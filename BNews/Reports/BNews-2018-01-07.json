{"url": "http://www.bnews.bg/article/234830-zhestoka_tragediya_iznesoha_razlozhen_trup_ot_apartament_v_burgas", "text": "Жестока трагедия се разигра в бургаския жк \"Изгрев\". 64-годишният Александър Гроздев – самотен пенсионер, живеещ в гарсониера в бл. 37 на 5-ия етаж от първи вход, бе намерен мъртъв в дома си от брат си. Неговото тяло вчера бе изнесено от служители на гражданска защита пред погледите на десетки стъписани съседи, съобщава Флагман.бг. Историята на Сашо, както му казвали съседите, е показателна за живота на пенсионерите в България. Мъжът живеел с баща си – нямал си никого друг освен него и брат си. Възрастният човек обаче наскоро починал и Александър останал на ежедневна самота. „Добър човек беше. Имаше период, в който живееше с една жена, но тя се разболя – имаше болно сърце и после спряхме да я виждаме тук. След като и баща му почина, Сашо сякаш се затвори в себе си и все по-рядко се появяваше навън”, разказа пред репортер на Флагман.БГ съседка от входа. Сашо е пиел алкохол – нормалната реакция на всеки българин и може би човек, изпаднал в подобно положение. Причината за смъртта му обаче най-вероятно не са спиртните напитки. По първоначална информация той е бил намерен от брат си, след като не вдигал телефона си няколко поредни дни. Съдбата на Сашо – да бъде намерен близо седмица, след като е починал, от собствения си брат, разпознавайки смъртта само по силната миризма на разпад в целия вход, е тежка. Тежка е и съдбата на хиляди българи, които по подобен начин си отиват от този свят всяка година – облени в самота, забвение и мъка. Може би е редно поредният подобен случай да не е само част от черната статистика за 2018 г., а активно да се помисли за социалната изолация, в която се намират между 1/3 и 2/3 от всички възрастни хора в България.", "date": "2018.01.07", "title": "ЖЕСТОКА ТРАГЕДИЯ! Изнесоха разложен труп от апартамент в Бургас!"}
{"url": "http://www.bnews.bg/article/234835-oshte_podrobnosti_za_izverga_rosen_angelov_samoubil_se_e_v_slepoochieto_s_pistolet_bereta_kade_e_otkrito_tyaloto_i_kakvi_sa_bili_motivite_za_ubiystvoto_vizhte", "text": "Обвиненият за шесторното убийство в Нови Искър 56-годишен мъж се е самоубил в слепоочието, разкри още главният секретар на МВР Младен Маринов по време на извънредния брифинг \"Не мога да предполагам за оръжието, но на пръв поглед мога да кажа, че става дума за пистолет \"Берета\" - а какъв калибър е, да оставим експертизата\", добави главният секретар. Около 14 ч. при прочистване на изоставена къща бе намерено тялото на мъж, който по възраст и описание отговаря на издирваното лице. Държи в ръката пистолет, вижда се, че има огнестрелна рана в областта на слепоочието\", разказа Младен Маринов. Местопрестъплението е запазено за обстойния оглед, който започва сега. Според Младенов постройката е \"силно казано вила, това е стара постройка, изоставена, с разбити прозорци, разбити врати\". За Росен Ангелов той каза, че е работил като общ работник в строителството, \"работил е в автосервиз, предимно се е занимавал с железария, но нищо трайно, без да се осигурява, незаконно се е прикачил към електроснабдяване\", разкри Маринов. \"Мотивите му? Работим в тази насока, разпитваме хора, които са го познавали, познават поведението и начина му на живот, има иззет компютър, който е ползвал, от него ще установим каква дейност е извършвал и контактите му\", подчерта Младен Маринов. \r\n  \r\n ", "date": "2018.01.07", "title": "ОЩЕ ПОДРОБНОСТИ ЗА ИЗВЕРГА РОСЕН АНГЕЛОВ! Самоубил се е в слепоочието с пистолет \"Берета\"! Къде е открито тялото и какви са били мотивите за убийството - вижте!"}
{"url": "http://www.bnews.bg/article/234836-bivshiyat_zam_ministar_na_pravosadieto_s_raztarsvasht_komentar_za_samoubiystvoto_na_rosen_angelov", "text": "Преди минути в социалната мрежа бившият министър на правосъдието Валери Тарандов, изказа недоумението си след последните разкрития по случая с шесторното убийство.  В късния следобед днес от МВР съобщиха, че са открили труп на мъж, отговарящ на описанието на заподозрения и издирван Росен Ангелов. Ето какво написа Тарандов в личния си Фейсбук профил! * публикуваме без редакторска намеса Моля, ако има някой от вас, който да разбира защо един корав Чуждестранен легионер, космонавт, тюлен, пласировач на фалшиви 500 евро, ебач на всякакви самотни лели, изрод, крадец... и прочие, ще се самоубива още на 2 януари в съседната вила със заглушител и ще го намерят чак на 7 януари... нека ми обясни, аз не го разбирам това.", "date": "2018.01.07", "title": "БИВШИЯТ ЗАМ. МИНИСТЪР НА ПРАВОСЪДИЕТО с разтърсващ коментар за самоубийството на Росен Ангелов! "}
{"url": "http://www.bnews.bg/article/234832-izvanredno_rosen_angelov_se_e_samoubil_otkriha_tyaloto_mu", "text": "Издирваният за шесторното убийство Росен Ангелов се е самоубил. Тялото му е намерено в Луково, съобщи БНР, позовавайки се на МВР.  56-годишният Ангелов се е самоубил с малокалибрено оръжие по първоначални данни. Тялото е намерено във вилната местност до село Луково, където полицията издирваше обвиняемия за тежкото престъпление. Припомняме, по време на издирването на Ангелов бе претърсен блок в столичния квартал \"Дружба\". Той беше обвинен задочно за смъртта на шестима души. Първоначално телата на петима бяха открити застреляни в дома им в Нови Искър на втория ден от януари 2018 г. Разследващите предполагат, че убийството е станало навръх Нова година. Откритите са баща, син, дъщеря на съпругата, младеж - неин приятел и възрастна жена - майка на съпругата. Ден по-късно бе обявено, че е открита и дъщерята на възрастната жена - Кети Кюхова, която е майка на момичето, открито в къщата. Към момента не е изчистена основната версия за убийството. Не е открито и оръжието на престъплението, което според първоначалните изявления на МВР е малокалибрен пистолет. Първоначалната информация беше, че петимата са застреляни с по един куршум. От брифинга в сряда вечерта на директора на Националната следствена служба Борислав Сарафов стана ясно, че и шестте жертви са застреляни с по няколко куршума. Според него, е отпаднала версията за убийство и последвало самоубийство на някой от членовете на семейството. Убитият Неделчо Юнаков е бил управител на фирмата \"Бау Консултинг Мениджмънт\". Фирмата е била прехвърлена на мъж от Лом на име Камен Благоев. Според регистъра, той притежава десетки фирми. \"Бау Консултинг Мениджмънт\" е била изпълнител по европроект по ОП \"Регионално развитие\", започнат през 2012-а година. Проектът е бил за строеж на защитени жилища в Кърджали.", "date": "2018.01.07", "title": "ИЗВЪНРЕДНО! Росен Ангелов се е самоубил! Откриха тялото му!"}
{"url": "http://www.bnews.bg/article/234814-lyuben_dilov_sin_prodaval_porno_na_sauchenitsi", "text": "Доста буйно юношество е имал Любен Дилов-син. Писателят, който наскоро стана дядо, бил толкова непокорен, че даже се сдобил с досие в Детска педагогическа стая. Сред по-сериозните му провинения били продажба на порнографски списания и кражба на вино от легендарната кръчма „Кошарите”. „Аз съм раснал в разбойническа махала. В детството ми в квартала имаше невероятно съчетание между стари лозенчани и милиционери. Тоест децата се чувстваха недосегаеми. Участвах във всички простотии. Всичко по мен е трошено – ръце, крака, глава, челюсти”, споделял е 53-годишният днес Любен Дилов-син. И е допълвал, че порнографските списания, които продавал на съученици, вървели по 50 стотинки. Цената била на кадър, тъй като стоката била изключителна рядкост. Толкова, че по-стеснителните младежи не били виждали подобни снимки и Любен Дилов-син лесно ги подлъгвал. Продавал им откъси от популярно тогава списание. И тъй като връстниците му нямали представа, купували с убеждението, че се сдобиват с контрабандна стока. „А всъщност им пробутвахме страниците с бельото… Крали сме от ресторанти вино. В „Кошарите” лесно се прескачаше”, разказвал е през смях Любен Дилов, чийто баща е известният писател-фантаст Любен Дилов, а майка му е изтъкната учителка по български език и литература. Понеже като малък бил напред с материала във всяко отношение, първата целувка на бъдещия тв сценарист, журналист и писател се случила още в първи клас. „В първи клас или в детската градина. Гледахме много филми тогава. И пробвахме”, казвал е Любен Дилов-син. Девствеността си изгубил в седми клас, но още преди това имал известна представа за интимните отношения между мъжа и жената. Добил я в едно от летата, в които гостувал на чичо си Борислав в родопското село Борино. „И един ден в киното ще дават „Наследството на Ферамонти” – филм с Антъни Куин. Селото се е наредило – на най-предните читави редове седят най-старите мъже, след тях са по-младите, след това жени и накрая деца. Децата нищо не виждат, но такава е йерархията. Филмът започва с дълга еротична сцена, в която старият Ферамонти умира, докато го язди една от снахите му. Лека порноверсия на Гераците, да кажем”, смее се Любен Дилов-син. Историята му продължава с уточнението, че въпросната еротична сцена е силно окастрена от соца и все пак е скандална. Затова най-старият в залата започнал да трака с бастуна. Спрели прожекцията, светнали лампите и възрастният мъж се изправил. Направил знак и изгонили всички деца. Отново пуснали филма, но действието ставало все по-еротично: „Старият трака с бастуна, изгонват жените, след това младите мъже. Оставаме само старците и аз. Мен не могат да ме помръднат, защото съм софиянец и се правя на луд. Гледат ме строго, нещо ми говорят, аз се правя, че не разбирам, и чакам да продължи прожекцията. След 10 минути вдигнаха ръце и догледах филма. На следващия ден всички деца и някои престрашили се мъже ме търсеха да им разкажа какво е станало. И аз ставах все по-добър с всеки изминал разказ. Доста поизмислих. Колкото по-драстични неща им разказвах, толкова повече ме черпеха с марципани и шоколади и цъкаха. Нямаше как да проверят така ли е било. Никой от старците, останали в салона, нямаше да им разкаже. И тогава оцених силата на интерпретацията”. Девствеността си изгубил в седми клас. Любен Дилов-син признава, че въобще не било по любов. По-скоро с проучвателна цел и добиване на опит. „Жените винаги са ми били интересни”, казвал е писателят и е допълвал, че в столичния квартал, в който израснал, имало много прочуто студентско общежитие. „То беше пълно с естествено и нарочно проституиращи. Наоколо имаше чужденци, които им оставяха по някой лев и даже по-скоро дефицитни стоки. Така че не беше по любов първия път. По-скоро точно както трябва да се случва на мъжа. Да си го хване професионалист, да му обясни какво се случва, какво се прави. Фелиниевска история. Мисля, че се казваше Цвета. Гърдите й бяха големи колкото главата ми. Гигантско същество беше. Оттогава не съм особен фен на големите гърди”, смее се Любен Дилов. Той откровено е споделял и, че харесва интересни, провокативни жени с чувство за хумор: „И да разсмива и мен. Телата не са толкова важни. Цял живот съм бил затрупан с тела като опълченец на Шипка. Хубаво е жената до мен да ми е муза и да ми допълва погледа към света”. Освен ценител на женската красота и хубавия живот, без строги ограничения, Любен Дилов-син е и силно вярващ. Толкова, че всяка година спазва пости и даже се изповядва пред свещеник. „Изповядващият свещеник налага колко да е строг постът. Тази година не беше много строг, защото не можах да натрупам много грехове. Като винаги големият спор е за цигарите. Те сега удоволствие ли са, какво са?! Обикновено поемам някакъв по-тежък обет в замяна на това да ми оставят цигарите. Пак съм ги намалил много”, сподели наскоро Любен Дилов-син и призна, че най-трудно му било преди години, когато трябвало да спазва изключително строги пости. Толкова, че изкарал 3 дни само на вода. Не сподели обаче с какви грехове е заслужил изпитанието. Любен Дилов-син е религиозен човек, но никога не се е стремил да влияе на двамата си синове и дъщеря си, които днес вече са пораснали. „Всеки си е избрал колко да бъде вярващ и в какво”, казвал е писателят и е признавал, че винаги е изпитвал вина, че заради много работа, не е прекарвал достатъчно време с децата си. „В началото на годината ги предупредих, че ако до края на годината нямам внук или внучка, те ще имат брат или сестра”, заяви през смях Любен Дилов-син преди дни, когато се похвали, че е дядо. Големият му син Иван, който работи в столична нотариална кантора стана баща на момиченце. С майката Станислава, която е бивша балерина от „Шоуто на Слави”, кръстиха дъщеря си Адриана. „Много сме доволни”, сподели с широка усмивка гордият дядо Любен и после допълни, че като баща той винаги е бил толерантен и е подкрепял трите си деца. Има ли разбирателство и що се отнася до любовните взаимоотношения. Всеки споделял мнението си за половинката на другия, но не се опитвал да оказва някакво влияние: „Ние си имаме навика те да си представят гаджетата, аз да си представям моите”.", "date": "2018.01.07", "title": "Любен Дилов-син продавал порно на съученици\r\n"}
{"url": "http://www.bnews.bg/article/234818-broyat_na_postradalite_pri_zemetresenieto_v_iran_dostigna_51_choveka", "text": "Броят на пострадалите при земетресението в иранската провинция Керманшах достигна 51 души, съобщава агенция IRNA, позовавайки се на източници от местната администрация. Трус с магнитуд 5.1 по Рихтер бе регистриран в събота през деня в провинцията, като епицентърът бе на осем километра югоизточно от град Сер Пол Захаб. Първоначално бе съобщено за около 20 пострадали. Реза Махмудиан, който е ръководител на службата за управление в кризисни ситуации в провинция Керманшах, 41 от пострадалите са от град Касре Ширин. Още девет пострадали има в град Гилиан е Герб.", "date": "2018.01.07", "title": "Броят на пострадалите при земетресението в Иран достигна 51 човека"}
{"url": "http://www.bnews.bg/article/234816-luiza_grigorova_lasna_chisto_gola_foto", "text": "Актрисата Луиза Григорова лъсна само по чорапогащник и розови боти в социалната мрежа. Тя самата сподели разголената си снимка, част от модна фотосесия, а почитателите й я заляха с одобрителни коментари. На фотоса екранната д-р Добрева от „Откраднат живот” позира само по бельо и бижута, оставяйки малко на въображението. \r\nХубавицата, която през лятото се омъжи за режисьора Мартин Макариев, не за първи път се снима без дрехи. Навремето тя реализира фотосесия за мъжко списание, позирала е гола и за календар.  \r\nПрипомняме, че именно предизвикателните снимки на актрисата й попречиха да влезе в политиката като част от партията „Да, България”. За добро или зло, Луиза се отказа от това поприще и сега се посветила на актьорската си кариера.", "date": "2018.01.07", "title": "Луиза Григорова лъсна ЧИСТО ГОЛА (Фото)"}
{"url": "http://www.bnews.bg/article/234828-politsiyata_v_stokholm_s_goreshti_podrobnosti_za_vzriva_v_metroto_svarzan_li_e_intsidentat_s_terorizam", "text": "Полицията съобщи, че 60-годишен мъж и 45-годишна жена са ранени в резултат на взрив в метростанция „Варби Гард“. Мъжът, както се съобщава, е откаран в болница в критично състояние.  Полицаи казаха, че според първоначалната информация той е бил ранен, когато е вдигнал някакъв предмет от земята. Предполага се, че може да става дума за ръчна граната, която се е взривила в ръката му. Към момента информация за състоянието на втората жертва няма. Говорител на полицията каза: „Полицейски патрули са се натъкнали на ранен мъж, като се предполага, че раняването е станало при експлозия. Те са разговаряли с човек, който е бил заедно с жертвата. Изглежда, че експлозията е била причинена от предмет, поставен на земята“. Говорителят каза още, че към мястото на инцидента пътуват сапьорски екип.  Говорителят на пожарната в Стокхолм Ларс Аке Стивилинд каза пред радио Sveriges Radio: „Някой е използвал експлозиви. Не знаем нищо повече“. Полицията е отцепила района около метростанцията. Преустановено е и движението на метрото през въпросния участък. Към момента, според властите, инцидентът не е свързан с тероризъм.   \r\n ", "date": "2018.01.07", "title": "Полицията в Стокхолм с горещи подробности за взрива в метрото! Свързан ли е инцидентът с тероризъм?"}
{"url": "http://www.bnews.bg/article/234827-putin_pozdravi_rusnatsite_za_rozhdestvo_hristovo", "text": "Президентът на Русия Владимир Путин поздрави православните християни и всички граждани на Русия, празнуващи Рождество Христово, предаде БГНЕС. \"Сърдечно ви поздравявам за Рождество Христово. Нека този светъл празник дари на милионите вярващи радост и надежда, да ги приобщи към духовните извори и отечествените традиции, нека ни обедини около непреходните християнски ценности и многовековното историческо и културно наследтво на нашия народ\", заяви Путин. \r\nЖелая на православните християни, на всички, които отбелязват Рождество, здраве, успех и благополучие, добави руският президент. Русия и някои други държави отбелязват Рождество по Юлианския календар на 7 януари.  \r\n ", "date": "2018.01.07", "title": "Путин поздрави руснаците за Рождество Христово \r\n\r\n"}
{"url": "http://www.bnews.bg/article/234817-azis_prevarna_doma_si_v_kuchkarnik", "text": "Азис е на път да превърне дома си в кучкарник. Музикантът и семейството му така се разтапят при вида да бездомно куче, че го прибират вкъщи, без много да мислят. \r\nВ резултат къщата на певеца била заприличала на приют за животни, твърдят запознати. От време на време Азис успявал да намери нови стопани на питомците си, но по-често те си оставали при него. На това най-много се радвала дъщеря му Рая. \r\n„Ако можех, щях да прибера всички бездомни кучета в дома си! В тези студени дни трябва да бъдат на топличко!”, сподели певецът с феновете си. И си пожела през 2018-а да няма бездомни кучета.  \r\n ", "date": "2018.01.07", "title": "Азис превърнa дома си в кучкарник"}
{"url": "http://www.bnews.bg/article/234826-borisov_v_istanbul_evropredsedatelstvoto_e_za_6_mesetsa_a_s_turtsiya_sme_sasedi_ot_vekove_i_za_vekove", "text": "\"Турция са наши съседи, а това, че на Златния рог в Истанбул има възстановен български храм „Св. Стефан”, е прекрасно доказателство за добросъседството, разбирателството и за мира\", подчерта министър-председателят. „България е важна държава, велика държава, но не бива да й се възлагат такива огромни отговорности”, падчерта Борисов в отговор на въпрос дали пътят на Турция към Европа минава през България и сътрудничеството на София в този процес. Да има такава църква на това място, не е лесна работа, категоричен бе Борисов. Българският патриарх Неофит от своя страна определи като чудесна реставрацията на храма. В официалната делегация, придружаваща премиера Бойко Борисов, са Негово Светейшество Българският Патриарх и Софийски митрополит Неофит, главният мюфтия на мюсюлманите в България Мустафа Хаджи, вицепремиерът и министър на външните работи Екатерина Захариева, министърът на културата Боил Банов, министърът на икономиката Емил Караниколов, министърът на земеделието, храните и горите Румен Порожанов и депутати. \r\n ", "date": "2018.01.07", "title": "Борисов в Истанбул: Европредседателството е за 6 месеца, а с Турция сме съседи от векове и за векове"}
{"url": "http://www.bnews.bg/article/234824-otvarachkata_pak_vlyubena_mnogo_sam_shtastliva_i_mi_lichi", "text": "То се видя, че с браковете ми се получава. Надявам се третият да е сполучлив и успешен. Така попфолк певицата Мария коментира пред Канал 3 очакванията си за Новата година. Мария не скри, че мъжът, който в момента е до нея, е променил към още по-добро живота й. \"Много съм щастлива и ми личи\", заяви тя. Певицата изтегли своето новогодишно късметче: \"Пътуване до тайнствена страна ще имаш през годината добра\".  \"Аз като един човек, който обожава да пътува, по-хубав късмет от това, здраве му кажи! Пожелавам на всички една разкошна Нова година\", заяви Мария.", "date": "2018.01.07", "title": "Отварачката пак влюбена: Много съм щастлива и ми личи!"}
{"url": "http://www.bnews.bg/article/234819-vazhno_reshenie_na_gerena", "text": "Защитникът на Левски - Димитър Пиргов, ще остане на \"Герена\" и през пролетния дял на първенството. Такова е решението на треньора Делио Роси. Бранителят е силно желан от Ботев (Пловдив), но на този етап \"сините\" нямат никакво намерение да се разделят с него, твърди \"Тема спорт\". 26-кратните шампиони вече разполагат с четирима централни защитници. Твърди титуляри са Холмар Ейолфсон и Давид Яблонски. В средата на декември бе привлечен и Аймен Белаид. Това прави Пиргов едва четвърти избор на този позиция. Въпреки това Роси го иска в състава са, предвид сгъстената програма, която чака Левски през втория дял на шампионата. Твърде възможно е италианецът да промени схемата на игра на \"сините\" на 3-5-2. Тогава Димитър се очертава като първа резерва. Договорът на бранителя с Левски изтича в края на юни, а той все още не е получил предложение за нов. Пиргов вече може да преговаря с други клубове, които го искат в състава си. Заговори се, че към него интерес проявяват отбори от Полша.", "date": "2018.01.07", "title": "Важно решение на \"Герена\""}
{"url": "http://www.bnews.bg/article/234831-stana_yasen_broyat_na_ranenite_pri_eksploziyata_v_stokholm", "text": "Двама души бяха ранени при експлозия в близост до вход на метрото в Стокхолм, съобщават от полицията, цитирани от БТА. Засега остават неясни причините за взрива, избухнал около 11.00 ч. местно време (10.00 ч. по Гринуич) на площад близо до станция \"Ворби горд\", в южната част на шведската столица. Тежко ранен е мъж на възраст 60 години, жена на възраст около 45 години е пострадала по-леко. \"Според свидетели мъжът вдигнал от земята предмет, който избухнал\", се казва в комюнике на полицията. Според властите експлозията не е свързана с тероризъм. Метростанцията и близкия площад са затворени, за да могат сапьорите да ги проверят.", "date": "2018.01.07", "title": "Стана ясен броят на ранените при експлозията в Стокхолм"}
{"url": "http://www.bnews.bg/article/234806-anita_meyzer_propishtya_ot_hranata_v_zatvora_tapchat_me_s", "text": "Скандалната Анита Мейзер, която продължава да лежи в затвора в Сливен за убийството на мъжа си, пропищя от храната в пандиза. Циганката се оплакала на приятели по време на свиждане, че за Коледа на затворническата трапеза са имали „спаружен кренвирш и половина\" и това било най-ужасният й празник в живота. \r\nСвикналата на лукс варненка споделила, че гарнитура на „гурмето\" било скромно парченце имитиращ кашкавал продукт и това било всичко, с което трябвало да се задоволят лишените от свобода дами. Въпреки, че е в затвора повече от година и половина, Анита не била забравена и получавала солидна подкрепа от приятели. През деян я изненадвали с колети с много книги. \r\nЗа Нова година заключените в окръжния затвор Сливен жени били приятно сюрпризирани с по половин пиле, домат и две краставици, който не били нарязани. Лишените от свобода имали възможност да гледат новогодишната програма по телевизията и обръщението на президента. Вместо празнични фойерверки дамите в зандана гърмели надути с въздух найлонови торбички, пише \"Уйкенд\". \r\n ", "date": "2018.01.07", "title": "Aнита Мейзер пропищя от храната в затвора: Тъпчат ме с..."}
{"url": "http://www.bnews.bg/article/234810-bansko_se_prevrashta_v_zimniya_slanchev_bryag", "text": "  Петко Георгиев и политологът Димитър Ганев коментират актуалните теми от изминалите дни „Банско постепенно се превръща в зимния „Слънчев бряг” – има презастрояване и много празни хотели”. Това каза в ефира на „Събуди се” журналистът и анализатор Петко Георгиев. Според него дебатът „за” и „против” изграждането на втори лифт в курорта представлява „умишлено противопоставяне на една срещу друга група граждани в изгода на частен интерес”. В такава ситуация държавата трябва да прилага решения, които защитават общия ни интерес”, категоричен бе Георгиев. Той смята, че нужда от нови писти и лифтове имат и други популярни туристически дестинации у нас – Пампорово, Добринище, Разлог. „Този казус вдъхна живот на така наречената либерална общност в България и я обедини”, коментира политологът Димитър Ганев.   Петко Георгиев и политологът Димитър Ганев коментират актуалните теми от изминалите дни „Банско постепенно се превръща в зимния „Слънчев бряг” – има презастрояване и много празни хотели”. Това каза в ефира на „Събуди се” журналистът и анализатор Петко Георгиев. Според него дебатът „за” и „против” изграждането на втори лифт в курорта представлява „умишлено противопоставяне на една срещу друга група граждани в изгода на частен интерес”. Строежът на втори лифт в Банско може да започне след около 2 години „В такава ситуация държавата трябва да прилага решения, които защитават общия ни интерес”, категоричен бе Георгиев. Той смята, че нужда от нови писти и лифтове имат и други популярни туристически дестинации у нас – Пампорово, Добринище, Разлог. „Този казус вдъхна живот на така наречената либерална общност в България и я обедини”, коментира политологът Димитър Ганев. Записки за последния парламентарен вот - в тефтера до трупа на Кети Кюхова Двамата събеседници коментираха и други важни теми от изминаващата седмица. Сред тях е и шесторното убийство в Нови Искър. Георгиев и Ганев не скриха възмущението си от факта, че обвиненият за жестокото престъпление Росен Ангелов е на свобода, въпреки че има влязла в сила присъда отпреди години. „Статистиката сочи, че у нас има общо 594 осъдени, които не са вкарани в затвора”, каза Георгиев.", "date": "2018.01.07", "title": "Банско се превръща в зимния „Слънчев бряг”"}
{"url": "http://www.bnews.bg/article/234823-nevena_vasileva_ot_nova_tv_rodi_ot_lyubovnik", "text": "Водещата на новините на Нова ТВ Невена Василева роди второто си дете, но от друг мъж \r\nТя вече има едно момченце - Виктор, което плод на любовта й с вече бившия й мъж. След като се разведе с него преди около 3 години, тя се впусна веднага в нова връзка, която малко след Нова година даде резултат. \r\nТози път тя е дала живот на момиченце, което е нарекла Ния. Невена Василева е едно от лицата на Нова телевизия от 2012 година насам. Преди това трупа журналистически опит в продължение на над 13 години. Признава, че с телевизията сбъдва своята най-голяма детска мечта. \r\nБойното й кръщене е атентатът срещу българската база в Кербала през 2003 година и кончината на папа Йоан Павел II през 2005, предават от Телеграф.  \r\n ", "date": "2018.01.07", "title": "Невена Василева от Нова ТВ роди от любовник"}
{"url": "http://www.bnews.bg/article/234821-vzriv_kray_metrostantsiya_v_stokholm", "text": "Един човек е сериозно ранен близо до метростанция Ворбю в Стокхолмския район Худинг, съобщи РИА Новости. Човекът е пострадал след като е взел предмет в близост до станцията. Мъжът е транспортиран в болница. Информацията за инцидента в шведската столица е постъпила в 13 часа московско време. Районът край произшествието е отцепен.  Както поясниха от полицията пред шведската информационна агенция ТТ, пострадалият е мъж на 60 години. Заедно с него на мястото на взрива е била и 45-годишната му спътница.", "date": "2018.01.07", "title": "Взрив край метростанция в Стокхолм"}
{"url": "http://www.bnews.bg/article/234834-glavniyat_sekretar_na_mvr_razkri_neizvestni_do_sega_fakti_za_samoubiliya_se_rosen_angelov", "text": "\"Ще се образува отделно досъдебно производство. Разследването продължава. Само съдебният лекар може да отговори кога е настъпила смъртта. Най-точна ще е съдебно-медицинската експертиза само това мога да кажа. По данните, които имаме в момента става въпрос за убийство от един човек и не е имал съучастници. Работим още и по мотивите на убиеца. Разпитваме негови познати, иззели сме компютър. Към момента потвърждаваме, че извършителят на убийството е бил един\", категоричен е главният секретар на МВР Младен Маринов. Тепърва ще събираме информация за по-дълъг период от живота му. Няма много вещи на мястото - само дрехи, обувки. Това е.\", допълни той. \"Огледът на място продължава и в момента. Към този момент не може да се каже кога се е самоубил. Дали веднага след инцидента в Нови Искър, или по-късно. Това ще стане ясно след аутопсията, отново пояснявам. С това работата по случая не свършва, защото има още много какво да се изяснява\", добави Маринов.   \"Росен Ангелов е работил епизодични работи. Работил е по строежите, в автосервиз. Всичко е било нетрайно и без да се осигурява. Във вилата, в която се е укривал в Луково, се е настанил и прикачил към електрозахранването незаконно. Към момента отхвърляме тезата, че убийството е извършено заради фирмите на Неделчо Юруков. Оттегляме тежката техника, защото вече няма нужда тя стои там\", приключи главният секретар на МВР.  \r\n ", "date": "2018.01.07", "title": "Главният секретар на МВР разкри неизвестни до сега факти за самоубилия се Росен Ангелов!"}
{"url": "http://www.bnews.bg/article/234805-luna_progovori_za_vrazkata_si_s_lyubo_ganev", "text": "Отдавна се говори под сурдинка, че фолк дивата Луна и Любо Ганев са имали мимолетна авантюра преди близо 20 години. Според градската легенда в пика на кариерата й бившият волейболист не е устоял пред блондинката, която последните месеци отново напомни за себе си покрай формата \"Биг Брадър\".  Твърдеше се, че чалга звездата забърсала гиганта по време на свое участие, а отношенията им се развили буквално за часове, като Луна успяла да го смае със своята сексуална разкрепостеност. Той бил толкова впечатлен, че ангелогласната шуменка станала негова официална любовница за около 3-4 месеца, като се срещали единствено за секс.  Преди две-три години в интервю Ганев отрече да е имал интимни отношения с фолк певицата. А сега и Луна проговори за отношенията си с него: \"Познавам се с Любо Ганев, но не съм имали с него никакви по-специални отношения. Поканих го да се снима в клипа към песента ми \"Извади парите, чиче\" през 1999 г. и той прие с удоволствие. Раздаде се в екранизацията, след което имахме и втора среща в пиано бар в София. От тогава нито съм го виждала, нито съм го чувала... Изпитвам огромна симпатия към него, защото когато ми е бил необходим, се е отзовал\".", "date": "2018.01.07", "title": "Луна проговори за връзката си с Любо Ганев!"}
{"url": "http://www.bnews.bg/article/234811-merkel_pregovarya_s_shults_i_zeehofer_za_koalitsiya", "text": "След повече от 3 месеца след изборите за Бундестаг, канцлерът на Германия и председател на Християндемократическия съюз (ХДС) Ангела Меркел се срещна с лидера на Германската социалдемократическа партия (ГСДП)Мартин Шулц и председателя на Християн-социалния съюз (ХСС) Хорст Зеехофер. Срещата дава началото на предварителните преговори за формиране на управляваща коалиция в страната, които да сложат край на най-дългия период на съставяне на коалиция в следвоенната история на Германия, съобщиха международните агенции. Според анализатори това може да е последният шанс за Меркел за съставянето на стабилна коалиция. След изборите лидерът на ГСДП Мартин Шулц обяви, че партията ще остане в опозиция, което направи шансовете за съставяне на \"голяма коалиция\" малки. Консерваторите пък започнаха преговори за коалиция със \"зелените\" и Свободната демократическа партия (СвДП). Преговорите обаче бяха неуспешни, след като лидерът на СвДП Кристиян Линднер напусна преговорите. Преговорите се водят от по 13 души от партия в централата на ГСДП. След разговора се очаква да се съберат и 15-те работни групи, които да потърсят консенсус в програмите на трите партии. Ако партиите се разберат, на извънреден конгрес на социалдемократите на 21 януари делегатите на партията трябва да дадат съгласие, с което да се сформира коалиция.", "date": "2018.01.07", "title": "Меркел преговаря с Шулц и Зеехофер за коалиция"}
{"url": "http://www.bnews.bg/article/234829-golyam_pozhar_v_burgas_vizhte_podrobnosti", "text": "Пожар изпепели заведение за бързо хранене, железария и магазин за домашни потреби в Бургас. От полицията потвърдиха информацията и обясниха, че се прави оглед, за да се установи причината за пламването на огъня и пораженията. Инцидентът е станал тази нощ. Трите търговски обекта се намират в постройки в междублоковото пространство в бургаския комплекс \"Славейков\". Най-големи са щетите по заведението за бързо хранене. Там вероятно се е взривила газова бутилка, използвана в кухнята. Пожарът се е разпространил бързо и върху останалите обекти заради леснозапалимите материали и химикали, които се продават в железарията и в сектора за домашни потреби. Имало е и гърмежи, вероятно предизвикани от бои, керосин и други вещества. Часове наред пожарникари подсигуряваха района, за да предотвратят тлеещи огнища да предизвикат нов пожар и разпространението му върху съседни сгради. В близост се намира хранителен магазин, автомивка и бл.40, който в момента се санира. Предстои изясняване на причините за случилото се. \r\n ", "date": "2018.01.07", "title": "Голям пожар в Бургас! Вижте подробности! "}
{"url": "http://www.bnews.bg/article/234815-barekov_nova_televiziya_pomen_pravi_s_chuzhda_pita_podkrepyali_balgarskoto_kino", "text": "Днес във Фейсбук попаднахме на коментар, публикуван от евродепутата Николай Бареков по повод сериалът, който утре вечер започва в ефира на Нова телевизия. Ето какво написа той! * публикуваме без редакторска намеса Нова телевизия помен прави с чужда пита. Подкрепяли българското кино? Със сериала, произведен от \"фалиралата\" вече ТВ7. Сега тръгва едно към едно по Нова с рекламния клип, че \"Нова подкрепя българското кино\". Излъчен за първи път на 3 март 2013 година в параймтайма на телевизията, която управлявах по това време. (Като изпълнителен директор дълго се колебах дали да го подкрепя, все пак това е може би най-скъпият съвременен сериал в БГ киното, сниман в епоха и с първокласни актьори. Който разбира от кино знае. Дори бях поканил в екипа си за художествено оценяване на пилотния епизод \"изтъкнати кинокритици\" като г-жа Люба Кулезич, а оценките бяха нееднозначни. Но пък какъв натиск дойде \"отгоре\"...) Още си пазя първия диск на сериала с топло и разтрогващо посвещение от продуцента Евтим Милошев. Да не говорим някой други негови \"скъпи\" на сърцето му приятели сигурно какви топли спомени пазят от него. С парите, дадени от ТВ7, как Нова Тв подкрепя българските филми? Цинизъм. От пет години съм извън телевизиите, но питам : КАК И КОЙ Е ПРОДАЛ ПРАВАТА НА ТОЗИ МНОГОМИЛИОНЕН ПРОДУКТ НА НОВА И НА КАКВА ЦЕНА? ДАЛИ ПАРИТЕ СА ОТИШЛИ ЗА ПОГАСЯВАНЕТО НА ДЪЛГОВЕТЕ НА ТВ7 ИЛИ В НЕЧИЙ ДЪЛБОК ДЖОБ? Как въобще са уредени авторските права, за които съм сигурен, че оставих в патримониума на ТВ7. Сериалът се излъчи до 8 декември 2013, аз напуснах месец по-рано телевизията, а тя фалира една година по-късно - чак през есента на 2014 година. И още нещо. Сатанизирането на ТВ7 явно е било задкулисен план за пълното и всеобхватно завладяване на медиите и по-специално на \"големите\" телевизии от един задкулисен властови кръг.", "date": "2018.01.07", "title": "БАРЕКОВ: Нова телевизия помен прави с чужда пита. Подкрепяли българското кино? "}
{"url": "http://www.bnews.bg/article/234807-sofka_zabravi_gringo_natiska_se_s_mlado_romche_v_mola", "text": "Разделилата се преди няколко месеца с дългогодишния си приятел Гринго, с когото неведнъж влизаше в черните хроники със семейните си скандали, които често стигаха до насилие между тях, реши да го замени с беден ром, узна HotArena. Двамата бяха забелязани в столичен мол около Коледа да се натискат и целуват като тийнейджъри пред коледната елха като не спряха да си правят селфита. \r\nОколо Нова година двамата бяха резервирала стая в 5 звезден столичен хотел в Лозенец с изглед към Витоша, която лично тя плати. Същият младеж се вживява и като нейна лична охрана, като не допуска на упоритите фенове и ухажори да се доближат до нея.  Ромската певица видимо е разцъфнала не само от новата си любов, но и заради солидната сума, която спечели след концерта си в зала Арена Армеец. \r\nНейни колежки недоумяват как от толкова много ухажори Софка се е спряла отново на беден и невзрачен младеж от ромски произход. Зложелатели предричат, че тази връзка няма да продължи дълго като се има предвид характера на Софка да изстисква младите си любовници след това да ги изхвърля като ненужна вещ, а някои от тях завършват в затвора. Горещата кръв на Гринго не е останала безучастна към случващото се и ромския мачо готвел отмъщение, заради това, че любимата му го оставила в труден момент. \r\n ", "date": "2018.01.07", "title": "Софка забрави Гринго! Натиска се с младо ромче в мола"}
{"url": "http://www.bnews.bg/article/234813-spipaha_21_godishen_mladezh_s_nad_1_2_promila_alkohol_da_shofira_bez_knizhka", "text": "Пиян шофьор от монтанското село Златия е бил спрян за проверка рано тази сутринта в Козлодуй, съобщават от полицията, цитирани от Конкурент. Автопатрул засякъл „Рено Меган Сценик“, зад чиито волан бил 21-годишния К.Ф., който живее в монтанското село Златия. При проверката с дрегер, уредът отчел над 1.2 промила алкохол. На шофьора е съставен акт и му е издаден талон за кръвна проба. Отделно от това проверката на ченгетата доказала, че водачът е неправоспособен, поради което му е съставен и фиш.", "date": "2018.01.07", "title": "Спипаха 21-годишен младеж с над 1,2 промила алкохол да шофира без книжка"}
{"url": "http://www.bnews.bg/article/234820-zashto_vitsepremierite_simeonov_i_karakachanov_lipsvaha_pri_otkrivaneto_na_zhelyaznata_tsarkva_v_istanbul", "text": "Днес голяма българска делегация начело с премиерът Борисов откри в Истанбул новоремонтираната  Желязна църкава “Свети Стефан”. Направи впечатление, че в делегацията не присъстваха двамата вицепрмиери Симеонов и Каракачанов.  А и как да присъстват, като само преди няколко месеца блокираха българо-турската граница и се изявяваха в издевателства над възрастни жени!  Нещо повече цялата сбъркана идеология на двамата пишман патриотара е базирана върху идеята за враждуване срещу Турция и насаждане на омраза! Вицепремиерът Симеонов дори бе осъден от Бургаския съд за езикът му на омраза. Днес ясно се видя,че тези пишман патриотари тежат, като воденични камъни на врата на премиера когато трябва да се развиват двустранните ни отношения с Турция! Как ли щеше да реагира турския президент Ердоган на присъствието на тези двама \"патриота\" никой не знае? Едва ли турския президент е забравил изпълненията на техния коалиционен партньор Атака пред джамията в София? Ясно е,че те предвидливо не бяха включени в делегацията, но ще могат в бъдеще да оплюят святото дело и да развият нескопосаните си идеологии за това как сме се продали и как сега ще се строят хиляди джамии, като отговор и признателност за ремонираната от Турската държава Желязна църква! Всичко това тепърва предстоида видим!", "date": "2018.01.07", "title": "Защо вицепремиерите Симеонов и Каракачанов липсваха при откриването на Желязната църква в Истанбул?"}
{"url": "http://www.bnews.bg/article/234809-treto_denonoshtie_izdirvat_rosen_angelov", "text": "Трето денонощие продължава издирването на заподозрения за шесторното убийство в Нови Искър Росен Ангелов, но към момента от него няма никаква следа. Според разследващите той се намира в района на с. Луково, като за последно е бил във вилата в селото, в която се е самонастанил. Успял е да се измъкне за броени часове от разследващите. Затова именно край селото са съсредоточени всички сили. Десетки полицаи и военни издирват Ангелов в гората. През нощта са работили термокамери, вече са пуснати следовите кучета. На мястото има екипи и на „Гранична полиция”. Росен Ангелов е изключително добре физически подготвен, планинар е, познава местността и не е проблем за него да оцелее дълго време в планината, е мнението на разследващите. В района има 25 000 вили и е възможно той да се самонастани в някоя постройка. Росен Ангелов е с три присъди, последната присъда е влязла в сила през 2009 г. и е за блудство в малолетна. Оттогава той е бил  обявен за издирване и 8 г. не е бил открит. Живял е на няколко адреса в нелегалност. Според източници на bTV се е изхранвал, като е работел на различни строежи. Има подадени 3-4 сигнала във всички тези години, които са проверявани от съответните структури на МВР, но те са били без резултат, каза в предаването „Тази неделя” по bTV председателят на ПГ на ГЕРБ и бивш вътрешен министър Цветан Цветанов. Той цитира и статистика за хора, които се укриват от властите.  „Около 1100 са тези, които имат присъди, около 600 са тези, които са обявени за задържане под стража. Във всички тези случаи се разчита на информацията, която постъпва, на активната роля, която имат всички представители на местната власт в отдалечените населени места, и на районните инспектори”, каза Цветанов. Всички структури на МВР издирват тези лица, но когато се получи информация за дадени сигнали, веднага се проверяват. За Росен Ангелов те са били безуспешни, защото информацията не е била потвърдена, допълни той. По думите му трябва да се предприемат организационни мерки – всички институции да свършат своята работа и да има по-добра координация помежду им. Не трябва винаги да прехвърляме отговорността на законодателството, защото и към настоящия момент имаме достатъчно механизми, с които можем да се справим, отбеляза Цветанов. Към  настоящия момент разследващите са категорични, че той е извършителят на шестте убийства на база експертизите и всички събрани веществени доказателства. Той е изключително е опасен, затова който го забележи, не трябва да предприема никакви действия, а просто трябва да информира компетентните органи, посочи Цветан Цветанов.", "date": "2018.01.07", "title": "Трето денонощие издирват Росен Ангелов"}
{"url": "http://www.bnews.bg/article/234812-erdogan_nashite_dedi_vinagi_sa_davali_pravo_na_religiite_v_zemite_koito_sa_zavoyuvali", "text": "Султан Фатих Мехмед и нашите предци са отдавали значение на толерантността и уважението към религиозните убеждения на поданиците. Оставали са голям брой фермани, които са доказателство за правото на вероизповеданията - от Истанбул до Босна, твърди Ердоган. Свободни сте да изповядвате своите религиозни убеждения, ние ще ви защитаваме - такива са били разбиранията и на нашите деди. Лошите спомени от историята не би трябвало да хвърлят сянка върху надеждата и възможността да живеем заедно. Трябва да има единение, това е нашето отношение към всички религии - единство в многообразието. С това разбиране ние се стремим да поддържаме храмовете на всички религии във всички части на Турция, каза президентът. Днешното събитие е важно послание за международната общност. Истанбул показва, че различните култури живеят заедно в този град, днес още един път доказваме това, заяви Ердоган. Надявам се това наше сътрудничество да продължи и с историческите, и с религиозните паметници, които се намират в България. Ще бъде удоволствие за мен да участвам в церемонията по откриването на реставрираната джамия в София, добави турският президент. Борисов: Благодаря на Тайпи Благодаря на общината, благодаря на Тайпи. Помня когато и той като кмет е правил опити, и аз съм идвал да се опитвам да направя нещо. Бяхме в София и аз го помолих - тъй като много разрешителни, много процедури има във всяка една държава - да помогне да възстановим църквата \"Св. Стефан\". И той, както и за много други неща, когато е поемал ангажимент, си удържа напълно на думата, за което благодаря, заяви премиерът Бойко Борисов. България винаги се е старала да има перфектни отношения и с християнския, и с мюсюлманския свят. Премиерът Йълдъръм ясно каза – бият се мюсюлмани с мюсюлмани, християни с мюсюлмани, тероризъм навсякъде, дори в най-големите европейски столици. Само заедно можем да го преборим, само заедно можем да бъдем ефективни, само при пълен обмен на информация, каза Борисов. Обикновено смесените общности или изселниците се ползват за натиск, конфликт. Ние имаме редкия шанс да направим така, че българските изселници, мюсюлманите в България да бъдат мост на приятелство, мост на сигурност, да гарантират сигурността, на етническата толерантност, категоричен е българският премиер. Кой присъства на церемонията? Реставрираната българска църква \"Св. Стефан\" в Истанбул беше открита с тържествена церемония в присъствието на премиерите на България Бойко Борисов и на Турция Бинали Йълдъръм и президента на Турция Реджеп Тайип Ердоган. На официалната церемония присъстваха Вселенският патриарх Вартоломей Първи, Българският патриарх и Софийски митрополит Неофит и главният мюфтия на мюсюлманите в България Мустафа Хаджи. В официалната българска делегация са вицепремиерът и министър на външните работи Екатерина Захариева, министрите Боил Банов, Емил Караниколов, Румен Порожанов, посланикът ни в Турция Надежда Нейнски, депутати. От турска страна са министър-председателят Бинали Йълдъръм, министърът на външните работи Мевлют Чавушоглу и кметът на Истанбул Мевлют Уйсал.", "date": "2018.01.07", "title": "Ердоган: Нашите деди винаги са давали право на религиите в земите, които са завоювали"}
{"url": "http://www.bnews.bg/article/234833-goreshti_podrobnosti_okolo_samoubiystvoto_na_ubietsa_ot_novi_iskar", "text": "Издирваният под дърво и камък масов убиец от Нови Искър Росен Ангелов се е самоубил с един изстрел от малокалибрено оръжие в главата. По първоначална информация оръжието е било със заглушител, но на този етап няма подробнодали това е и оръжието, с което бяха избити шестте жертви в Къщата на ужасите в Нови Искър и кучето Нерон. Предполага се, че най-вероятно той се е гръмнал със същия пистолет. Трупът му е открит в друга вила в района на издирването край Луково. Тя е недалеч от бърлогата в двора на която Росен Ангелов се е тренирал да стреля. Предполага се, че той се е самоубил там още в деня, когато е започнала операцията по издирването му след като е видял, че не може да избяга. Предсмъртно писмо не е било открито. \r\n ", "date": "2018.01.07", "title": "Горещи подробности около самоубийството на убиеца от Нови Искър! "}
{"url": "http://www.bnews.bg/article/234796-praznuvame_ivanovden", "text": "Българската православна църква почита днес паметта на свети Йоан Кръстител - последния старозаветен пророк, който кръщава Исус Христос в река Йордан. Празникът е наричан от народа Ивановден. Йоан се ражда половин година преди Исус Христос. Неговите родители били на преклонна възраст, когато на баща му Закария се явил архангел Гавраил и му възвестил радостната вест, че жена му Елизавета е заченала техния първороден син.  Свети Йоан Кръстител е назоваван още Предтеча, защото предрича идването на Христос на земята и подготвя пътя на месията с проповедите си. Според Евангелието той се прочул като проповедник в Юдея и Галилея. Свети Йоан е започнал да проповядва, когато навършил 30 години. Проповядвал е, че е изпратен от Бога да подготви пътя за идването на Христос и затова увещавал хората да се покаят за греховете си и да отворят душите си за Бога. Като символ на пречистване Йоан кръщавал покаялите се с вода.  Едва 34-годишен, Йоан Кръстител е заловен и обезглавен по нареждане на цар Ирод Антипа. Животът и духовната чистота, която постига Йоан Кръстител, както и мъченическата му смърт, са причина житията и библейските разкази да говорят за него по-скоро като за ангел, отколкото като за човек. Иконите го изобразяват с пустинно облекло от камилска вълна, с кожен ремък и с криле като ангел, символизиращи моралната му чистота и достойнството на предтеча. В лявата си ръка държи разгънат ръкопис, на който се чете: \"Покайте се, защото се приближава царството небесно\".  В България обредното къпане за здраве на Йордановден продължава и на Ивановден. В някои райони на страната то дори е по-характерно за този празник. Навсякъде обредът е за младоженците, като действието се извършва от кума или от девера. Затова окъпването би могло да се разглежда като елемент от следсватбените обичаи, с които се затваря широкият кръг на сватбената обредност. През този ден ергените къпят момите, къпят се и младите мъже, и имениците.  В Югозападна България къпят младоженките и малките момиченца на възраст до една година. Обредното къпане включва и размяната на подаръци, както и гостувания и празнична трапеза. Народната представа за св. Йоан като покровител на кумството и побратимството определя гостуванията у кумовете. Кумците носят кравай, месо, вино. Прави се обща трапеза. \r\nОбредната трапеза включва варено жито, фасул, ошав, баница, кървавица, печена луканка, свински ребра със зеле. На Ивановден изтича и срокът, през който обикалят новогодишните маскирани дружини. В някои райони на страната коледарите отвеждат тържествено \"царя\" на дружината на чешмата, където го окъпват. След това той устройва угощение, на което присъстват и маскирани като мечка, невеста, арапи. С празнично хоро завършва пълният цикъл на обичая коледуване.  \r\nИмен ден празнуват днес Иван, Иванка, Йоан, Йоана, Иванина, Ванина, Ваня, Ваньо, Калоян, Йовко, Йовка, Ивайло, Ивайла, Иво, Ивона.  ", "date": "2018.01.07", "title": "Празнуваме Ивановден! "}
{"url": "http://www.bnews.bg/article/234800-yuventus_pribra_trite_tochki_ot_sardiniya", "text": "С гол на Федерико Бернардески \"Ювентус\" постигна четвърта поредна победа в Серия \"А\". Бившият футболист на \"Фиорентина\" започна като титуляр при гостуването на \"Каляри\" и вкара единственото попадение за трудния успех на своя тим с 1:0. Чрез него шампионите отново се приближиха само на точка от лидера в класирането \"Наполи\", осигурявайки си и много комфортен аванс от осем точки спрямо третия \"Интер\". Без Марио Манджукич, но с Пауло Дибала, Гонсало Игуаин и Бернардески в атака, гостите от Торино играха по-добре в първите минути. Дибала уцели напречната греда след перфектно изпълнен пряк свободен удар, а малко по-късно Бернардески на свой ред нацели страничния стълб с красив изстрел. Последваха два страхотни шанса, които домакините не използваха. В 27-ата минута Леонардо Паволети засече центриране от корнер, но ударът от му от близко разстояние бе отразен от Войчех Шченсни. Полският страж, заместващ контузения Джанлуиджи Буфон в пореден мач, реагира блестящо и в заключителните секунди на полувремето. Той докосна топката след силен шут на Диего Фариас, след което тя се отби от гредата. Второто полувреме започна кошмарно за \"Ювентус\". Пауло Дибала получи разтежение, докато спринтираше в центъра на терена, и бе заменен принудително от Дъглас Коста. Броени минути по-късно Макс Алегри бе принуден да направи още една смяна, след като Сами Кедира пострада при тежък сблъсък с Шченсни и видимо не бе в състояние да продължи двубоя. На мястото на германеца влезе Манджукич, а \"бяло-черните\" преминаха от 4-3-3 към по-офанзивното 4-2-3-1. Проблемите за гостите не свършиха дотук, защото и главата на Джорджо Киелини бе бинтована, заради аркада. В целия този хаос Миралем Пянич пропусна добра възможност, а впоследствие играта продължи да бъде накъсвана с нарушения на всеки 2-3 минути. 74-ата се оказа най-важната в мача на \"Сардиния Арена\". Паволети бе останал да лежи на тревата пред наказателното поле на гостите, но главният съдия Калварезе не спря играта. \"Ювентус\" организира добро нападение и след пробив и отлично подаване на Коста, Бернардески се измъкна от защитата и от три метра заби топката в мрежата. Атакуващият халф отбеляза третия си гол за \"Юве\" в шампионата, а протестите на домакините продължиха дори и след подновяването на играта. Малко по-късно се стигна до още по-спорен момент, след като Бернардески игра с ръка в наказателното поле на своя тим, опитвайки се да блокира центриране на бившия ювентинец Симоне Падоин. Въпреки че бе използвана и системата ВАР за преразглеждане на ситуацията, дузпа не бе отсъдена, а до края \"Каляри\" не създаде ново положение. Така \"Ювентус\" спечели седмо поредно гостуване на о-в Сардиния. За последно торинци загубиха там през 2009 година, когато Алегри бе треньор на \"Каляри\", а сегашния наставник Диего Лопес бе в титулярния състав. В следващите 16 мача между двата тима от всички турнири \"бианконерите\" нямат нито една загуба. В следващия 21-ви кръг, мачовете от който ще се изиграят след двуседмична пауза на 20 и 21 януари, \"Юве\" приема \"Дженоа\", а островитяните са домакини на \"Милан\". \"Каляри\" заема 16-о място в класирането с 20 точки - пет повече от първия в зоната на изпадащите \"Кротоне\". ", "date": "2018.01.07", "title": "\"Ювентус\" прибра трите точки от Сардиния"}
{"url": "http://www.bnews.bg/article/234798-fatalen_izbor_trima_dushi_se_obesiha_za_edin_den", "text": "Трима души са сложили край на живота си в един и същи ден в Пловдив и областта. В сряда сутринта 65-годишната пловдивчанка Петя Георгиева е намерена обесена в дома си в Кючук Париж. Същият ден следобед жена, живееща в ЖР \"Тракия\" е намера брат си, увесен на въжето в коридора. 39-годишният Петьо  бил видян за последно в последния ден на 2017 година. 43-годишният Петър Стрехин от Раковски също е избрал въжето. 73-годишната му майка го открила под навеса на къщата им. Няма открити следи от насилие, съобщава \"Трафик Нюз\".  Според психолози по празниците броят на самоубийствата рязко се увеличава. 40% от тях са по семейни причини. Празниците са повод за равносметка и теглейки тази житейска черта, много хора си дават сметка, че животът им не се променя към по-добро. Усещат в себе си празнота и невъзможност тя да бъде запълнена с положителни емоции.   Наблюдава се  постоянно увеличаване както на опитите, така и на успешните самоубийства. При хората с неуспешен опит за самоубийство рискът от повторен опит е прекалено голям. Броят на успешните самоубийства при мъжете е 3-4 пъти по-голям от този при жените. Като цяло обаче по-често опити за самоубийство правят жените. При дамите опитите са по-неуспешни, защото те използват начини, които не водят задължително до летален изход, обясняват специалистите.  Жените предпочитат основно медикаменти, за да сложат край на живота си. След това се нарежда скачането от високо място. При мъжете най-предпочитаният метод за самоубийство е чрез огнестрелно оръжие, следван от скачане от високо или обесване. Най-често опитите за самоубийство при жените е на възраст над 40 години, докато при мъжете възрастта е над 65 години.", "date": "2018.01.07", "title": "ФАТАЛЕН ИЗБОР! Трима души се обесиха за един ден"}
{"url": "http://www.bnews.bg/article/234802-tramp_gotov_da_se_chue_s_kim_chen_un", "text": "Американският президент Доналд Тръмп заяви, че би провел телефонен разговор с лидера на Северна Корея Ким Чен-ун, съобщава Ройтерс, цитиран от Фокус. Коментарът му е направен в отговор на репортерски въпрос. „Абсолютно, бих направил това“, каза Тръмп в отговор на журналистически въпрос дали би провел разговор с Ким Чен-ун. Американският президент отбеляза, че „изобщо нямам проблем с това“. Агенцията припомня, че откакто Тръмп встъпи в длъжност американският държавен глава и севернокорейският лидер размениха няколко обиди, като Тръмп нарече Ким Чен-ун „ракетен човек“. По-рано Пхенян и Сеул се съгласиха да проведат официални разговори на високо равнище следващата седмица след повече от две години без среща между представители на двете правителства.", "date": "2018.01.07", "title": "Тръмп готов да се чуе с Ким Чен-ун"}
{"url": "http://www.bnews.bg/article/234795-vremeto_v_nedelya", "text": "Днес ще бъде предимно слънчево, но на места в низините до обяд ще има мъгла или ниска облачност. Вятърът ще е съвсем слаб от югозапад. Максималните температури, предимно между 10° и 15°, в София – около 11°. Атмосферното налягане ще продължи да се повишава и ще е над средното за месец януари. Над планините ще е предимно слънчево. Ще духа умерен западен вятър. Максималната температура на височина 1200 метра ще е около 11°, на 2000 метра – около 5°. Над Черноморието ще е предимно слънчево. На места в сутрешните часове ще има мъгла или ниска облачност. Ще духа слаб южен вятър, който до вечерта ще се ориентира от запад. Максималните температури ще са между 10° и 13°. Температура на морската вода е 9°-10°. Вълнението на морето ще бъде 1-2 бала.", "date": "2018.01.07", "title": "Времето в неделя "}
{"url": "http://www.bnews.bg/article/234804-rusnatsi_sarbi_i_armentsi_praznuvat_koleda", "text": "По Юлианския календар руснаци, сърби, македонци, арменци и много други празнуват Бъдни вечер на 6 януари, а Коледа - на 7-и. Всъщност ние българите, заедно с гърците и румънците, отбелязваме Рождество по каноните на Римокатолическата църква. Днес е Рождество Христово за голяма част от православния свят. На 7 януари Коледа празнуват православните християни от Руската, Сръбската, Грузинската църкви и Йерусалимската патриаршия според Юлианския календар. \r\nТази сутрин десетки миряни се помолиха заедно в Руската църква с отец Симеон, който отслужи тържествена литургия в църквата „Свети Николай Мирликийски”, а през нощта на Бъдни вечер в храма имаше и празнично богослужение. На Коледа, независимо от датата и календара, семейството се събира и празнува заедно раждането на Божия син.  \r\nТържествени литургии имаше в над 30 000 църкви и храмове на Руската православна църква по целия свят.  ", "date": "2018.01.07", "title": "Руснаци, сърби и арменци празнуват Коледа "}
{"url": "http://www.bnews.bg/article/234803-desi_slava_zaryaza_bebeto_i_tragna_po_krachmi", "text": "9 дни след появата на втория й син – Борис, ДесиСлава вече е на крака и щедро черпи приятели и познати за щастливото събитие. Вече се появи първата снимка на пайнерката след като роди наследник на боксьора Благой Найденов на 28 декември. Тя бе щракната в компанията на колегите си Елена Паришева и Джордан в заведение. Звездата тепърва ще започне да влиза във форма и да сваля килограми. Впечатление правят и корените на косата й, които са се слегнали. Вероятно все още не може да обърне внимание на себе си, тъй като грижите й се умножиха около появата на бебока. Напомняме ви, че малко преди да роди, любимият й Благой вместо да стои вкъщи и да й помага, се чудеше в коя чалготека да се завре. Деси очевидно  бърза да му го върне и да си навакса пропуснатото време.", "date": "2018.01.07", "title": "Деси Слава заряза бебето и тръгна по кръчми"}
{"url": "http://www.bnews.bg/article/234822-kristian_kostov_kopie_na_velislava_dareva", "text": "17-годишният Кристиан Костов, който прослави страната ни с второто място на „Евровизия” миналата година, вече не прилича на себе си. Изпълнителят на „Beautiful Mess” е с перхидролен цвят на косата, а новата му визия стресна неговите почитатели. Фенове на младата звезда, роден в Москва, веднага го оприличиха на популярната бесепарка Велислава Дърева. \r\nНестандарният имидж на Кристиан, който го е превърнал в безполово същество, не е просто прищевка на неговата продуцентка Саня Армутлиева, а умишлено търсено унисекс излъчване. Шефката на „Вирджиния рекърдс” искала тийнейджърът да пробие на световния пазар и директно му заявила, че новата корейска визия ще му отвори всички врати. Младежът никак не бил очарован, че с перхидроления си цвят на косата вече прилича на момиче, но железният договор с музикалната продуцентка не му давал право на мнение. \r\nМиналата пролет финалистът от „Х Фактор”, който пожъна най-големия успех на страната ни на „Евровизия”, заемайки второто място, засне специална фотосесия с колежката си Дара за моден сайт. На тях Кристиан отново имаше метросексуална външност. Мнозина от феновете на Кристан възроптаха, че професионалните стилисти, гримьори и фотографи са превърнали идола им в травестит. От снимките лъхаше толкова много на секс, че повече нямаше накъде. Най-скандалното бе, че на един от кадрите малолетният Крис бе издокаран в същото дамско палто, в което бяха спретнали и певицата Дара. \r\nМодната дреха бе на Армани, но все пак предназначена за някоя дама. Единственото, което отличаваше двата тоалета, бе цветът им и това, че Дара бе с по-къси ръкави от тези на Крис. Младите изпълнители позираха с еднакви шапки, а по лицето на 15-годишното тогава момче ясно личаха тонове грим. С въпросните тоалети двамата малолетни изпълнители изглеждаха досущ като щастливо влюбена двойка лесбийки. \r\nМеждувременно Кристиан призна, че след фурора, който предизвика на „Евровизия” и „Мис Свят”, мечтае за световна кариера и няма време за личен живот. В момента певецът снове между България и Русия, където е семейството на майка му Зауре, която е казахстанка. Наскоро младежът преживял лична трагедия, която не иска да коментира. „Доста лоши неща ми се случиха напоследък”, споделя лаконично гласовитият певец.  \r\n ", "date": "2018.01.07", "title": "Кристиан Костов - копие на Велислава Дърева"}
{"url": "http://www.bnews.bg/article/234797-koshlukov_okonchatelno_sedna_v_stola_na_pokoyniya_mitko_tsonev", "text": "Новият програмен директор на БНТ Емил Кошлуков ще стане водещ на публицистичното предаване на телевизията “Още от деня” на мястото на напускащата телевизията Аделина Радева. Още от деня е образно публицистично предаване на БНТ, което се излъчва всеки ден от 18. 30 часа. Радева отива в Нова телевизия, където ще води сутрешния блок заедно с Виктор Николаев. През миналата година СЕМ избра Константин Камеранов за шеф на БНТ в конкуренцията на Кошлуков. Бившият депутат от “Новото време” почти до последно изгледаше като фаворит в надпреварата. За последно той беше водещ в свързаната с Делян Пеевски телевезия- “Канал 3”, а преди това беше изпълнителен директор на “ТВ Седем” и “Нюз7”- два тв канала финансирани от КТБ и фалирали малко след нея. Отова, което препъна Кошлуков на финала на надпреварата за БНТ, бе бележката, която си извади от телевизия “Алфа”(тв каналът на ПП Атака), с която да докаже необходимия стаж. Според журналисти от “Алфа” Кошлуков никога не е бил неин програмен директор, както се твърди в издаденото му удостоверение, но пък фактът, че фиктивния стаж е от партийна телевизия, предизвика скандал и вече щеше да е неудобно Кошлуков да спечели конкурса. В началото на декември новоизброният генерален директор на БНТ Камеранов назначи Надя Костова, също кадър на ТВ 7, за програмен директор на БНТ с правомощията да отговаря  за четирите програми на телевизията. Надя Костова отговаряше за прогрмното съдържание на ТВ 7. ", "date": "2018.01.07", "title": "Кошлуков окончателно седна в стола на покойния Митко Цонев"}
{"url": "http://www.bnews.bg/article/234799-32_dushi_sa_v_neizvestnost_sled_sblasak_mezhdu_tanker_i_tovaren_korab", "text": "Тридесет и двама души са в неизвестност, след удар на петролен танкер и товарен кораб в Източнокитайско море, съобщи китайското министерство на транспорта, цитирано от световните агенции. Инцидентът е станал вчера към 20 ч. местно време. При него танкерът се е запалил и екипажът му от 30 иранци и двама граждани на Бангладеш е в неизвестност. Съдът е превозвал 136 тона кондензиран нефт от Иран за Южна Корея. Другият плавателен съд, китайски товарен кораб, не е пострадал сериозно и 21-членният му екипаж му е спасен.", "date": "2018.01.07", "title": "32 души са в неизвестност след сблъсък между танкер и товарен кораб"}
{"url": "http://www.bnews.bg/article/234767-novata_na_mitko_dinev_proplaka_emanuela_ni_tormozi_ot_revnost_tya_e_opasna_a_byahme_blizki", "text": "Млада дама от Несебър е подала няколко жалби в местната полиция срещу фолкпевицата Емануела. Дарина Аврамова е новата жена до наследника на фамилията Диневи – Димитър Динев и това, според нея е причината да попадне под отровните стрели на чалга звездата е безумната ревност, която тя продължава да изпитва към бащата на детето си. Преди броени дни в жълтата преса се появи материал, в който Дарина Аврамова е описана като мъжемелачка със съмнително поведение. В текста се правят внушения, че русокосата избраница на Динев младши е заработвала в чужбина, а в курорта се полза със съмнителна слава, пише \"Трафик\". \"Да, имаме връзка. От 4 месеца сме заедно. Но през цялото това време и двамата сме подложени на невероятен психически тормоз. Тази статия, която бе публикувана в жълтите сайтове на Нова година просто преля чашата. В нея няма една вярна дума, освен факта, че с Митко сме заедно. И в интерес на истината аз нямаше да повдигна въпроса, въпреки всички гнусни внушения ,които са направени в нея, ако не беше замесено и детето ми. Синът ми е на 10 години и това е възраст, в която децата са много чувствителни, а в училище се говорят какви ли не неща\", призна Дарина. Двете с Емануела били близки, но после отношенията им охладнели:; \"Повече от година бяхме приятелки. Когато тя се раздели с Митко ,търсеше всякакви възможни начини да се приближи до него и да събира информация. Тогава имах заведение, тя започна да идва, сближи се с мен, умилкваше се, споделяше , оплакваше се. По онова време свързваха името на Митко с една плеймейтка. Тя направи момичето на две стотинки, в най- различни предавания я обиждаше, а за него даваше отвратителни интервюта. Разбрах, че тази жена е опасна и спрях да се виждам с нея. Беше ми обаче много трудно да се отърва от нея.\" Според Дарина тормозът започнал, след като певицата научила за връзката на бившия си: \"В момента, в който тя разбра , че имам връзка с Митко. Пусна на официалната си страница обява за сексуслуги с моите два телефона. След това започна да ми пише смс- и. В един от тях ми написа да пазя сина ми , защото била Скорпион и не прощавала. Пуснала съм няколко жалби в полицията.\" \r\n ", "date": "2018.01.07", "title": "Новата на Митко Динев проплака: Емануела ни тормози от ревност, тя е опасна, а бяхме близки... "}
{"url": "http://www.bnews.bg/article/234808-zemetresenie_s_magnitud_5_9_po_rihter_be_registrirano_na_kamchatka", "text": "Земен трус с магнитут 5.9 по скалата на Рихтер е бил регистриран в Тихия океан край крайбрежието на Камчатка, съобщава сайтът на Камчатския филиал на Геофизичната служба на Руската академия на науките. Епицентърът на труса е бил на 28 километра от село Николское, остров Беринг, Командорските острови и на 510 километра от Петропавловск-Камчатск. Няма информация за разрушения и жертви.", "date": "2018.01.07", "title": "Земетресение с магнитуд 5.9 по Рихтер бе регистрирано на Камчатка"}
{"url": "http://www.bnews.bg/article/234801-izklyuchitelni_merki_za_sigurnost_zaradi_otkrivaneto_na_hrama_sv_stefan_v_istanbul", "text": "Историческата българска \"желязната църква\" \"Св. Стефан\" в Истанбул се връща за нов живот след 6 години реставрация. Премиерът Бойко Борисов ще открие реставрираната българска църква, а на церемонията ще присъства и турският президент Реджеп Тайип Ердоган. Изключителни мерки за сигурност са предприети заради откриването на храма. Три километровият път, водещ до църквата, е блокиран от сили за сигурност. Борисов ще се срещне и с българската общност. Официалното откриване ще се състои в присъствието на 2000 човека. Събитието ще започне с тържествен молебен отслужен от вселенския патриарх Вартоломей. Молитвено присъствие ще има и българският патриарх Неофит. Реставрацията на \"желязната църква\" струва 3,5 млн.евро. \"Желязната църква\" почти няма аналог в света. Тя е дело на българската екзархия. Септември месец тази година се навършват 120 г от освещаването й.", "date": "2018.01.07", "title": "Изключителни мерки за сигурност заради откриването на храма \"Св. Стефан\" в Истанбул"}
