{"url": "http://www.bnews.bg/article/265095-dvama_lekari_na_sad_zaradi_smartta_na_16_godishno_momiche", "text": "\n Окръжна прокуратура – Благоевград е внесла за разглеждане в съда обвинителен акт срещу д-р П.Ш., специалист по ортопедия и травматология, началник „Отделение по ортопедия и травматология“ в МБАЛ „Иван Скендеров“ – Гоце Делчев и д-р И.К., специалист по хирургия, ординатор в „Хирургично отделение“ в МБАЛ „Иван Скендеров“ – Гоце Делчев заради смърт на тяхна пациентка. \r\n\r\n Казусът е от 2013 година, когато шестнадесетгодишната М.Т. претърпяла травма – карайки велосипед, паднала и се наранила в областта на дясното бедро и пубиса. На следващата сутрин момичето, придружавано от майка си, посетило Филиал за спешна медицинска помощ в гр. Гоце Делчев. След поставена предварителна диагноза дежурният лекар изпратил пациентката за консултация със специалист. \r\n\r\n В МБАЛ „Иван Скендеров“ ЕООД – гр. Гоце Делчев Т. била прегледана от д-р П.Ш. и приета в отделението по ортопедия и травматология. В приемния ден (неделя) по отношение на пациентката не били извършени никакви лечебни дейности. След изследвания и консултации със специалисти, на 02.07.2013 г. лекарският екип в състав д-р Ш. (оператор) и д-р К. (асистент) оперирал болната под местна анестезия. \r\n\r\n Майката на момичето, която стояла неотлъчно с нея, била силно обезпокоена от състоянието на дъщеря си. С всеки изминал ден то се влошавало, момичето вдигало температура, оплаквало се от силни болки, краката му променяли цвета си, но д-р Ш. я уверил, че всичко е наред. \r\n\r\n На 05.07.2013 г. на пациентката по спешност била извършена оперативна интервенция, след което било уговорено превеждането ѝ в детска хирургия в УМБАЛСМ „Н. Й. Пирогов“ – гр. София за по-нататъшно лечение. Един час по-късно детето било изписано от болницата в гр. Гоце Делчев, без да е отразено състоянието му, с влошени параклинични показатели и без осигурен специализиран транспорт с придружаващ медицински персонал. \r\n\r\n При постъпването в столичната болница М.Т. била в крайно тежко общо състояние. След проведено лечение детето било изписано на 09.08.2013 г. при подобрена параклиника. Оперативните рани били заздравели първично, момичето се предвижвало с две патерици. Поставената от лекарите окончателна диагноза била „Сепсис. Посттравматичен флегмон на дясното бедро. Остра дихателна недостатъчност. Дълбок некротичен фасциит в областта на дясната седалищна област и дясното бедро и в дясната част на корема“. \r\n\r\n На 23.08.2013 г., поради оплаквания М.Т. отново била приета и лекувана в УМБАЛСМ „Пирогов“. Шест дни по-късно, на 29.08.2013 г., детето било намерено от майката в безсъзнание. Лекарите предприели реанимационни действия, без поява на сърдечна дейност. В 06:50 ч. бил регистриран летален изход. \r\n\r\n В хода на досъдебното производство са били назначени и извършени няколко експертни изследвания, които установяват, че смъртта на пациентката е настъпила в резултат от „хеморагичен инфаркт на белия дроб и кръвоизливи в надбъбречните жлези, довели до внезапен срив на сърдечно – съдовата система“. Забавяне на антибиотичното лечение и неизвършване на изследвания при обработка на раната е констатирания съществен пропуск, който е в пряка причинна връзка с настъпилите усложнения и смъртен изход при М.Т. \r\n\r\n П.Ш. и И.К. са обвинени за причиняване на смъртта й, поради немарливо изпълнение на правно-регламентирана дейност – упражняване на медицинска професия. Лекарите не осъществили адекватно диагностициране и лечение на пациентката. \r\n\r\n Д-р Ш. не изпълнил в пълен обем изискванията за изследване на болната. Наред с това не осигурил консултация със специалист уролог при постъпване на Т. в болницата за търсене на травматични увреждания на тазовото дъно, във връзка със съобщените данни за неконтролируемо изпускане на урина. Още в деня на хоспитализацията не започнал широкоспектърна емпирична антибиотична терапия, с цел превенция на възпаление на травмираните меки тъкани в областта на таза. Не назначил извършване на микробиологично изследване на раневи секрет, с цел търсене на причинител на възпалението и евентуална корекция на лечението по антибиограма, покриващо и анаеробни микроорганизми. \r\n\r\n Д-р К. не съобразил действията си с обективното състояние на пациентката, като предприел зашиване на раната на същата. То следвало да се отложи, тъй като затварянето на раната е предпоставка за развитие на анаеробна инфекция. Освен това не взел необходим материал от раната преди зашиването и при ревизията й, във връзка с идентифициране на причинителя на инфекцията и назначаване и провеждане на антибиотична терапия. \r\n\r\n В хода на досъдебното производство били констатирани неистински документи в пациентското досие на пострадалата Т., поради което с постановление на ОП – Благоевград тези материали по делото са били отделени и изпратени по компетентност на РП – Гоце Делчев. \r\n\r\n Предстои наказателното производство срещу обвиняемите Ш. и К. да продължи в съда. \r\n\r\n   \r\n \n\t\t\t\t\t\t", "date": "2020.01.05", "title": "Двама лекари на съд заради смъртта на 16-годишно момиче"}
{"url": "http://www.bnews.bg/article/265111-porochnata_shema_3_chast_psevdopatriotite_prostitutkite_na_gerb_i_dps", "text": "\n Порочната схема - 3 част. Псевдопатриотите - проститутките на ГЕРБ и ДПС: \r\n\r\n Историята учи. Нито един политик не е спечелил от надценяването на народа или простолюдието. Напротив. Тези, които подценяват публиката, обикновено печелят. Изпечените политически мошеници Каракачанов и Валери Симеонов са жив пример за това. Нелицеприятни и простовати, но заредени с лакомия, алчност, мързел и комплекси - те са идеалната маша за олигархията. Двамата байганьовци с копринени потури и овчи кожуси всъщност са антиподи. В. С. е див селянин с техническо образование, който мрази успелите и по-можещите. Цял живот е завиждал на “тия мизерници в София” в тясноскроения си костюм на провинциален политик и дребен уличен бизнесмен с бели хавлиени чорапи с дупки на големия пръст. Олигархията го оценява, опакова в патриотична буфосинхронада с потури и препасан на пояса бутафорен дървен нож вместо отвертка и фазомер. Това се харчи. Тълпата иска потури и в тях да не се поклащат мъдури. Нека един ушеглав тъп насечен с брадвата на лицеъгълник като Цв. Цветанов да поведе хорото, а бай Валерко да повее мустака с байрака, вместо да стои и да ограбва таксата за кабела от пенсионерите по бургаските села. Останалото: мизериите от Слънчев бряг, открадната ограда по границата, богохулството с децата с увреждания, инфантилната любовница - направена вице на Бойко е просто история, пародия. Народът за Валери Симеонов се е произнесъл : Пази, Боже, сляпо да прогледне!  \r\nКаракачанов е мазен столичен аристократ. С Валерко ги обединява страхливостта. Страхливи буратиновци. Агентът от ДС и доносник Иван е тлъсто прасе от родната политическа фауна. Отгледан от червените барони и номеклатурата със специална задача. Да държи под контрол дебилния профанизиран електорат и в столицата. Мазен, грозен, крадлив, мързелив толуп и предател по душа. Лъжец и доносник по природа. Ето го и него, идеалният политик, когото статуквото ще тика напред и нависоко. Великолепното прасе, което с туловището си ще скрие срамната (според ГЕРБ) коалиция с ДПС. Така бива угояван до невъобразими за породата му размери Каракачанов в политическата кочина последните трийсетина години и угоен с мазната помия от препълнената с тлъстини държавна софра. Него го славят платени едрогуши райчевци и кънчовци. За ДПС е бил доскоро инвестиция в бъдещето. За ГЕРБ е удобната пачавра, с която да си избършат ръцете накрая. Разбира се, балонът бързо се спука. Бруталният слугинаж на Каракачанов и тежките му предателства го спихнаха като спукана помашка гайда. Пиянството, педерастлъшките истории, дивият расизъм, простащината и злоупотребата с “циганите”, докато се върти ибрика под височайшите задници, лицемерието, тунеядството и преяждането с власт трупяса зрелищно свинята каракачанка барабар с останалите и себеподобни. Позорището е неприятно. Но да не забравяме, че хиляди български граждани дадоха гласа си за подобни индивиди. Помамено от слугинските медии с техните путелици хекимяни и адита, простолюдието избра тези прасета, за да творят безнаказано свинщини във властта вече почти десетилетия. Цинизмът на тези псевдопатриоти удари децата и пенсионерите, а признаването на “македонския език” номинално ги трансформира в национални предатели. Да лъжеш, обаче, всички през цялото време е невъзможно. Скоро балонът ще се спука зрелищно и ще ни опръска до ушите в лой и лайна. \r\n \n\t\t\t\t\t\t", "date": "2020.01.05", "title": "Порочната схема - 3 част! Псевдопатриотите - проститутките на ГЕРБ и ДПС"}
{"url": "http://www.bnews.bg/article/265112-ne_badete_drebni_igrachi_gospoda_idva_vreme_za_novo_probuzhdane", "text": "\n 30 години ДПС. \r\n\r\n Всичко велико в човешката история винаги започва от общочовешките идеали. \r\n\r\n ДПС е велика кауза за равноправие без аналог в най-новата българска история. \r\n\r\n За причините за създаването и постиженията през годините ще се кажат много неща. Аз искам да наблегна на друго. \r\n\r\n Днес, ние сме изправени пред нов ВЪЗРОДИТЕЛЕН процес. \r\n\r\n Искани сме само като скрити партньори, но не и открито. \r\n\r\n Единствената причина за това е нашето различие – по име, религия, етнос. \r\n\r\n Води се скрита асимилация на превземане на създадения от нас организационен потенциал. \r\n\r\n Единствено духа и нивото на организацията ни опазват все още. \r\n\r\n За мен това е един много критичен момент, далеч не само за ДПС, защото едно общество раздирано от дребнословие и тарикатлъци не може да осъзнае сложния Геополитически момент на преразпределение на световните баланси и в регионален план и как всичко това може да бъде използвано, като стратегия за овладяване на политическо влияние. \r\n\r\n Затова призовавам ДПС да се цени като ценностен капитал, а не да се използва, като инструмент за моментно овладяване на политическия вот от другите партии. \r\n\r\n Не бъдете дребни играчи, господа. \r\n\r\n ДПС винаги е било и ще бъде национален капитал. \r\n\r\n Но, дори и това да не се оцени- всъщност не го и очаквам,активното политическо съзнание на хората в общността ДПС е на такова ниво, че няма да позволи от гледна точка на запазване на своята идентичност да се превърне в заобиколим фактор във политическия живот на страната. \r\n\r\n Идва време за ново пробуждане. \r\n\r\n Честита годишнина. \r\n\r\n ILERIII II! \r\n\r\n Eрджан Ебатин \r\nдепутат от ДПС \r\n \n\t\t\t\t\t\t", "date": "2020.01.05", "title": "Не бъдете дребни играчи, господа. Идва време за ново пробуждане"}
{"url": "http://www.bnews.bg/article/265106-eksshefat_na_nisan_e_izpolzval_za_byagstvoto_si_dva_turski_samoleta", "text": "\n Продължават да изплуват детайли около мистериозното бягство от Япония на Карлос Гон, бившия шеф на алианса \"Рено Нисан\". Турска авиокомпания обяви, че два от нейните самолети са използвани неправомерно за придвижването на Карлос Гон. \r\n\r\n Компанията Ем Ен Джи е започнала вътрешно разследване и е подала жалба пред турските власти. \r\n\r\n В петък, седем души бяха изправени пред съд в Истанбул. Предполага се, че те са помогнали на Гон да избяга в Бейрут през истанбулското летище Ататюрк. \r\n \n\t\t\t\t\t\t", "date": "2020.01.05", "title": "Ексшефът на \"Нисан\" е използвал за бягството си два турски самолета"}
{"url": "http://www.bnews.bg/article/265109-grigor_dimitrov_donese_nova_pobeda_na_balgariya", "text": "\n Българската тенис звезда Григор Димитровосигури втора победа за България на новия турнир АТП Къп. Гришо не остави съмнения в превъзходството си и за малко над час игра победи първата ракета на Молдова Раду Албот с 6:2, 6:3, пише Gong.bg. \r\n \r\nТози резултат, гарниран и с успеха на Димитър Кузманов, който по-рано сутринта също спечели своя мач срещу Александър Козбинов с 6:1, 7:5, значеше, че мачът на двойки ще бъде без голямо значение за нашите момчета. \r\n\r\n Димитров показа своето изящество в първи сет и не остави шансове на 46-тия в света молдовец. Във втория сет хасковлията имаше малко повече затруднения, макар че направи ранен пробив. Отново двойните грешки можеше да изиграят лоша шега на нашето момче, но благодарение на феноменални отигравания успя да стигне и до успеха във втория сет. \r\n\r\n В основата на успеха на Димитров бе неговата висока успеваемост на втори сервис на съперника си – българинът спечели 8 точки от 12 такива случая. Също така 15-те непредизвикани грешки на молдовеца Албот също помогнаха за победата. Григор завърши 61% вкаран първи и 68% вкаран втори сервис. Също така той записа и пет аса срещу нула за противника, но напрви цели осем двойни грешки срещу само две за Албот.  \r\n \n\t\t\t\t\t\t", "date": "2020.01.05", "title": "Григор Димитров донесе нова победа на България "}
{"url": "http://www.bnews.bg/article/265108-golyamoto_pribirane_ochakva_se_tezhak_trafik_v_tsyalata_strana", "text": "\n След дългата ваканция, днес трафикът в цялата страна ще бъде натоварен. Очакват се и снеговалежи, за които снегорините са разпределени в готовност. На магистралите и по главните пътища ще има засилено полицейско присъствие. \r\n\r\n Ще се следи най-вече за нарушения на скоростта и за шофиране след употреба на алкохол. На нетърпеливите да се приберат преди другите, от МВР напомнят, че глобата за шофирaне в аварийната лента е 1000 лева при първо нарушение и отнемане на шофьорската книжка за три месеца. \r\n\r\n Особено тежко се очертава преминаването през граничните пунктове. Заради очаквания обилен снеговалеж, Гърция забранява преминаването на автомобили с тегло над тон и половина през пунктове \"Кулата\", \"Илинден\" и \"Петко Войвода\", информира Нова телевизия. \r\n \n\t\t\t\t\t\t", "date": "2020.01.05", "title": "Голямото прибиране: Очаква се тежък трафик в цялата страна"}
{"url": "http://www.bnews.bg/article/265113-vmesto_da_tarsi_voda_za_pernik_nankov_se_sgodi", "text": "\n Наскоро премиерът обяви, че верният му министър и зам.-министър Нанков ще се жени, но първо трябвало да реши водната криза в Перник, която сам създаде. Вместо да подаде оставка и да се отдаде на сватбени емоции и приготовления, вечният министър обяви годежа. \r\n\r\n \r\n\r\n Да са живи и здрави младите! Перничани вече и без това свикнаха да живеят без вода и надали се надяват на джобния министър на Бойко да им реши проблема. \r\n\r\n Новината съобщи изненадващо самият той като промени семейното положение във фейсбук профила си \"Фейсбук\". На 3 януари, след изключително тежката пресконференция за водната криза, той е отбелязал като събитие \"годеж\".  \r\n \n\t\t\t\t\t\t", "date": "2020.01.05", "title": "Вместо да търси вода за Перник, Нанков се сгоди"}
{"url": "http://www.bnews.bg/article/265105-rumen_radev_nakaral_horata_da_se_chuvstvat_neshtastni_s_novogodishnata_si_rech", "text": "\n \"Българският президент упорито се опитва да накара българите да се чувстват нещастни. Не непокорни, не недоволни, а нещастни.\" Така психологът Росен Йорданков коментира в сутрешния блок на БиТиВи словата на политиците в новогодишната нощ. \r\n\r\n Психологът смята, че повечето от хората не са пускали звука на телевизора си по време на изказването на държавния глава, а Йорданов като цяло е гледал изражението, а не вербалното поведение на президента. Росен Йорданов не е изненадан от словото на Румен Радев. \r\n\r\n Изпращаме трудна година с много проблеми, припомни държавният глава  \r\n\r\n По думите му политиците в целия свят се опитват да спекулират и провокират страховете на хората, недоволството им и положителните им очаквания. Пораженията върху националното съзнание и как разбираме себе си, се дължи до голяма степен на хората, които говорят. \r\n\r\n Според Йорданов подобен тип говорене като това на държавния глава Румен Радев не било добро за националното самочувствие. Той подчерта, че проблемът на хората не е в това, че могат да се чувстват нещастни, а върху това, че се търсят външни причини за нещастието. \r\n\r\n Според него хората очакват от политиците да чуят неща, които им помагат да смилат реалността така, че да се чувстват по-удовлетворени. По думите му темата за щастието в страната е лошо преескпонирана и представяна неправилно. \r\n\r\n Щастието е субективен феномен и се фокусира върху това как интерпретираме реалността и как я смиламе, изтъкна психологът. \r\n\r\n Относно речта на лидера на БСП Корнелия Нинова, Йорданов коментира, че при нея има опит за усмивка за разлика от държавния глава. Нинова е била в делова обстановка навръх Нова година. Тя работи за нас, смята психологът. \r\n\r\n По отношение изказването на председателя на 44-то Народно събрание Цвета Караянчева, психологът анализира, че когато се слуша Караянчева - думите говорят едно, а лицето друго. \r\n\r\n \"Г-жа Караянчева спазва традицията на българските държавници - да говорят с тон, който ни съобщава, че сме подписали Ньойския договор или сме във война с някого. Тя стои като на археологически разкопки или разказва историята на Дневен Рим. Няма сърдечна усмивка, която да подкрепи празничната атмосфера\", констатира Росен Йорданов. \r\n\r\n Той недоумява кому е нужна една скована атмосфера точно на Нова година. Психологът призова в новогодишната нощ да бъдем малко по-разкрепостени, артистични и свободни. \r\n\r\n В заключение Росен Йорданов заяви, че хората са щастливи тогава, когато се занимават с нещо и не мислят за друго. \"Правете онова, което обичате и харесвате\", посъветва психологът хората. \r\n \n\t\t\t\t\t\t", "date": "2020.01.05", "title": "Румен Радев накарал хората да се чувстват нещастни с новогодишната си реч"}
{"url": "http://www.bnews.bg/article/265107-astrolog_opasna_data_12_01_zapochva_nova_nebesna_matritsa", "text": "\n Страх обхвана богатите хора, боравещи с много пари, особено ако са изкарани непочтено. Причината за паниката им е, че може да загубят и да бъдат поставени под външен контрол. Затова предупреди известният астролог, езотерик, кабалист и писател Николай Радев – Алдебаран в своя сайт tayni.net. \r\n\r\n „От някое време над Земята и хората доминира най-мощно влияние от Небето, което поставя в режим на противодействие две главни сили: Меч срещу щит, желязо срещу кремък. Или: най-мощната разрушителна, но и преобразяваща сила, ако е под контрол, наречена Плутон, срещу главната система за устойчивост, защита, сигурност, контрол и управление, наречена Сатурн“, пише в сайта си астрологът. \r\n\r\n „А това създава силно напрежение и на земята. Както вътре в отделния човек, така и между хората, между групи от хора, между държави и между всичко що мърда. И не на последно място – и в земните недра. Но как основно се отразява това на отделния човек? \r\n\r\n Най-напред, при почти всички хора, силно се разклаща усещането за сигурност на професионалното поприще. Особено ако имат и ръководна длъжност и носят повече отговорности. После идва сигурността от парите, които печелят и дават. После – състоянието на жилище и жилищните условия. После – друга недвижима собственост. \r\n\r\n После – състоянието на най-близките хора, явяващи се основна опора или отговорност (баща, майка, син, дъщеря, съпруг, съпруга, семейство, приятел, приятелка… ). После – собственото състояние, включително здравословно… Така че поне с едно от изброените състояния да се сблъска човек, както често се случва напоследък, това може да породи напрежение и страх от неизвестното. Но може да породи и неподозирани сили и нови, големи възможности. \r\n\r\n В същото време много от най-жизнените, авантюристични и страстни натури се чувстват силно ограничени и подтиснати, с понижено самочувствие. И с понижен тонус и либидо. И със сексуална потиснатост и неудовлетвореност. И ако решат да се разбунтуват и да извършат нещо напук на ограниченията, пониженията и потиснатостите си, те много често и рязко биват ограничавани, примерно, от насрещния стълб. \r\n\r\n Или от нещо друго насрещно. Защо? Защото тук трябва да се мисли и да се действа разумно, с високо ниво на самообладание, а не истерично. А голяма треска тресе и почти всички хора, боравещи с много пари, особено тайни, или с големи количества други ресурси. Главно поради страха да не загубят и да бъдат поставени под външен контрол. \r\n\r\n А кога е кулминацията на изреденото по-горе? На 12 януари 2020 година, в 18:57 часа българско време. Тогава и ще се формира и ще заработи новата небесна матрица Сатурн-Плутон. А старата, проявяваща се цели 37 години, вече е към приключване. Било що било, нещата започват наново. Всичко трайно установено вече се люлее, за да вземе връх най-трайното и устойчивото. И то – да породи нов модел за бъдещето, при който твърдостта и щитът да доминират. \r\n \n\t\t\t\t\t\t", "date": "2020.01.05", "title": "Астролог: Опасна дата 12.01 – започва нова небесна матрица"}
{"url": "http://www.bnews.bg/article/265102-edno_silno_zemetresenie_shte_destabilizira_tsyalata_darzhava", "text": "\n Националният институт по геофизика, геодезия и география извърши преди няколко години сеизмично райониране на България. \r\n\r\n \"Съобразно максималната възможна степен на земетресение, което може да се случи, сградите трябва да се строят така, че да може да издържат на тази степен.\" Това каза директорът на Националния институт по геофизика, геодезия и география (НИГГГ-БАН) проф. Николай Милошев в интервю за БГНЕС. \r\n\r\n \"Има си вече чисто строително нормативи, които трябва да се изпълняват. Така, че нормативно нещата стоят идеално. Сигурен съм, че по отношение на строителството в последните години, хората си дават сметка, че няма да загубят чак толкова много средства, ако се опитат да строят по-здраво\", допълни той. \r\n\r\n За него позитивен пример в тази посока е Пернишкото земетресения през 2012 г., което независимо, че бе 5,8 като магнитуд, нямаше разрушения. \"Имаше много напукани сгради, но и непрофесионалистите разбраха, че причината е в некачественото строителство“, посочи той. \r\n\r\n Според сеизмичното райониране на най-висока степен при земетресение като норма при проектиране на сгради е в Кресна – 7,5 по Рихтер, а най-ниската е във Видинско и в Югоизточна България към Царево и Ахтопол. \r\n\r\n \"Сеизмично неактивните региони са 2% от територията на страната, 98% са с повишена сеизмична активност, така че във всички тях трябва да се спазват определени норми. Колко по-сеизмично активен е даден район, толкова по-висока е нормата. В София нормата е 7 степен. Към момента няма повишена сеизмична активност у нас\", каза проф. Милошев. \r\n\r\n \"Това, че земетресения се случват, те са се случвали и преди не по-малко, отколкото се случват и днес. Сега има повишен интерес към тях и с пълно право\", каза той. \r\n\r\n \"Районът на Самоков, където стана последното земетресение преди Нова година, не е типично сеизмичен, макар че там е имало трус през 90-те години. Заради здравата земна основа там – скали – по-късно не бяха регистрирани вторични по-слаби земетресения\", обясни професорът. \r\n\r\n \"Няма повишена сеизмична активност, но си има стандартната сеизмична активност, която я е имало и ще я има, и все някога ще ни се случи и по-силно земетресение в България. Неприятното и трудното е това, че ние сме малка държава, не дай си Боже едно силно земетресение, независимо от района, ще дестабилизира цялата държава. По тази причина трябва да бъдем подготвени, за да не се дадат човешки жертви или броят им да бъде минимален. По принцип най-много жертви по време на земетресения стават от избухналата паника, а не от самия трус“, заяви проф. Милошев.​ \r\n \n\t\t\t\t\t\t", "date": "2020.01.05", "title": "Едно силно земетресение ще дестабилизира цялата държава"}
{"url": "http://www.bnews.bg/article/265104-dps_ne_e_nito_skrit_nito_yaven_partnyor_na_tazi_populistko_natsionalisticheska_vlast", "text": "\n ДПС чества 30 години от учредяването си в събота.  \r\n\r\n \"До днес движението продължава да води политика в защита на правата и свободите и евроатлантическата ориентация на страната\", каза председателят на партията Мустафа Карадайъ, цитиран от бТВ. \r\n\r\n \"Ахмед Доган организира от затвора мирните протести през май 1989 г., които силно разклатиха тоталитарната власт и ускориха падането на комунистическия режим. Вече 30 г. ДПС отговорно и последователно води своята политика в защита на правата и свободите и евроатлантическата ориентация на страната. Има и съществен принос за членството на България в НАТО и ЕС\", каза Мустафа Карадайъ. \r\n\r\n \"По различен начин ДПС е била силна през годините. ДПС е била силна при сваляне на комунистическия режим, била е силна при установяване на демокрация в България в началото на 90-те. ДПС беше силна с мирния преход. Беше силна и когато участваше във властта в периода 2001-2009 г. ДПС днес е силна дори когато е в опозиция\", каза лидерът на движението. \r\n\r\n \"ДПС няма как да бъде нито скрит, нито явен партньор на тази популистко-националистическа власт. Ние от две години призоваваме системните партии да седнем на масата, за да определим приоритетите, по които да се развива страната. Ние имаме ясна програма за ускорено и догонващо развитие на страната - чиста среда, чисти храни, чиста енергия и включването на свободни граждани във взимането на решения\", добави Мустафа Карадайъ. \r\n\r\n \"10 години държавата върви по инерция и няма как да бъдем на власт. Ние, ако сме на власт, държавата ще има ясна програма за развитие\", допълни той. \r\n \n\t\t\t\t\t\t", "date": "2020.01.05", "title": "ДПС не е нито скрит, нито явен партньор на тази популистко-националистическа власт"}
{"url": "http://www.bnews.bg/article/265101-iran_gotovi_da_udaryat_sasht_vseki_moment", "text": "\n Иран ще накаже американците за смъртта на генерал Касем Солеймани, навсякъде, където са в обсега на Ислямската република, заяви генерал Голамали Абухамза, високопоставен командир на Корпуса на гвардейците на ислямската революция, предаде Ройтерс. \r\n\r\n Генералът, командващ силите на Революционната гвардия в провинция Керман, заяви, че Иран си запазва правото да отмъсти на САЩ за смъртта на Солеймани. \r\n\r\n \"Ормузкият проток е жизненоважна точка за Запада и голям брой американски военни кораби преминават оттам. Жизненоважни американски цели в региона бяха набелязани от Иран преди много време\", подчерта той. \r\n\r\n \"Около 35 цели на САЩ в региона, както и Тел Авив, са в нашия обсег\", добави той. \r\n\r\n Подкрепяната от Иран регионална\"ос на съпротивата ще даде категоричен отговор на убийството на Солеймани, увери Мохамед Раад, лидер на парламентарната група на ливанското шиитско движение Хизбула, цитиран от телевизия Ал Маядин. \r\n\r\n \"САЩ направиха грешка с убийството на Солеймани и ще го разберат през идните дни\", добави депутатът. \r\n\r\n \"Оста на съпротивата\" са подкрепяни от Иран групи в Близкия изток, от Ливан до Йемен, които увеличиха военното влияние на Техеран в региона, припомня Ройтерс. \r\n \n\t\t\t\t\t\t", "date": "2020.01.05", "title": "Иран готови да ударят САЩ всеки момент"}
{"url": "http://www.bnews.bg/article/265110-kashtata_na_uzhasite_zaklyuchena_s_verigi", "text": "\n Къщата на ужасите в Нови Искър, в която бяха застреляни петима, а шести член на семейството беше намерен убит недалеч от нея, е заключена с дебели вериги и никой не смее да пристъпи прага є. Почти 2 г. мястото тъне в злокобна тишина, а съседите инстинктивно преминават на отсрещния тротоар. Според тях, домът е бил обявен за продан, но все още не се е обадил нито един човек. \r\n\r\n И досега съседите с ужас си спомнят 2 януари 2018 г., когато в къщата на ул. “Лозянски дол” 5 бяха открити труповете на Неделчо Юнаков на 41 г., 20-годишният му син Георги, 16-годишната му доведена дъщеря Нанси, 18-годишният є приятел Боби, както и бабата на момичето. Те са престояли в къщата почти 2 денонощия, защото никой от съседите не чул изстрелите в новогодишната нощ заради фойерверките и саморъчно направения от убиеца заглушител. За издирване беше обявена майката на Нанси и жена на Неделчо – Кети Кюхова. Появиха се съмнения, че тя е свързана с трагедията, но на следващия ден тялото й беше открито в кладенец край Нови Искър. \r\n\r\n По-късно ще стане ясно, че тя все пак има връзка с разстрела – той е извършен от любовника є, с когото тя скъсала преди дни. \r\n\r\n На 31 декември 2017 г. цялото семейство се готви да посрещне Новата година в къщата, която купило с кредит наскоро. Децата от предишните бракове на Кети и Неделчо не отиват на купон с приятели, а остават с родителите си. На гости е поканен и приятелят на 16-годишната Нанси – Боби Иванов, който също е от Нови Искър. Друго момче – съученик на Нанси, се разминава по чудо със смъртта, защото родителите му не го пускат да отиде на купон при нея. \r\n\r\n Към 19.30 ч. Кети отива да разходи кучето. Бившият й любовник Росен Ангелов, с прякор Горския, я дебне през цялото време. Точният час на смъртта на жената не е ясен, но тя е била убита първа, са категорични патоанатомите. Какво прави килърът до 23 ч., когато се връща, за да избие останалите от семейството, ще остане тайна завинаги. \r\n\r\n След 22 ч. Неделчо и децата започват да се притесняват, че Кети все още не се е прибрала от разходката с кучето. Час по-късно в къщата влиза Росен Ангелов. Той хладнокръвно застрелва с по няколко куршума петимата, пуска и по един контролен изстрел в главите им. \r\n\r\n Последна е бабата, която е на горния етаж. Убиецът гази в кръвта на жертвите и оставя следи, които се опитва да изтрие. Една обаче остава. \r\nДатата е 31 декември 2017 г. Росен се качва на джипа на Кети, който е паркиран пред къщата, натоварва трупа є и го изхвърла в кладенец край Нови Искър. Изтрива отпечатъците си от колата и я зарязва наблизо. \r\n\r\n Повече никой не го вижда жив. \r\n\r\n Два дни по-късно братът на Неделчо звъни в полицията. Той с часове се опитва да се свърже с роднините си, за им честити новата година, но телефоните на всички мълчат. Пристигналите полицаи заварват ужасяваща гледка. Къщата е потънала в кръв, на двата етажа лежат пет трупа. \r\n\r\n Ден по-късно полицията вече има заподозрян – Росен Ангелов. За него се знае, че е вълк единак и много добре физически подготвен. Той ходел всеки ден на работа в Нови Искър, изминавайки 20 км. пеша от с. Луково, близо до Своге, където имал къща. Коли на жандармерията, тежка бронирана техника, хеликоптер и барети започват издирването му. Претърсена е къщата на Ангелов. Полицаите открили, че в нея до преди часове е имало някой, компютърът е заварен включен, е него е качена любимата на Росен детска порнография. В София плъзга слух, че Ангелов е видян в жк “Дружба” в София, което предизвиква паника в района. Сигналът се оказва фалшив. \r\n\r\n Кръгът около убиеца обаче се стеснява и той явно разбира това. От къщата си в Луково се придвижва до изоставена вила наблизо. Вади пистолета, с който е застрелял семейството и си пуска куршум в главата. Тялото е намерено два дни по-късно от полицаите, претърсващи района. \r\n\r\n МВР така и не обясни защо Ангелов, който не се е крил преди масовото убийство, не е бил задържан по рано, след като преди 9 г. е обявен за издирване за блудство с дете. \r\n\r\n Той е бил активен в профила си във Фейсбук, срещал се е с Кети, ходил е на работа. И е замислял нови престъпления, заради които е посегнал на любовницата и семейството є. Криминалисти посочиха два мотива за зверското престъпление – емоционален и финансов. Убитата Кети Кюхова се е занимавала с почистване на домове на заможни българи в София и околностите, а Росен е искал да ограби някои от тези жилища. Именно това станало причина за разрива в отношенията между двамата – Ангелов настоявал да получи от нея ключове и достъп до алармените системи на някои от тези домове, което накарало Кети да осъзнае, че любовта му не е била съвсем безкористна и тя се разделила с него. \r\n\r\n Според полицията, Росен е избил семейството на жената, за да бъдат заличени всички свидетели. \r\n\r\n   \r\n \n\t\t\t\t\t\t", "date": "2020.01.05", "title": "Къщата на ужасите – заключена с вериги\r\n"}
{"url": "http://www.bnews.bg/article/265103-dve_raketi_sa_udarili_amerikanska_baza_v_bagdad", "text": "\n Две ракети са се взривили в района на база в Ирак, в която са разположени американски войски, съобщиха високопоставени военни източници за АФП. \r\n\r\n Базата на военновъздушните сили на САЩ „Балад”, която се намира в северен Багдад, е била бомбардирана, съобщава ”Ройтерс”. \r\n\r\n Ракети са паднали и в строго охраняваната ”Зелена зона” на иракската столица, предава агенцията. \r\n\r\n Петима души са ранени. Според агенция Ройтерс няма жертви при нападението срещу базата. \r\n\r\n По непотвърдена информация ракетите са били тип ”Катюша\". \r\n\r\n По-рано в събота излезе противоречива информация и за нов въздушен удар срещу свързани с Иран милиции. \r\n\r\n Иракските въоръжени сили обаче отрекоха информацията, че в района на лагера Таджи северно от Багдад е бил нанесен въздушен удар, съобщи Ройтерс. \r\n\r\n Иракските \"Сили за народна мобилизация\", организация обединяваща паравоенни групировки, съобщи по-рано, че при въздушен удар срещу нейни бойци е бил засегнат медицински конвой. \r\n\r\n По-късно обаче в ново изявление \"Силите за народна мобилизация\" също отхвърлиха информацията. \r\n\r\n Според първоначалните информации при предполагаемия удар са загинали шестима души. \r\n\r\n Медии от региона съобщиха, че атаката е дело на САЩ, но американски представители отрекоха тази информация. \r\n\r\n Според разпространената информация е атакуван кордон от три машини на иракските милиции, като две от тях са напълно унищожени. Освен загиналите има и трима тежко ранени. \r\n\r\n Новинарският портал \"Ас Сумария\" съобщи, че целта на удара е бил един от командирите на опълчението. \r\n\r\n Представители на САЩ обявиха, че водената от Вашингтон коалиция не е отговорна за нападението. \r\n\r\n \"Коалицията не е нанасяла никакви въздушни удари около лагера Таджи (северно от Багдад) през последните дни\", посочи в Туитър говорител на коалицията. \r\n\r\n Информацията бе разпространена около 24 часа, след като при нападение с безпилотен самолет американски сили убиха Касим Солеймани, който е една от най-влиятелните фигури сред съюзниците на Иран в Близкия изток. \r\n \n\t\t\t\t\t\t", "date": "2020.01.05", "title": "Две ракети са ударили американска база в Багдад"}
