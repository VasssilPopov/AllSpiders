{"url": "http://www.bnews.bg/article/254713-gamzhi_ot_zhandarmeriya_vav_voyvodinovo_zaradi_prebitiya_ot_romi_voennosluzhesht", "text": "\n Над 150 души се събраха пред църквата в село Войводиново, за да протестират след нападението от роми над военнослужещ. В селото има засилено полицейско присъствие. В центъра и на входовете на селото са разположени екипи на жандармерията и Специализираните полицейски сили, чиято задача е да пазят обществения ред. На място има и екипи на Военна полиция, предаде TrafficNews.bg.  \r\n\r\n Над 20 роми са се събрали след инцидента във Войводиново, като са носели кирки и лопати, разказаха очевидци. Близки на семейството твърдят, че потърпевшият се е прибирал от ваденето на Богоявленския кръст в Пловдив вчера, бил е в много добро настроение, когато двама роми са пресекли улицата и са го принудили да набие рязко спирачки. Според тях момчето е спряло, за да им направи културно забележка и да ги помоли да внимават как пресичат. В този момент двамата младежи, които вече са задържани, са се нахвърлили върху него с юмруци.  \r\n\r\n  \"Целта беше да го убият\", твърди Теодора Георгиева, която е очевидка на мелето. \"Бащата на едно от момчетата дойде и го дръпна, а то се обърна към него и каза: \"Остави ме да го довърша\", сподели жената. Самата Георгиева многократно викала и молила минувачи за помощ, но за съжаление нито един не се отзовал. \r\n\r\n 33-годишният военен от Специалните сили Валентин Димов е бил пребит от двама млади роми в пловдивското село Войводиново навръх Богоявление. \r\n\r\n Единият от побойниците е непълнолетен - на седемнадесет години. Другият бил на 21. Това не им попречило да помелят от бой служителя на БА, в чиято визитка има три мисии зад граница и то на опасни места - в Афганистан и Ирак. \r\n\r\n Мъжът направил забележка от автомобила си на двама младежи да се дръпнат от пътното платно, при което те се нахвърлят върху него с юмруци и ритници. Двамата са арестувани. \r\n\r\n Тази сутрин състоянието на пребития от двама младежи в село Войводиново 33-годишен военнослужещ се е влошило. \r\n\r\n Валентин Димов не можел да изговаря думи и близките му били принудени спешно да го закарат отново в болница. \r\n\r\n   \r\n \n\t\t\t\t\t\t", "date": "2019.01.07", "title": "Гъмжи от жандармерия във Войводиново заради пребития от роми военнослужещ!"}
{"url": "http://www.bnews.bg/article/254715-sled_reshenieto_na_kzk_prekratyavat_sdelkata_za_prodazhba_na_nova_tv_na_kelner", "text": "\n Обявеният по-рано договор за продажба на акциите на MTG в Нова Броудкастинг груп на PPF Group е прекратен. MTG започна дискусии с други потенциални инвеститори относно продажбата на акциите си в най-голямата търговска медийна група в България, съобщи Нова тв. \r\n\r\n Прекратяването на договора с PPF Group е след решението на Българската комисия за защита на конкуренцията да не разреши сделката, както и след изтичането на удължения краен срок по договора между двете страни за приключване на продажбата. \r\n\r\n Очаква се MTG да приключи разделянето си на две компании - MTG и NENT Group - през март 2019 г., като NOVA ще остане част от MTG до приключване на продажбата й. \r\n\r\n MTG договори кредитна линия в размер на 1 млрд. шведски крони (над 97 милиона евро) от банка Nordea, което ще осигури допълнително финансиране за MTG след разделянето и листването на борсата на Nordic Entertainment Group (NENT Group) през първото тримесечие на 2019 година. \r\n\r\n Йорген Мадсен Линдеман, Президент и Главен изпълнителен директор на MTG, заяви: \"Новата кредитна линия ще ни предостави допълнителна гъвкавост, за да продължим да инвестираме както в текущия си бизнес, така и чрез нови придобивания с цел да развиваме нашите глобални дигитални продукти след листването на NENT Group на борсата. \r\n\r\n Продажбата на NOVA също е част от тази стратегия и ние очакваме разговорите с новите потенциални инвеститори за бъдещето на този утвърден и добре управляван и позициониран бизнес.\" \r\n \n\t\t\t\t\t\t", "date": "2019.01.07", "title": "След решението на КЗК: Прекратяват сделката за продажба на Нова тв на Келнер"}
{"url": "http://www.bnews.bg/article/254708-oshte_ne_e_yasno_s_kakvo_byaha_natroveni_100_detsa_vav_varna", "text": "\n Остава неясна причината за хранителното отравяне на над 100 деца от Гимназията с преподаване на чужди езици \"Йоан Екзарх\" във Варна, които получиха тежко стомашно разположение след коледно парти в средата на декември. Анализът на регионалната здравна инспекция не откри салмонела и стафилококи в храната и в микробиологичните проби на децата и на персонала от заведението, за разлика от Агенцията по храните, която установи стафилококи в част от персонала. \r\n\r\n Първите проби, взети от Агенцията по безопасност на храните, установяват стафилококи по ръцете на бармана от заведението и на 4-ма служители от фирмата за кетъринг. Лабораторните изследвания, направени от Регионалната здравна инспекция, обаче, се отрицателни. \r\n\r\n Д-р Янка Драганова - директор на Дирекция \"Надзор на заразните болести\" към РЗИ - Варна заяви: Аз не мога да направя епидемиологичната връзка между ръцете и съответната хранителна токсоинфекция на база положителните стафилококи, които се изолират от ръцете на персонала. Абсолютно нищо не се изолира от хранителен продукт, от околна среда, взети в хранителното заведение и в съответния бар, където са се провели партитата. \r\n\r\n Не са установени болестотворни вируси и бактерии и в пробите, взети от децата. \r\n\r\n Според д-р Янка Драганова се касае наистина за хранително отравяне, но с неизвестен източник и причинител на заболяването. \r\n\r\n Очаква се до края на месеца Варненската районната прокуратура да реши дали заведението, в което са празнували децата, и фирмата за кетъринг отново ще бъдат отворени, съобщи БНТ. \r\n \n\t\t\t\t\t\t", "date": "2019.01.07", "title": "Още не е ясно с какво бяха натровени 100 деца във Варна!"}
{"url": "http://www.bnews.bg/article/254712-visoko_naprezhenie_tristrankata_se_sabira_izvanredno", "text": "\n Националният съвет за тристранно сътрудничество ще проведе извънредно заседание във вторник, 8 януари, в Гранитна зала на Министерския съвет, съобщиха от правителствената информационна служба. \r\n\r\n Заседанието е свикано съгласно чл. 9, ал. 3 от Правилника за организацията и дейността на съветите за тристранно сътрудничество, във връзка с получена декларация от Конфедерацията на независимите синдикати в България (КНСБ) с искане за провеждане на извънредно заседание на Съвета, на което да се обсъдят теми от енергийния сектор. \r\n \n\t\t\t\t\t\t", "date": "2019.01.07", "title": "Високо напрежение: Тристранката се събира извънредно!"}
{"url": "http://www.bnews.bg/article/254711-papa_frantsisk_posochi_nachin_za_spravyane_s_migratsiyata", "text": "\n В годишната си реч пред дипломатите, акредитирани към Светия престол, папата отбеляза безпокойството в Европа и Северна Америка по отношение на мигрантите и произтичащите от това ограничения за преминаването им през границите, включително и транзитно, съобщава БТА. \"На такъв всеобхватен въпрос не може да бъдат давани частични решения\", подчерта папата. \r\n\r\n Папа Франциск днес изрази загриженост от възхода на национализма в света и донякъде обвини за това недостатъците на глобализацията. \r\n\r\n Без да цитира държави или политически партии, главата на Римокатолическата църква изрази съжаление за национални политики, които насърчават \"бързо пристрастно единодушие\" за сметка на търпеливи усилия за общото благо. \r\n\r\n Франциск похвали Колумбия за това, че е приела голям брой хора, избягали от икономическите трудности във Венецуела. \r\n\r\n Същевременно папата каза, че е ужасен от продължителните конфликти в Украйна и Сирия, и похвали диалога между Северна и Южна Корея, като предупреди срещу засилването на надпреварата във въоръжаването. \r\n\r\n Що се отнася до самата Католическа църква, папата отново каза, че осъжда насилието срещу деца, и потвърди обещанието си да изчисти Църквата от свещеници педофили. \r\n\r\n \"Насилието върху непълнолетни е едно от най-гнусните и отвратителни престъпления, които може да бъдат извършени\", и то \"причинява непоправими щети за цял живот\", подчерта Франциск. Той отбеляза, че \"Светият престол и Църквата като цяло работят, за да се противостои и да се предотвратят тези престъпления и тяхното укриване, за да се установи истината (за престъпления, извършени от) духовници, и да се въздаде правосъдие за непълнолетните, преживели сексуално насилие, утежнено от злоупотребата с власт и съвест\". \r\nФранциск се подготвя в края на февруари да бъде домакин на среща на високо равнище във Ватикана с главните епископи от националните католически църковни организации от целия свят, за да бъде обсъдена кризата с насилието срещу деца. За да се подготвят, участниците в срещата трябва да разговарят с жертви на такава сексуална агресия. \r\n\r\n Миналата година бе белязана от скандали със сексуално насилие на духовници, особено в САЩ и Чили. \r\n\r\n Днес френският кардинал Филип Барбарен ще бъде изправен пред съда по обвинение, че е укрил педофилското минало на свещеник, предаде Франс прес. \r\n \n\t\t\t\t\t\t", "date": "2019.01.07", "title": "Папа Франциск посочи начин за справяне с миграцията"}
{"url": "http://www.bnews.bg/article/254714-bivsh_zam_ministar_na_pravosadieto_predlozhi_darzhavnitsite_da_boykotirat_agent_ivan_ot_ds", "text": "\n Невнятната поява, въпреки министерския пост, на политическия гаф и недоразумение в кабинета - Красимир Каракачанов на церемонията на тържествения водосвет за Богоявление пред Паметника на незнайния воин, предизвика резонни коментари. \r\n\r\n След издънките му със схемата с българско гражданство и провала с избора на изтребители, Каракачанов доказа, че няма място нито начело на армията, още по-малко в политиката и то на вицепремиерски пост. \r\n\r\n Ето и коментара по случая на бившия заместник правосъден министър Валери Тарандов във Фейсбук: \r\n\r\n *Публикуваме без радакторска намесац \r\n\r\n \"Личното ми мнение е, че общото участие в държавни церемонии с агент Иван е унизително за хората и занапред трябва да бъде преустановено. Трябва нов подход вече. Скъсайте със старите догми.\" \r\n \n\t\t\t\t\t\t", "date": "2019.01.07", "title": "Бивш зам.-министър на правосъдието предложи държавниците да бойкотират агент Иван от ДС"}
{"url": "http://www.bnews.bg/article/254705-maya_manolova_otpadaneto_na_taksite_za_yasli_i_detski_gradini_e_reshenie_za_spravyane_s_demografskata_kriza", "text": "\n Според омбудсмана Мая Манолова отпадането на таксите за детски градини и ясли е добро решение за справяне с демографската криза. Това заяви тя по повод решение на Общинския съвет в Ловеч, оспорено от кмета. \r\n\r\n Това е и една изключително важна реална стъпка, която можем да направим за преодоляване на демографската криза. За област като Ловеч, която е в първата тройка по отрицателен демографски растеж, отпадането на таксите за детските заведения е една прекрасна положителна стъпка, заяви Манолова. \r\n\r\n Според Манолова заплащането на предучилищното обучение е некоректно спрямо гражданите, защото този вид образование е задължително, допълни тя. \r\n\r\n Според Манолова заплащането от родителите на предучилищното обучение е некоректно спрямо гражданите, защото този вид образование е задължително. \r\n\r\n \"Това е и една изключително важна реална стъпка, която можем да направим за преодоляване на демографската криза. За област като Ловеч, която е в първата тройка по отрицателен демографски растеж, отпадането на таксите за детските заведения е една прекрасна положителна стъпка. В крайна сметка трябва да се правят конкретни и реални неща.\", предаде БНТ. \r\n\r\n   \r\n \n\t\t\t\t\t\t", "date": "2019.01.07", "title": "Мая Манолова: Отпадането на таксите за ясли и детски градини е решение за справяне с демографската криза"}
{"url": "http://www.bnews.bg/article/254695-shaban_shaulich_osvirkvan_moshtno_v_arena_armeets", "text": "\n Концертът на Шабан Шаулич в столичната зала „Арена Армеец” преди Коледа се превърна в тотално фиаско за легендарния сърбин и вместо овации, накрая легендата бе изпратена с освирквания. Въпреки че залата бе претъпкана и над 12, 000 зрители платиха скъпо и прескъпо за билети, ветерана на турбо фолка се отнесе със страшно пренебрежение с публиката.  \r\n\r\n Шабан закъсня с 40 минути, но по-неприятната изненада бе твърде кратката продължителност на концерта. Шаулич пя точно 83 минути, като половината песни бяха изпълнени на плейбек. Гояма част от парчетата бяха напълно непознати. Някои от най-големите му хитове обаче така и не прозвучаха в залата, въпреки скандиранията и подсещанията на зрителите, че искат да ги чуят, писа „Уикенд“.   \r\n\r\n След няма и час и половина пеене, Шаулич благодари на феновете, поклони се и си тръгна, а повечето хора помислиха, че просто е дошла края на първата част и ще последва бис. Уви, излъгаха се – Шабан така и не се появи повече. Залата настръхна и хиляди хора мощно освиркаха някогашния си любимец и организаторите на концерта. „Върнете ни парите!”, скандираха някои от тях.  \r\n\r\n „Жалко, че по този начин приключва една славна кариера. Публиката не заслужава такова отношение”, коментира възмутен турбофолк маниак. Други се опитаха да влязат в положението на Шаулич, който вече е на преклонна възраст, а и преди години бе диагностициран с тежко заболяване. Сцената в „Арена Армеец” бе доста постна, а озвучаването бе компромисно. Навярно подобна халтура ще представляват и останалите спектакли на сръбски певци, предвидени за тази година, сред които изпъква бенефис на Мирослав Илич.  \r\n \n\t\t\t\t\t\t", "date": "2019.01.07", "title": "Шабан Шаулич освиркван мощно в „Арена Армеец”"}
{"url": "http://www.bnews.bg/article/254694-grisho_opasno_blizak_sas_serina_uilyams", "text": "\n Григор Димитров се оказа в опасна близост с една от бившите си \r\n\r\n Двамата тренираха заедно в Мелбърн преди първия турнир от Големия шлем за годината. Те видимо се забавляваха, като в един момент българинът дори постави нежно ръка на рамото на американката. Обсъдиха надълго и нашироко и екипировката, с която ще играят на „Аустрелиън Оупън“, писа „ТелеграФ“. \r\nГригор и Серина имаха кратка връзка преди шест години. След това Димитров започна да излиза с Мария Шарапова, което не бе прието никак добре от Уилямс. Тя дълго не прости на българина, че я изостави. Дори заяви, че Гришо има черно сърце. Това доведе до отговор от страна на Маша и скандал между двете. \r\nТе и до днес не могат да се гледат. Главна заслуга за това днес Серина и Гришо отново да са приятели има половинката му Никол Шерцингер. Тя е дружка с американката. Именно певицата ги събра на едно място, за да изяснят отношенията си.  Всичко бе простено. Доказателство е отношението, което двамата демонстрират в Мелбърн. \r\n \n\t\t\t\t\t\t", "date": "2019.01.07", "title": "Гришо опасно близък със  Серина Уилямс"}
{"url": "http://www.bnews.bg/article/254706-razkrito_li_e_veche_shestornoto_ubiystvo_v_novi_iskar", "text": "\n Година по-късно предстоят още 2 експертизи, за да приключи разследването за шесторното убийство в Нови Искър, съобщиха от \"24 часа\" по информация на Софийската градска прокуратура. \r\n\r\n Едната от експертизите, за която все още не са излезли резултати, е трасеологична. С нея трябва да се определи дали следите в дома на убитото семейство съвпадат с ботушите, които убиецът Росен Ангелов-Горския носел по време на престъплението. \r\n\r\n Трасеологичната експертиза е назначена, след като от Софийската окръжна прокуратура са приключили разследването за смъртта на Ангелов със заключение, че той се е самоубил. \r\n\r\n Втора експертна оценка се чака и за друго доказателство по случая - предстои да се установи дали отпечатъците по оръжието, с което бил открит Ангелов, са само негови. \r\n\r\n Става въпрос за пистолет \"Берета M9 22LR\", който Горския откраднал от магазин на бул. \"Мария Луиза\" в София в началото на 2017 г. \r\n\r\n Припомняме, на 2 януари миналата година петима души бяха открити застреляни в дома си в Нови Искър. Ден по-късно стана ясно, че жертвите са шест. \r\n\r\n Като предполагаем извършител на убийството полицията започна издирване на 56-годишния Росен Ангелов. \r\n\r\n Няколко дни по-късно - на 7 януари, стана ясно, че мъжът се е самоубил с малокалибрено оръжие. Тялото му беше намерено във вилната местност до село Луково. \r\n \n\t\t\t\t\t\t", "date": "2019.01.07", "title": "Разкрито ли е вече шесторното убийство в Нови Искър?"}
{"url": "http://www.bnews.bg/article/254693-novo_20_i_kobrata_iska_da_e_politik", "text": "\n Кубрат Пулев – Кобрата е на път да влезе и в политиката. Най-успешният български боксьор ще бъде част от нов политически проект, гласят коментари на близки до щаба му \r\n\r\n Спортистът обаче не бърза да влезе в дълбоките води на политиката, тъй като за момента се е фокусирал върху състезателната си кариера. „Не е моментът да говорим сега за това. Имам още работа на ринга”, лаконичен е Пулев, пише „България днес”. \r\nИ двамата братя Пулеви – Кубрат и Тервел, са големи родолюбци и това е причината да се впуснат в подобно поприще след края на спортните си кариери. Засега обаче политическия проект с участието на Кобрата се отлага, тъй като той иска да насочи усилията си към още един опит да завоюва световната титла. И евентуално да се включи в парламентарните избори през 2021 година. \r\nКубрат Пулев не е единственият спортист, който се впуска в политиката. Преди него Виталий и Владимир Кличко основават своя партия в Украйна и дори печелят трето място на изборите през 2012 година. Кличко дори става кмет на Киев през 2014 година, а Владимир планира също да се впусне трайно в политиката. \r\n\r\n За момента Кубрат Пулев е съсредоточен върху мач с Антъни Джошуа, който пък си организира зрелищно равенство с Тайсън Фюри преди месец. \r\nОт щаба на спортиста разкриват, че желания от Джошуа съперник – Дионтей Уайлдър е отказал да се бие с него на 13 април, за да може да се срещне отново с Тайсън Фюрю. \r\n„Все още нямаме отговор от Уайлдър. Рано или късно ти става ясно, че те може би не искат този мач. Но, предполагам, че си планират реванш с Фюри”, казва Еди Хърн по повод срещите. \r\nСпоред worldboxingnews.net това означава, че до края на 2019 година Джошуа ще се бие с Дилън Уайт, Джарел Миръл и Кубрат Пулев. И ще срещне победителя от Уайлдър – Фюри чак догодина. \r\nПо всяка вероятност Кобрата ще се бие с Джошуа. \r\n \n\t\t\t\t\t\t", "date": "2019.01.07", "title": "Ново 20! И Кобрата иска да е политик"}
{"url": "http://www.bnews.bg/article/254690-dupeto_na_galena_shtrakna_kato_futbolna_topka", "text": "\n Фолк звездата Галена посрещна Нова година с ново дупе. Певицата напълнила със силикон задните си части малко преди края на 2018-а.  \r\nПромяната във фигурата на шармантната дама от Смядово беше очевидна при участието ѝ в новогодишното издание на „Шоуто на Слави”. Там ясно пролича, че задницата й е неестествено изпъкнала като за жена с нейната слаба фигура. Сега „Б” страната й стърчи назад като футболна топка.  \r\nПредполага се, че певицата е искала да постигне ефекта на бразилското дупе. В последните години то е много модерно по цял свят, но пък малко жени по нашите ширини са надарени от природата с подобни форми.  \r\nЗа естетичната хирургия постигането на обем е като детска игра. В България почти всяка певица и манекенка има силикон в пазвата си, а Галена е от първите родни знаменитости, които го слагат и в задника си, пише \"Уикенд\".  \r\n \n\t\t\t\t\t\t", "date": "2019.01.07", "title": "Дупето на Галена щръкна като футболна топка "}
{"url": "http://www.bnews.bg/article/254702-tsvetanov_dlazhen_da_otgovori_na_prezidenta_za_samoletite", "text": "\n \r\nС избора на нов тип боен самолет по време на кабинета „Герджиков“, президентът Румен Радев и служебното правителство искаха да задължат следващото Народно събрание и следващия кабинет да берат плодовете на тяхната непрозрачност. Тогава Румен Радев, който лично назначи министър-председателя и министъра на отбраната, искаше непрозрачно, на тъмно и в кратки срокове да финализира процедурата за изтребителите. Това заяви пред журналисти в Годеч председателят на ПГ на ГЕРБ и зам.-председател на партията Цветан Цветанов, съобщиха от пресцентъра на ГЕРБ \r\n„Експертите от Министерството на отбраната внесоха доклада за работата си по избора на нов тип боен самолет в Министерски съвет, като най-вероятно тази сряда ще име решение на правителството. След това предстои дебат в Народното събрание, което трябва да даде мандат на правителството да финализира започнатата процедура“, обясни Цветанов. Той сподели очакванията си, че Румен Радев ще продължи да не се държи като държавен глава и обединител на нацията и няма да работи успешно с българските институции както предшествениците му. „Нека Радев се поинтересува кои държави споделят оценката на експертите от МО и кои държави подкрепят неговата теза за изтребителите“, призова председателят на ПГ на ГЕРБ. Той допълни, че не е нормално едно служебно правителство да ограничи възможността на следващия редовно избран кабинет, който ще бъде подложен и на парламентарен контрол, да завърши една такава процедура. \r\nВъв връзка с обвиненията на президента Радев за лобизъм, Цветан Цветанов подчерта, че те не отговарят на истината и заяви категорично: „Всяко едно решение на страната ни е политическо. Решението да се присъединим към ЕС и НАТО също беше такова и представителите на българските институции винаги са се придържали към него и към евроатлантическата ориентация на България, която на свой ред е гаранция за сигурността ни“. \r\n  \r\n \n\t\t\t\t\t\t", "date": "2019.01.07", "title": "Цветанов длъжен да отговори на президента за самолетите"}
{"url": "http://www.bnews.bg/article/254704-ministerstvo_na_zemedelie_obeshta_pari_na_pchelarite", "text": "\n  Пчеларите получиха обещание за помощ по схемата „де минимис“ в рамките на 3 500 000 лева, което, по техни сметки, прави около 5 лева за пчелно семейство. \r\n\r\n За първи път в България ще бъде създадена и работна група към Министерство на земеделието храните и горите. Тази група ще представлява съвкупност от пчеларски организации от различни области на страната. Официално в нея ще участват 17 пчеларски организации. \r\n\r\n Това се случва месец след големия национален протест, който пчеларите организираха пред Министерството на земеделието с исканията  -  подпомагане заради по-лошата 2018 година и заплащане за опрашителната дейност на пчелите, предаде БНР. \r\n \n\t\t\t\t\t\t", "date": "2019.01.07", "title": "Министерство на земеделие обеща пари на пчеларите"}
{"url": "http://www.bnews.bg/article/254699-na_dunav_most_2_vse_oshte_nyama_terminali_za_vinetki", "text": "\n \r\nПри Дунав мост 2, на границата с Румъния, все още няма терминали за електронни винетки. Причината била, че устройствата не са освободени от митницата. Според информация на българо-румънското дружество, което стопанисва моста се очаква да бъдат монтирани три устройства. \r\n\r\n На границата с Румъния, при Дунав мост 2, все още няма терминал за електронни винетки, очаква се да бъдат монтирани три устройства до дни, съобщиха за БТА от българо-румънското дружество, стопанисващо съоръжението. \r\n\r\n Във Видин в центъра могат да се купят електронни винетки на няколко места, но камионите не могат да влизат в центъра на града. \"Информираме всички влизащи в страната на Дунав мост 2, че във Видин по Е-79 електронна винетка може да се закупи на бензиностанциите, казаха от смесеното българо-румънско дружество. \r\n\r\n В неделя вечер от АПИ са били на пункта за монтаж на три устройства за електронни винетки, но се оказало, че контейнерът с устройствата не е освободен от митницата. Устройствата ще бъдат монтирани до ден-два, увериха от дружеството. \r\n\r\n От Агенция \"Пътна инфраструктура\" потвърдиха, че на територията на област Видин са монтирани и работят терминали за самотаксуване за купуване на електронни винетки на ГКПП \"Брегово\" и \"Връшка чука\", както и на няколко от бензиностанциите в града. \r\n\r\n Четири терминала за продажба на електронни винетки има на граничния пункт „Дунав мост“ в Русе. Устройствата бяха доставени в ранния следобед в петък, съобщава Rusemedia. \r\n\r\n Тепърва предстои за чужденците, които влизат в страната, да бъдат поставени и указателни табели откъде да си купят винетки на граничния пункт. \r\n\r\n Електронни винетки все още не могат да се купуват от клоновете на Български пощи и от някои от големите вериги бензиностанции, показа репортерска проверка на „Хоризонт“ в София. \r\n\r\n По-рано от Пътната агенция увериха, че от днес електронните винетки ще са достъпни на тези места. \r\n\r\n Вчера шефът на Агенцията инж. Светослав Глосов посочи пред БНР, че над 4500 ще са местата, където ще се предлага услугата. Според него там, където наблизо няма бензиностанция, е-винетка ще може да се купи от пощата.  \r\n\r\n От 5 януари е започнало разпространението на винетки на касите на Еasypay, а от началото на месеца продажба се извършва и от един от мобилните оператори. \r\n\r\n От Пътната агенция твърдят, че до месец се очаква да започне продажбата на електронни винетки и през банкома \r\n \n\t\t\t\t\t\t", "date": "2019.01.07", "title": "На Дунав мост 2 все още няма терминали за винетки"}
{"url": "http://www.bnews.bg/article/254700-germaniya_nyama_da_goni_britantsi_sled_brekzit", "text": "\n Британските граждани няма да е необходимо да напускат Германия, ако страната им напусне Европейския съюз без споразумение за излизане. Това увери говорителят на германското вътрешно министерство, цитиран от \"Ройтерс\". \r\n\r\n Британските граждани ще запазят правата си на пребиваване за период от три месеца, с възможни допълнителни удължавания, уточни говорителят, добавяйки, че през това време те ще трябва да се регистрират, за да придобият формално право да останат. \r\n\r\n Говорителката на транспортното министерство заяви, че Германия е в тесен контакт с Великобритания с цел да се избегне нарушаване на връзките във въздушния транспорт в случай на Брекзит без споразумение. \r\n \n\t\t\t\t\t\t", "date": "2019.01.07", "title": "Германия няма да гони британци след Брекзит"}
{"url": "http://www.bnews.bg/article/254688-krisiya_trese_gyobetsi_na_srabska_chalga", "text": "\n Любимката на Слави Трифонов, която стана втора на детската „Евровизия“, се ориентира към бъдеща кариера и то в лекия жанр \r\n\r\n В „Шоуто на Слави“ тя изпълняваше предимно песни на чужди изпълнители, но чалгата беше табу. Откакто се изявява като самостоятелна певица, Крисия приела добре платени участия, но е склонна да пее каквото поиска публиката. \r\nВ интернет се появи клипче от нейно участие във Велинград, Крисия изпълнява сръбски хитове, всички около нея хвърлят салфетки, а тя видимо се забавлява. \r\n„Крисия няма много авторски песни, затова изпълнява парчетата на други изпълнители. Ако хората се забавлява и искат нещо от фолкжанра, тя не отказва“, споделя собственик на заведение цитиран от „България Днес“. \r\n \n\t\t\t\t\t\t", "date": "2019.01.07", "title": "Крисия тресе гьобеци на сръбска чалга "}
{"url": "http://www.bnews.bg/article/254701-oshte_edin_lovets_padna_zhertva_na_svoy_kolega", "text": "\n Ловец е бил прострелян от свой колега по време на лов. Двамата са били на ловен излет за диво прасе в района на сливенското село Ичера. Инцидентът е станал през почивните дни. \r\n\r\n „Ловът е бил редовен, но нарушението е, че не бива да се стреля със сачми“, коментира Светослав Аврамов, ръководител и специалист по лова в Ловно-рибарско дружество – Сливен.  \r\n\r\n „По време на лова двамата са стреляли по преминаващо диво прасе и вероятно става дума за рикошет“, каза още ловният експерт и допълни: \r\n\r\n „Сачмата се е плъзнала по черепа на прасето и се е отклонила. Това е едната вероятност. Другата вероятност е да се отклони някоя сачма от клонка и да отиде не там, където трябва“, предаде БНР. \r\n\r\n В дружеството вече има насрочено събрание на Управителния съвет и се очаква в близките дни да се направят срещи с ръководителите на ловните дружинки за подобряване на дисциплината и организацията на лова. \r\n\r\n От областната болница в Сливен съобщиха, че раненият е претърпял операция и няма опасност за живота му. \r\n \n\t\t\t\t\t\t", "date": "2019.01.07", "title": "Още един ловец падна жертва на свой колега"}
{"url": "http://www.bnews.bg/article/254692-skandal_s_nagradata_zlaten_globus_na_maykal_daglas", "text": "\n Преди година 101-годишният тогава Кърк Дъглас - живата легенда на Холивуд, предизвика голямо оживление в социалните мрежи с появата си на церемонията за наградите \"Златен глобус\". Тази година в полезрението на феновете на наградното шоу попадна синът му Майкъл Дъглас, който обаче обра негативите им, спечелвайки приза за най-добър актьор в телевизионна комедия, пише в. \"Дейли експрес\". Седемдесет и четири годишният Майкъл Дъглас надделя за отличието над Джим Кери, Доналд Глоувър и Бил Хейдър. Призът му беше присъден за ролята в новия комедиен сериал \"Методът Комински\" на стрийминг платформата Нетфликс. \r\n\r\n В благодарствената си реч Майкъл Дъглас отдаде почит към вече 102-годишния си баща Кърк Дъглас. И въпреки че редица зрители оцениха засвидетелстваното от син към баща уважение, не лисваха фенове, които \"изригнаха\" срещу актьора в Туитър. \"Как смее Майкъл Дъглас да отнася награда, която по право се полага на Бил Хейдър?\", написа възмутен почитател в социалната мрежа. \"Доналд Глоувър трябваше да победи, но вместо това спечели Майкъл Дъглас\", гласи друг недоволен туит. \"Майкъл Дъглас - тази холивудска легенда, току-що спечели \"Златен глобус\" за телевизионно шоу, за което дори не знаех, че съществува\", роптае друг останал разочарован потребител на Туитър. \r\n  \r\n \n\t\t\t\t\t\t", "date": "2019.01.07", "title": "Скандал с наградата \"Златен глобус\" на Майкъл Дъглас"}
{"url": "http://www.bnews.bg/article/254703-obraha_lekarstva_za_onkobolni_za_200_000_leva", "text": "\n Крадци задигнали лекарствата на онкоболни, след като проникнали в аптеката на комплексния център във Враца. Обирът бил извършен в нощта срещу събота, а директорът на Комплексния онкологичен център д-р Григор Томов е установил липсата на скъпоструващите лекарства в понеделник сутринта. \r\n\r\n \"Властите вече са поели случая. Комплексният онкологичен център продължава работа с пациентите си\", каза д-р Томов, цитиран от \"Бул Нюз\". \r\n\r\n Предварителната информация сочи, че са задигнати медикаменти за онкоболни за близо 200 000 лв., но тепърва назначената ревизия ще установява точната сума. Аптеката и онкодиспансерът се охраняват от частна врачанска фирма, но според неофициални данни алармата не се е активирала. \r\n\r\n Най-вероятно крадците са проникнали през незатворен прозорец и са разбили външна решетка. \r\n \n\t\t\t\t\t\t", "date": "2019.01.07", "title": "Обраха лекарства за онкоболни за 200 000 лева"}
{"url": "http://www.bnews.bg/article/254709-ritsarite_tamplieri_sashto_se_sboguvaha_s_ivan_laskin", "text": "\n ✠ Помени, Господи, нашият Брат и Рицар Иван, починал с надежда за възкресение за вечен живот, поминал се в благочестие и вяра, прости му всяко съгрешение, извършено от него волно и неволно, с дума с дело или с помисъл. Всели го в места светли, в места прохладни, в места покойни, отгдето е изчезнала всяка болка, скръб и въздишка, и гдето сияе светлината на Твоето лице и весели всички от века Твои светии. Дарувай на него и на нас Твоето царство, участие в неизказаните и вечни Твои блага и услада от Твоя безкраен и вечен живот. Защото Ти, Христе Боже наш, си животът, възкресението и покоя на починалите Твои войни и на Тебе отдаваме слава, с безначалния Твой Отец, и с пресветия, благия и животворящ Твой Дух, сега и всякога, и во веки веков✠ \r\nАмин! \r\nАмин! \r\nАмин! \r\n\r\n Това пише във фейсбук страницата си Орденът на Рицарите Тамплиери на Йерусалим - Велик Приорат България по повод кончината на Иван Ласкин. \r\n \n\t\t\t\t\t\t", "date": "2019.01.07", "title": "Рицарите тамплиери също се сбогуваха с Иван Ласкин"}
{"url": "http://www.bnews.bg/article/254696-kitay_ekzekutira_napadatel_v_detska_gradina", "text": "\n В Китай бе екзекутиран мъж, извършил нападение с нож в детска градина, предаде Ройтерс, като се позова на държавната телевизия. \r\n\r\n Престъпленията, свързани с насилие, са рядкост в страната, но през последните години бяха извършени поредица от атаки с ножове и брадви, много от тях срещу деца, отбелязва агенцията, допълва БТА. \r\n\r\n През януари миналата година Цин Пънан извършил нападение с кухненски нож в детска градина, за да си отмъсти, че животът му не потръгнал, и заради спор със свой съсед. При атаката били ранени 12 деца. \r\n\r\n Съд в Пинсян, в южния автономен район Гуанси-Чжуан, осъдил Цин на смърт. Присъдата била изпълнена в петък, след като била потвърдена от Върховния народен съд. \r\n\r\n Въпреки опитите да се намали броят на екзекуциите в Китай, страната остава на първо място в света по изпълнени смъртни присъди, според данни на правозащитни организации, отбелязва Ройтерс. \r\n\r\n Миналия месец член на Върховния народен съд защити смъртното наказание, като заяви, че Китай не може да се откаже от него, за да не разгневи обществеността, която с голямо мнозинство подкрепя неговото прилагане. \r\n\r\n     \r\n \n\t\t\t\t\t\t", "date": "2019.01.07", "title": "Китай екзекутира нападател в детска градина"}
{"url": "http://www.bnews.bg/article/254707-valcho_arbadzhiev_bil_za_operatsiya_sadat_go_ostavi_v_aresta", "text": "\n Неврохирург е препоръчал синът на хотелиерите Ветко и Маринела Арабаджиев - Вълчо, да бъде опериран, тъй като лечението му с медикаменти през последните 45 дни не е дало задоволителен ефект. 21-годишният младеж пиел противовъзпалителни лекарства, които влияели зле на стомаха му. Това стана ясно днес в Специализирания съд, където бе гледано искането на Арабаджиев-син за промяна на мярката му за неотклонение, предаде \"24 часа\". \r\n\r\n Вълчо Арабаджиев е в ареста от четири месеца, след като той и двете счетоводителки Ромелия Кирилова и Елена Караянева бяха задържани при акция в хотелите на Арабаджиеви в София - \"Маринела\", и в Пловдив - \"Марица\", и обвинени, че са част от престъпна група, занимавала се с укриване на данъци и пране на пари. \r\n\r\n 21-годишният младеж има гръбначно заболяване вследствие на катастрофа, която е претърпял в Лондон през 2016 г. Защитата му представи пред магистратите медицинска документация от изследвания и прегледи, извършени от 30 октомври 2018 г. досега. Адвокатите поискаха комплексна медицинска експертиза, която да каже дали здравословното състояние на Вълчо се е влошило в ареста и дали той може да остане задържан. \r\n\r\n Съдия Антон Урумов обаче отхвърли това искане. Той уточни, че е работа на прокуратурата да \"предприеме действия в тази насока\". \r\n\r\n Заседанието по делото продължава с пледоария на адвокат Илиян Василев, който поиска съдът да отмени изцяло задържането му и да не взима никаква мярка за неотклонение на Вълчо Арабаджиев, тъй като вече 5 месеца срещу него не били събрани никакви доказателства. \r\n \n\t\t\t\t\t\t", "date": "2019.01.07", "title": "Вълчо Арбаджиев бил за операция, съдът го остави в ареста"}
{"url": "http://www.bnews.bg/article/254681-orlin_goranov_atakuva_bansko_s_da_peesh_pod_dazhda", "text": "\n Мюзикълът „Да пееш под дъжда” гостува в Банско \r\n\r\n За пета поредна година Банско е домакин на зимните спектакли на Държавна опера Варна, под патронажа на кмета Георги Икономов. \r\n\r\n На 11 и 12 януари 2019 г., от 18.00 в Читалище „Н. Вапцаров“ – Банско, ще гостува мюзикълът „Да пееш под дъжда“. Спектакълът по едноименният холивудсски филм, е премиерен за България, а в него звездно участие имат Орлин Горанов и Мариан Бачев. \r\n\r\n Под режисурата на Борис Панкин, „Да пееш под дъжда“ оживява на българска сцена по мотиви от вечния филм на Метро Голдуин Майер. Представлението на Държавна опера Варна, под диригентството на Страцимир Павлов, е едно романтично и носталгично дежа вю за ерата на нямото кино и разбира се, за любовта. В главните роли на филмовата звезда Дон Локууд и неговия приятел Козмо Браун, който първо заплита, а после разплита сюжетната интрига, блестят Орлин Горанов и Мариан Бачев. Изключително артистични са претендентките за сърцето на Дон Локууд – Сребрина Соколова и Лилия Илиева, в ролите съответно на филмовата му партньорка, капризната Лина Ламонт и талантливата драматична актриса Кати Селдън, която в крайна сметка не само измества Лина от екрана, но спечелва и любовта на филмовия красавец.  Оперните, драматични и балетни артисти пеят, танцуват и присъстват толкова органично от началото до края на спектакъла, че е трудно да познаеш кой артист от кое сценично изкуство идва. Автори на хореографията са Боряна Сечанова и Мариана Крънчева, сценографията е дело на Иван Токаджиев, костюмите са на Анна-Мария Токаджиева, а за мултимедията се грижи „Бюро за пространствени решения“. \r\n\r\n ОЧАКВАЙТЕ Държавна опера Варна в Банско и през март с нейните най-нови балетни спектакли „Пепеляшка“ на 21 март, 18:00 и „Лебедово езеро“ на 22 март, 18:00, НЧ „Н. Вапцаров“. \r\n\r\n Резервации и продажба на билети: \r\n\r\n Посетителски информационен център , тел.: 0749 88580 / 0888 251095 \r\n\r\n НЧ “Н. Вапцаров“ – гр. Банско, тел.: 0882521052, 0885402424 (от 9 януари, на касата на читалището) \r\n\r\n онлайн: www.eventim.bg \r\n \n\t\t\t\t\t\t", "date": "2019.01.07", "title": "Орлин Горанов атакува Банско с  „Да пееш под дъжда” "}
{"url": "http://www.bnews.bg/article/254691-libiya_zaplashva_da_zadarzhi_vseki_balgarski_korab", "text": "\n Името на България бе замесено в международен скандал в корабоплаването след задържане на либийски танкер на пристанище Бургас. \r\n\r\n Случаят е от края на 2017 г., а в края на 2018-а началникът на Либийската морска администрация инж. Омар Абделла Джауши е разпоредил да бъде задържан всеки кораб, плаващ под български флаг или собственост на българска компания, който влезе в териториалните води на Либия, съобщава \"24 часа\".  \r\n\r\n Копие на заповедта е публикувано в арабски медии. Инструкциите са разпратени до всички търговски, промишлени и нефтени пристанища в Либия. \r\n\r\n Предприетите мерки са \"в отговор на действията на българските власти\" спрямо либийския танкер \"Бадр\", се посочва в разпореждането на инж. Джауши. \r\n\r\n Сагата с кораба започва през ноември 2017 г., когато е арестуван на пристанище Бургас, след като фирмата „Булгаргеомин Лтд.“ ДЗЗД предявява морска ипотека върху плавателния съд за обезпечаване на вземания на фалиралата държавна компания „Булгаргеомин“ ЕАД. \r\n\r\n Документът за морската ипотека е изповядан от гръцкия нотариус Йоана Андреадаки от Атина. През февруари 2018 г. обаче тя пише жалба до гръцката прокуратурата, в която твърди, че такава ипотека не съществува, а самата тя е станала обект на груба злоупотреба.  \r\n\r\n \"Действително съм съставила проект на ипотечен договор за въпросния кораб, обаче страните в крайна сметка не са се явили за подписването му, и следователно ипотечният договор е останал в проект, не е бил подписан, нито е вписан в книгата на договорите\", твърди нотариус Андреадаки в своята жалба, цитирана от сайта специализирания сайт Maritime.bg. \r\n\r\n На 29 януари 2018 г. Върховният касационен съд отменя ареста и разпоредява либийският танкер \"Бадр\" да бъде освободен. Два дни по-късно обаче частен съдебен изпълнител от Бургас представя заповед за принудително изпълнение, издадена от съда. \r\n\r\n Заповедта е във връзка с разпоредба на Кодекса на търговско корабоплаване, позволяваща на капитана на пристанището да задържа кораб при закононарушение. В нея не се посочва нарушение от страна на кораба, но се предвижда евентуално такова, ако корабът отплава преди да се предприемат стъпки от страна на частния съдебен изпълнител. Фактически корабът е арестуван, за да не извърши нарушение в бъдеще. \r\n\r\n Оттогава танкерът стои на пристанището в Бургас. На 21 декември 2018 г. Бургаският окръжен съд отменя постановлението на ЧСИ Тотко Колев като незаконно. В същия ден обаче охранители от частната фирма на Ивайло Борисов-Ториното и служители на „Гранична полиция“ и „Морска администрация“ се качили на борда на либийския кораб и принудили екипажа му да слезе. Те са сменили флага, след което корабът е бил изведен в открито море. \r\n\r\n На 2 януари 2019 г. Върховният административен съд окончателно постановява корабът \"Бадр\" да бъде освободен от наложения му от \"Морска администрация\" арест. \r\n\r\n Въпреки това на следващия ден танкерът отплава към Турция, сочи навигационната система Marine Traffic, където маршрутът на плавателния съд може да бъде проследен в реално време. Около 6 часа сутринта (UTC) на 4 януари \"Бадр\" спира вече в турски води срещу Инеада, след което се връща отново в България. \r\n\r\n От \"Морска администрация - Бургас\" и \"Гранична полиция\" твърдят, че са съдействали за смяна на екипажа на либийския танкер, както е по закон. От там са категорични, че нито са заплашвали, нито са използвали сила. \"Ако някой твърди това, то е тотална лъжа и измама\", заявяват от \"Гранична полиция\". \r\n\r\n \"МВнР не може да се намеси, но не сме стояли безучастни. Информирали сме всички възможни институции за проблема\", посочва шефът на консулския отдел във Външно министерство Николай Ванчев пред \"24 часа\". \r\n\r\n По негови думи Министерство на външните работи е сезирало Върховната касационна прокуратура, инспектората на ВСС, както и Министерството на транспорта и Министерството на правосъдието. \r\n\r\n Заради разразилия се скандал, миналата седмица в Ню Йорк Либия е инициирала среща на ниво постоянни представители в ООН. Тъй като принудителната смяна на флага се тълкува като посегателство срещу националния суверенитет, Либия има правото да сезира Съвета за сигурност на ООН, което да доведе до санкция по чл. 7 от устава на международната организация. \r\n \n\t\t\t\t\t\t", "date": "2019.01.07", "title": "Либия заплашва да задържи всеки български кораб"}
{"url": "http://www.bnews.bg/article/254697-studenoto_vreme_shte_donese_globi_na_neredovni_rabotodateli", "text": "\n Глоби от 1500 до 15 000 лева застрашават работодателите, които не съобразяват условията на труд с прогнозата за опасно студено време. Това каза за Хоризонт Дина Христова от Главната инспекция по труда. \r\n\r\n \"Като тези мерки, които работодателите са длъжни да предприемат, могат да бъдат и организационни, и технически. В организационните, които се използват най-често при работа на открито, влизат промяна на работното време, така че да се избегне работата в най-студените часове, по-чести почивки. Задължително трябва да са осигурени климатизирани помещения за работниците, в които те да могат да възстановят топлинния си баланс, да бъдат осигурени топли напитки\", каза Христова.  \r\n \n\t\t\t\t\t\t", "date": "2019.01.07", "title": "Студеното време ще донесе глоби на нередовни работодатели"}
{"url": "http://www.bnews.bg/article/254656-sram_pisateli_se_hvanaha_za_gushite_ti_si_polov_organ_s_kozhichka_bez_palnezh", "text": "\n „ Страшното при напомпаното самочувствие е пълната липса на съдържание. То винаги напомня на мъжки полов орган с кожичка без пълнеж“. С тези думи към автора на „Чамкория“ Милен Русков се обърна към неговия колега – писателят Христо Стоянов. Той бе ядосан от участието на колегата си в сутрешния блок на БНТ , в който Русков сподели, че тази година тримата утвърдени вече писатели – той, Захари Карабашлиев и Георги Господинов, няма да пишат нова книга и сега е моментът да се появи нов талант, който да бъде забелязан от хората. \r\n„Какво великодушие от тяхна страна. Моля Ви, Ваше величие Русков, да ми посочите точно ъгълчето, което трябва да заема в литературата. Защото аз, маргиналът, все се натискам към центъра, привлечен от Вашата хелиоцентричност. Радвам се на самочувствието, което демонстрирате“, пише Стоянов. Възмутеният писател е категоричен, че Светата Троица – Карабашлиев, Русков и Господинов, са основно медийни продукти, напомпани с излишно съдържание. \r\n„Тълкувате неправилно изказването ми г-н Стоянов. Приписвате ми неща, които не съм казал“, споделя в отговор на писмото на Стоянов от своя страна авторът на „Възвишение“ Русков, пише „България Днес“. \r\n  \r\n \n\t\t\t\t\t\t", "date": "2019.01.07", "title": "СРАМ: Писатели се хванаха за гушите: Ти си полов орган с кожичка без пълнеж! "}
{"url": "http://www.bnews.bg/article/254698-pusnaha_v_stolitsata_busove_za_hora_s_uvrezhdaniya", "text": "\n София се сдоби с нови специализирани микробуси за превоз на хора с увреждания. Микробусите са общо седем и бяха представени на специална церемония в присъствието на столичния кмет Йорданка Фандъкова. \r\n\r\n \"Целта е всички тези хора да имат активен живот, свързан с лечение, работа, забавление, изобщо кой, където трябва да отиде\", добави Фандъкова. \r\n\r\n Новите бусове ще могат да се ползват от трудно подвижни хора срещу предварителна заявка. Те ще функционират от 06:00 до 23.00 часа, а билетът ще струва 1 лв. Те ще бъдат въведени поетапно в движение, предаде Канал 3. \r\n\r\n Ползването на тази транспортна услуга може да се осъществи с предварителна заявка на телефонна линия в отдел „Транспортно обслужване“ при Дирекция „Транспорт“ на Столична община. Изчисленията на общината показват, че от тази услуга се възползват средно над 640 души месечно. \r\n \n\t\t\t\t\t\t", "date": "2019.01.07", "title": "Пуснаха в столицата бусове за хора с увреждания"}
{"url": "http://www.bnews.bg/article/254682-ako_prodavate_v_internet_nap_iska_da_znae_do_29_mart", "text": "\n Търговците, които използват собствени, наети електронни магазини или публично достъпни онлайн платформи за продажби са длъжни да подадат информация за това пред НАП до 29 март, посочиха от приходната агенция. \r\n\r\n Електронната услуга работи от 28.12.2018 г. като до момента вече са декларирани 10 електронни магазина. Ако пък предстои да пускате подобна платформа, трябва да изпратите данни за него преди започване на дейността. \r\n\r\n Изискването важи за физически и юридически лица, които извършват продажби по интернет по занятие, т.е не засяга гражданите, които инцидентно са продали свои лични вещи, допълват данъчните. \r\n\r\n В същото време, във форумите не липсват оплаквания от потребители, които след продажба на, например, своя техника са били поканени да внесат данъци. \r\n\r\n Един от начините за ловене на предполагаеми нарушители е връзката на НАП със системите на куриерските фирми, като така се следят транзакциите. \r\n \n\t\t\t\t\t\t", "date": "2019.01.07", "title": "Ако продавате в интернет, НАП иска да знае до 29 март"}
{"url": "http://www.bnews.bg/article/254710-italianski_lideri_podkrepyat_zhaltite_zhiletki_vav_frantsiya", "text": "\n Двамата лидери на управляващата италианска популистка коалиция изразиха подкрепата към протестиращите \"жълти жилетки\" във Франция, предаде АФП. \r\n\r\n \"Жълти жилетки, не се отказвайте\", пише в блога на своята партия вицепремиерът Луиджи Ди Майо, който оглавява движението \"5 звезди\", подкрепен от неговия колега оот крайно дясната партия \"Лига\" Матео Салвини. \r\n\r\n \"Подкрепям честните граждани, протестиращи срещу президент, който управлява срещу неговия народ,\" заяви Салвини в изявление, докато \"твърдо\"осъждаше скорошното протестно насилие. \r\n\r\n Движението \"5 звезди\" на Матео хвалеше пряката демокрация от началото на 2009 г. и днес предложи на протестиращите във Франция използването на т. нар. система \"Русо\" за подобряване на организацията и \"изготвяне на избирателна програма\". \r\n \n\t\t\t\t\t\t", "date": "2019.01.07", "title": "Италиански лидери подкрепят \"жълтите жилетки\" във Франция"}
{"url": "http://www.bnews.bg/article/254679-139_zhivotni_sa_se_rodili_v_stolichniya_zoopark_prez_2018_g", "text": "\n 139 са животните, родени през 2018 г. в Столичния зоопарк. В сравнение с година по-рано родените животни са 15 повече, между които са малки от видовете чакал, антилопа, елен лопатар, кенгуру, египетски лешояди, тукан и носато мече. \r\n\r\n През 2018 г. за пръв път в Столичния зоопарк са се родили котешки лемури, зелени аракари и мишелов на Харис.  \r\n\r\n Подобряването на местообитанията ще бъде приоритет в работата на Столичния зоопарк и през 2019 г. \r\n\r\n През тази година се очаква да бъде завършен мащабният ремонт и разширението на клетките на маймуните, както и предстои да бъдат изградени изцяло нови експозиции за чакалите и хиеновите кучета, уточняват от Столичната община. \r\n \n\t\t\t\t\t\t", "date": "2019.01.07", "title": "139 животни са се родили в Столичния зоопарк през 2018 г."}
{"url": "http://www.bnews.bg/article/254686-pavel_tragna_sas_sinya_kosa", "text": "\n Рапърът Павел от известното дуо Павел и Венци Венц си боядиса косата синя. С новата си визия той се похвали в личния си профил в Instagram. Павката винаги е обичал ексцентричните и различни визии и често прави експерименти с прическите си, но до този момент като цветове бе пробвал само русите, писа „ТелеграФ“. \r\n\r\n Синята му коса сега предизвика еуфория във феновете му, а дамите побързаха да изкажат мнение, че както и да се направи, все си е хубав. \r\n\r\n Възторжените фенки обаче ще трябва да се радват само на снимките на Павел в социалната мрежа, тъй като той е щастливо обвързан с манекенката Кристин, която е от виетнамски произход. \r\n \n\t\t\t\t\t\t", "date": "2019.01.07", "title": "Павел тръгна със синя коса"}
{"url": "http://www.bnews.bg/article/254678-spasenoto_v_magnitogorsk_bebe_e_doshlo_v_saznanie", "text": "\n Десетмесечното момченце, извадено изпод развалините на частично рухналия жилищен блок в руския град Магнитогорск, е дошло в съзнание. Това съобщи в понеделник руският министър на здравеопазването Вероника Скворцова, цитирана от БТА. \r\n\r\n Рано сутринта на 31 декември в Магнитогорск се срути един от входовете на 10-етажна жилищна сграда. Водещата версия за случилото се е експлозия на газ за битови нужди. Загинаха 39 души.  \r\n\r\n Малкият Ваня бе изваден от спасителите, след като прекара повече от 30 часа под развалините при температури, достигащи до минус 27 градуса. Той бе откаран в болница в Москва с черепно-мозъчна травма, счупвания, измръзване на крайниците, обезводняване и нарушени бъбречни функции. \r\n\r\n Изследванията са показали, че момченцето няма увреждане на мозъка, работата на бъбреците е възстановена, а лекарите вярват, че ще спасят измръзналото му краче. Към днешна дата неговото състояние се е подобрило чувствително. Детето активно реагира и общува с майка си, каза здравният министър. \r\n \n\t\t\t\t\t\t", "date": "2019.01.07", "title": "Спасеното в Магнитогорск бебе е дошло в съзнание"}
{"url": "http://www.bnews.bg/article/254680-deputati_na_v_simeonov_vav_veroyaten_zagovor_za_evraziyski_proekt_na_nikolay_banev_snimki", "text": "\n Депутатите Георги Колев и Йордан Апостолов от партията на Валери Симеонов НФСБ вероятно са политическите участници в заговорът за създаване на евразийски проект на Николай Банев. Както днес съобщи зам.главния прокурор Иван Гешев, обвиненият в източването на приватизирани  предприятия бизнесмен Николай Банев е комуникирал тайно от ареста с руски лобисти, с които заедно  са планирали медийна и политическа кампания в негова защита. \r\n\r\n По думите на Гешев в съобщенията било  коментирано създаването на Евразийска народна партия в България, която да защитава чужди интереси,  като срещу това Банев и семейството му трябвало да получат убежище в Русия, адвокатска защита в  Страсбург, медийна кампания в негова подкрепа и „хибридна война” срещу прокуратурата, която да  започне от „конкретен известен български журналист”.  \r\n\r\n Според наши източници такава кампания е  трябвало вероятно да започнат и депутатите Колев и Апостолов, които са водещи на предавания в  кабеларката на Симеонов. Припомняме, че Георги Колев бе представен на избирателите на НФСБ, като негов таен съветник, интересно дали Колев не е били и таен съветник на Баневи по въпросите, свързани с пране на стотици милиони левове от нечисти дейности и съсипани предприятия? \r\n\r\n По всичко личи, че специализираната прокуратура ще има доста работа, а вероятно няма да се изненадаме ако  скоро писка имунитета на определени депутати! \r\n  \r\n\r\n \r\n \n\t\t\t\t\t\t", "date": "2019.01.07", "title": "Депутати на В.Симеонов във вероятен заговор за евразийски проект на Николай Банев!(СНИМКИ)"}
{"url": "http://www.bnews.bg/article/254687-naznachiha_nov_upravitel_na_bdzh_patnicheski_prevozi", "text": "\n Инж. Христо Иванов е новият управител на \"БДЖ - Пътнически превози\", съобщиха от железопътния холдинг. Той застава на мястото на досегашния началник Пламен Пешаров. \r\n\r\n Иванов е дългогодишен специалист в областта на железопътния транспорт, като професионалната му кариера е изцяло свързана с железницата. \r\n\r\n Началото на кариерата си новият директор започва през 1984 г. като технолог на гара Стамболийски. Бил е на различни ръководни позиции в ”Пътнически превози”, включително директор „Маркетинг и продажби”. От 2016 г. е заемал длъжността „Ръководител превози” в частен железопътен превозвач. \r\n \n\t\t\t\t\t\t", "date": "2019.01.07", "title": "Назначиха нов управител на \"БДЖ -  Пътнически превози\""}
{"url": "http://www.bnews.bg/article/254685-emiliya_s_nos_kato_na_dzhako", "text": "\n Емилия е на път буквално да остане без нос. Блондинката от Гълъбово се е пристрастила към пластичните операции и по-конкретно интервенциите на носа си \r\n\r\n Дихателният й орган е с все по-малки размери и започва удивително да прилича на този на покойния вече Крал на попа – Майкъл Джексън, пише „Уикенд”. Според колежките й, фолкаджийката само загрозява нежното си лице с тези корекции. \r\n„Тя имаше хубав нос и естествена визия, защо й трябваше да тръгва по пътя на клонингите с прекалено малък нос тип „булонка?”, дивят се почитателите на изпълнителката на „Харем”. \r\nГодини наред пайнерката имаше само корекция на бюста и не смееше да пипа нищо по физиономията си. Тя обаче прибегна до операция след счупване на носа си - според нея при катастрофа, според други – при побой от страна на тогавашната й половинка Коко Динев. От тогава до сега, Емилия е коригирала дихателния си орган поне 4 пъти и той е напът да се разпадне напълно.  \r\n \n\t\t\t\t\t\t", "date": "2019.01.07", "title": "Емилия с нос като на Джако"}
{"url": "http://www.bnews.bg/article/254677-barekov_zadkulisieto_veche_dyalka_proektcheto_v_svoyata_ds_fabrika", "text": "\n Днес във Фейсбук попаднахме на коментар на евродепутата Николай Бареков по повод предстоящите европийски избори. Вижте какво написа той в личният си профил в социалната мрежа.  \r\n\r\n \r\n\r\n Стягат менте консервативна коалиция за Евроизборите. Задкулисието вече дялка проектчето в своята ДС фабрика. Проектчето ще започне с фактическия разпад на Обединените Патреоти по вина на Симеонов, който тези дни ще поиска оставката на своя партньор Волен Сидеров под натиска на задкулисието и личните си болни амбиции. \r\n\r\n Проектчето включва подсъдимия за отровните детски ваксини Петър Москов, изгонения от майките и децата сатрап Валери Симеонов и бъдещия клиент на прокуратурата и подсъдим душманин на българските пенсионери Каракачанов (агент от ДС Дончо/Иван). Самият Москов със съмнителен наркомански блясък в очите вече съобщи, че мечтае да заеме мястото на Атака при ПатрЕотите. \r\n\r\n За водач на менте листата стягат емоционално нестабилен заместник на Каракачанов от ВМРО и настоящ евродепутат. Поради ред причини няма да използват оригиналните си партийни абривиатури ВМРО и НФСБ, защото те са неприемливи от европейска гледна точка. Най-вероятно ГМО - то ще се кръсти пак с нещо “Патреотично”. Най-добре е да се кръстят “Патреоти - бъдещи затворници”. \r\n\r\n Добрата новина е, че този проект ще се провали, защото ще има истинска консервативно-патриотична листа, която ще постави истинските проблеми и техните решения. Българите ще бъдат над всичко и на първо място. Ще има истинска национално - консервативна алтернатива на статуквото. Разговорите при нас вървят отлично и на принципна основа и без срамни пазарлъци кой да бъде на първо или второ място в листата. Обратното на амбициите без покритие при алчния тандем на професионалните предатели и долнопробни доносници Каракачанов - Джамбазки. \r\n \n\t\t\t\t\t\t", "date": "2019.01.07", "title": "БАРЕКОВ: Задкулисието вече дялка проектчето в своята ДС фабрика"}
{"url": "http://www.bnews.bg/article/254684-problemite_s_tol_sistemata_ochakvayte_oshte_iznenadi", "text": "\n Очаквайте в рамките на годината нови изненади по отношение на работата на тол системата, каза пред БНР IT-специалистът и блогър Иво Мирчев. \r\n\r\n „Първият модул от тази система – електронните винетки, не работи. Сега започва по-интересното. Очаквайте в рамките на годината нови изненади по отношение на работата на системата. Очевидно се пръскат изключително големи суми за тази система и въпреки това тя дори не работи. Според мен тол системата за товарните автомобили няма да работи коректно. Все още няма връзка между полицията и системата за винетките. В момента ако полицай ви спре на пътя, той няма как да провери дали имате електронна винетка, не се знае и това кога ще стане въобще“, обясни той в предаването „Преди всички“. \r\n\r\n Фирмата, разработила системата за електронните винетки, има сериозна вина за случилото се, каза той и добави обаче, че по-сериозната вина е на държавата, АПИ и съответното министерство, които практически не са водили процеса по правилния начин. \r\n\r\n „Останаха доста неотговорени въпроси. Един от най-важните – какви са загубите, които ще понесе бюджетът от нефункционирането на системата. Другият важен въпрос – какви проверки и последствия ще има за отговорните за този провал длъжностни лица. Тези оставки – това са редовните бушони. Големият проблем в системата се прикрива с оставки на хора на по-ниски нива“, изказа мнение IT-специалистът. \r\n\r\n Мирчев определи като манипулация от страна на АПИ обясненията, че когато толкова голяма система тръгва, е нормално да има спънки и трябва да мине определен период, за да се наместят нещата. Системата използва налична информация, подчерта той и обясни, че единственото, което се е искало, е тази информация да бъде свързана помежду си: \r\n\r\n „Тази система не е нищо особено. Един от много важните въпроси, на който няма отговор – колко е платено за нея. Убеден съм, че са платени стотици хиляди, а това е система, която се изгражда буквално за няколко месеца с доста по-малка инвестиция. Подозирам, че българските граждани ще останат в абсолютно неведение по отношение на реалната стойност, платена за системата. Тя ще бъде скрита в тези 180 млн., които бюджетът е платил за тол системата“. \r\n\r\n Иво Мирчев очаква, че фирмата ще бъде освободена частично от отговорност. Според него цялата тази ситуация поставя въпроса за обществените поръчки и начина, по който те работят: \r\n\r\n „Ако една фирма иска да спечели обществена поръчка, тя трябва да даде съответния подкуп на съответното място. Тя няма никакъв стимул да завърши проекта качествено в срок, тъй като тя знае, че хората, които я контролират, са получили пари от нея и те имат стимул тази фирма да продължи да работи с тях. Това е една от причините системата с винетките да претърпи това фиаско“. \r\n\r\n Томислав Дончев трябва да поеме пряка отговорност за електронното правителство, смята Иво Мирчев. \r\n \n\t\t\t\t\t\t", "date": "2019.01.07", "title": "Проблемите с ТОЛ системата - очаквайте още изненади"}
{"url": "http://www.bnews.bg/article/254676-putin_s_obrashtenie_po_sluchay_pravoslavnata_koleda_v_rusiya_rozhdestvo_ni_dava_nadezhda", "text": "\n Днешният празник ни дава надежда за сбъдване на нашите мечти, заяви руският президент Владимир Путин, предаде РИА новости. Държавният глава се обърна към своите съграждани, които отбелязват днес Рождество Христово.\"Днес е забележителен празник, който дарява на хората радост и надежди, който ни обединява около непреходните духовни ценности, традициите и любовта към ближния. Благодарение на този празник ние съхраняваме и пазим нашите народни и семейни традиции, и поддържаме нашата вяра силна\", пише още в поздравителния адрес.  \r\n\r\n Президентът също отбеляза и ролята на Руската православна църква и другите християнски конфесии, които по думите му имат изключително важен принос в живота на страната. \"Тези институции полагат огромни усилия и за възпитанието на младежта, и за конструктивния диалог между различните вероизповедания в страната ни\", допълни той. Путин по традиция снощи посети манастир край Москва и подари на обителта икона на Богородица.  \r\n\r\n Руснаците, сърбите, черногорците и други православни народи отбелязват Коледа на 7 януари.Техните църкви са запазили стария (Юлиански) календар. Българската и румънската празнуват Рождество Христово по Григорианския календар – на 25 декември. \r\n \n\t\t\t\t\t\t", "date": "2019.01.07", "title": "Путин с обръщение по случай Православната Коледа в Русия: Рождество ни дава надежда"}
{"url": "http://www.bnews.bg/article/254672-eureporter_krasimir_karakachanov_e_poluchaval_mezhdu_550_i_1500_evro_za_vseki_makedonets_poluchil_balgarski_pasport", "text": "\n \r\n\r\n В материала се изнася информация за корупцията по високите етажи на властта, която е покровителствала търговията с българско гражданство.Изданието е интервюирало и българката Катя Матева, която е заявила, че се страхува за живота си, тъй като е изнесла информация за съучастничество на Красимир Каракачанов в търговията с българско гражданство. \r\n\r\n Според изданието българската прокуратура разполага с данни, от които ставало ясно, че Красимир Каракачанов е получавал между 550 и 1500 евро за всеки македонец получил български паспорт. На въпрос към Матева получила ли е подкрепа от български политици при разобличаване на паспортната мафия, тя заявява, че такава подкрепа е получила единствено от евродепутата Николай Бареков. Ето и линк към целия материал на изданието: \r\n\r\n \r\n\r\n   \r\n \n\t\t\t\t\t\t", "date": "2019.01.07", "title": "EUREPORTER:Красимир Каракачанов е получавал между 550 и 1500 евро за всеки македонец, получил български паспорт!"}
{"url": "http://www.bnews.bg/article/254657-lyubovnikat_na_desislava_ivancheva_ya_zaryaza_dokato_tya_lezhi_v_aresta", "text": "\n Скандалната бивша кметица на ж.к. „Младост” Десислава Иванчева е претърпяла тежък удар от близък човек, докато е търкала наровете на килията на следствения арестa.  Дългогодишният интимен приятел на Иванчева – бизнесменът Пеньо Иванов, е зарязал възлюбената си още през лятото и е напуснал завинаги общия апартамент, който обитаваше с нея в „Младост”. \r\nГологлавият възлюбен на Десислава Иванчева даже не намерил сили да се види очи в очи с подсъдимата за подкуп ексуправничка на втория по големина жилищен район в София, а предал ключа от апартамента на нейна съседка. „Пеньо се уплаши от обвиненията срещу приятелката му, защото започнаха да разследват и него, а данъчните стартираха проверка на доходите му за последните 5 години. В първите 2-3 месеца след задържането на Деси той я посещаваше всяка седмица в ареста и й се кълнеше във вярност, но това лято изведнъж спря да идва на свиждания и потъна вдън земя. Според \"Уикенд\" \r\nвече си има нова приятелка \r\nи не иска и да чуе за Деси Иванчева, за която само допреди година бе готов да се ожени и да имат дете”, споделя близка до подсъдимата за корупция. \r\nЕкскметицата на „Младост” живееше от 3-4 години на семейни начала с Пеньо Иванов, който е бивш служител в Италианското посолство, като двамата даже бяха стартирали ин витро процедура за създаване на бъдещо потомство. Преди да бъде показно арестувана в центъра на София заедно със заместничката си Биляна Петрова тази пролет, Иванчева се бе подложила на две неуспешни изкуствени оплождания. Бившата кметица на „Младост” се надяваше да поднови опита за раждане на дете след излизането си от ареста, но след позорното бягство на възлюбения й плановете й за дете се отлагат за неопределено време. \r\nПреди да бъде закопчана с подкуп от 70 000 евро, Деси Иванчева и Пеньо обикаляха заедно цяла Европа, а  \r\nпоследната им почивка в Гърция \r\nдаже отложи акцията по задържането й. От разсекретени СРС-та по делото за подкуп стана известно, че екс кметицата на „Младост” на два пъти мести във времето срещата си с посредника Петко Дюлгеров, упълномощен от строителния предприемач Александър Ваклин да предава вноските по подкупа за разрешително за строеж на сграда в местността „Камбаните”. \r\nСъщевременно „Уикенд” научи, че Иванчева със сигурност ще се кандидатира на предстоящите избори за кмет на София. Отстранената от поста си в „Младост” бивша фризьорка вече е упълномощила приятеля си – бизнесмена със спорна репутация Стефан Дичев, да създаде инициативен комитет, който да издигне  кандидатурата й за градоначалник. \r\n„Местният вот през есента е единственият шанс на Иванчева да напусне ареста и да отложи съдебния процес за подкуп, който се води срещу нея и заместничката й Биляна Петрова. Тя даже си вярва, че може да достигне и до балотаж, тъй като е убеждавана от приближените си, че има ореол на мъченица”, коментират бъдещите планове на Десислава нейни познати. \r\nЕкс кметицата на „Младост” и заместничката й Биляна Петрова излязоха от ареста ден преди Коледа, след като прекараха 8 месеца и 4 дни зад решетките. Очакванията са двете да бъдат върнати в килиите до няколко дни, когато Апелативния съд ще решава дали да ги прати пак „на топло” или да ги остави под домашен арест. Ден преди Нова година Иванчева призова с публикация във фейсбук своите поддръжници да са готови за протест пред Съдебната палата, в случай, че отново бъде вкарана в ареста.  \r\n  \r\n \n\t\t\t\t\t\t", "date": "2019.01.07", "title": "Любовникът на Десислава Иванчева я заряза, докато тя лежи в ареста"}
{"url": "http://www.bnews.bg/article/254653-maloletni_uchenitsi_v_sandanski_raznasyat_goli_snimki_na_uchitelya_si_po_peene_galeriya", "text": "\n Учител по пеене от Трето основно училище „Христо Ботев“ в Сандански лъсна гол на снимки в интернет. Децата разпознаха в новия си преподавател 34-годишния певец от „Пирин фолк“, Карамфил Божиков, който се изявява и като футболист на „Струма (Марикостиново) – селото на Бербатов. \r\nОт вчера децата в Трето основно училище \"Христо Ботев\" в Сандански имат нов учител по пеене и това е 34-годишният певец и футболист от Петричко Карамфил Божиков. Малките ученици посрещнаха еуфорично новият си учител, разнасяйки снимка на Божиков, на която той е гол, скрил интимните си части с футболна топка. \r\nСнимката би трябвало да носи послание за сексапил и модерен подход към народната музика и е направена по идея на телевизия МSAT преди миналогодишния Пирин Фолк. Актовата фотография, според носителите на идеята, щяла да представи млад, модерен човек с уникален секси подход към Пирин фолк и музиката. Карамфил Божиков е талантлив млад изпълнител, носител на множество награди за музика. Освен това той е и бивш футболист и затова секси снимката е гарнирана с футболна топка. \r\nВчера новият учител по музика в Трето основно училище в Сандански е влязъл в час, децата обаче незабавно разпознали \"човекът с топката\" и разпространяват снимката му като апокрифно четиво, разказаха за Struma.com родители. \r\n\r\n \r\n  \r\n \n\t\t\t\t\t\t", "date": "2019.01.07", "title": "Малолетни ученици в Сандански разнасят голи снимки на учителя си по пеене (Галерия) "}
{"url": "http://www.bnews.bg/article/254674-dvama_dushi_sa_arestuvani_za_krazhbata_na_kartini_na_maystora", "text": "\n Крадците, които задигнаха картините на Владимир Димитров-Майстора и Димитър Киров, вече са задържани. След щурм на осем адреса полицията задържа в неделя вечерта 45-годишния Антон Антонов, по прякор Амет в столичния квартал „Орландовци”. Тази сутрин в полицията се е предал и съучастникът му - 42-годишният Виктор Христов - Чоко. \r\n\r\n В навечерието на Нова година в дома на роднина на известните художници в София бе разбит и бяха откраднати 15 картини на известните творци. За рекордните 48 часа кражбата беше разкрита, а картините, без една от тях, бяха открити.    \r\n \n\t\t\t\t\t\t", "date": "2019.01.07", "title": "Двама души са арестувани за кражбата на картини на Майстора"}
{"url": "http://www.bnews.bg/article/254675-150_dushi_noshtuvali_v_krizisnite_tsetrove_na_stolichna_obshtina", "text": "\n 150 души са нощували тази нощ в центровете на Столична община. Те ще останат и през деня и ще получат и топла храна. \r\n\r\n Кметът на София Йорданка Фандъкова призова гражданите, които имат информация за бедстващи хора, да позвънят на специализирания телефон на общината - 0700 17310, за да може мобилния екип да открие хората и да ги покани да нощуват на топло. Имало е сигнали за проблеми след позвъняване на телефон 112, но на специалния телефон може да се разчита, по думите на Фандъкова, която призова медиите и да го разпространят. \r\n\r\n Имаме нужния капацитет, така че да не оставим на студено никой, а и дори той да се надхвърли, имаме готовност да не оставим никой, увери още кметът. \r\n\r\n Тя не отговори на въпрос дали до този момент са установени нередности при почистването на града от страна на ангажираните с това фирми, като заяви, че проследяване се извършва непрекъснато и призова за ангажираност и старание. Почистени са всички възлови столични булеварди, извършва се и почистване на подлезите и спирките на градския транспорт. \r\n \n\t\t\t\t\t\t", "date": "2019.01.07", "title": "150 души нощували в кризисните цетрове на Столична община"}
{"url": "http://www.bnews.bg/article/254671-intsident_kola_blasna_zhena_na_peshehodna_pateka_v_plovdiv", "text": "\n 59-годишна жена пострада, след като бе блъсната от лек автомобил на пешеходна пътека в пловдивския квартал \"Тракия\" в понеделник сутрин. \r\n\r\n Инцидентът е станал на ул. „Съединение“, съобщава Дарик радио. По първоначални данни жената няма сериозни наранявания. Колата управлявал 55-годишен мъж, чиято алкохолна проба е отрицателна. \r\n  \r\nОт полицията предупреждават водачите да бъдат внимателни при движение в участъка на пътя Пловдив-Хасково, тъй като има заледявания по платното. Вероятно поради тази причина около 07.45 ч. в района на Садово се е преобърнал лек автомобил. Като по чудо при катастрофата няма пострадали.  \r\n \n\t\t\t\t\t\t", "date": "2019.01.07", "title": "ИНЦИДЕНТ! Кола блъсна жена на пешеходна пътека в Пловдив"}
{"url": "http://www.bnews.bg/article/254655-lyubovnikat_na_zlatka_se_gushka_s_neyna_dvoynichka", "text": "\n Бургаският бизнесмен Галин Гочев, с когото Златка Димитрова имаше бурна авантюра през 2018-а, докато беше разделена с бащата на детето си Миро, изглежда най-накрая е преживял разлъката с плеймейтката и има нова тръпка, съобщава \"България Днес\". \r\nГалин показа новата си избраница в социалната мрежа за снимки инстаграм, а наблюдателни потребители веднага отбелязаха, че новата му всъщност прилича на... старото му известно гадже. \"Тази жена е копие на Златка Димитрова. Приликата е поразителна. Буквално са като две капки вода. Къде я намери тази двойничка?\", коментират съвпадението във визията любопитковци. \r\nКоя е мадамата до Галин не става ясно, тъй като той не е написал името й към снимката, нито благоволи да отговори на клюкарските въпроси. Явно Гочев си има идеал за женска красота, който безкомпромисно следва. Гочев и Димитрова признаха за връзката си миналото лято. Единствено пред \"България Днес\" тогава бургазлията коментира: Близки сме със Злати, но точно колко, не е ваша работа\". \r\nСимпатягата пръв сложи тяхна обща снимка в мрежата, а по-късно и сексбомбата показа клипчета, на които го прегръща страстно на брега на морето. Моделката не пропусна да демонстрира близост и с дъщерята на Галин... Но любовта и хармонията помежду им не просъществува. Клюките из светските среди твърдят, че Миро бързо резнал крилете на Димитрова със заплахи, че ако не бие шута на Галин, ще й вземе детето. \r\nНяколко месеца по-късно силиконката обяви, че с Мирослав отново са заедно, а за Галин остана утехата, че Димитрова все пак си има двойничка. \r\n \n\t\t\t\t\t\t", "date": "2019.01.07", "title": "Любовникът на Златка се гушка с нейна двойничка "}
{"url": "http://www.bnews.bg/article/254659-milko_kalaydzhiev_lapna_150_000_ot_turne_v_sasht", "text": "\n Милко Калайджиев бе позлатен преди Коледа, спечелвайки над 150 000 долара от декемврийското си турне в САЩ и Канада, пише  „Уикенд” позовавайки се на свои източници в Америка. Турнето на таткото на фолка включи десет града зад океана, като билетите за концертите са се продавали по 30 долара с предварителна заявка. В деня на събитието пред залите или клубовете почитателите на чалгата сред българската диаспора в САЩ и Канада са плащали по $ 35.  \r\nПо време на изпълненията си най-известният мустак в България се е радвал на поне 250 фенове, които кършели снага заедно с него. Така Милко Калайджиев е изкарвал минимум $ 7500 за час пеене в САЩ и Канада.  „За всички пиленца, които го пожелаха, Батко пристига съвсем скоро. И не е сам. Музика на живо с клавириста Стоки”, гласеше рекламата във фейсбук за презокеанското турне на веселяка.  \r\nЗа по-малко от месец Милко изнесе 10 концерта, като на някои от тях събра над 2000 души за публика сред българите в Америка и Канада, което си е голям успех. Михаил, както е рожденото име на популярния чалга певец, откри турнето си във Вашингтон на 30 ноември, а след това премина през Торонто, Детройт, Лас Вегас, Денвър, Ню Йорк, Нейпълс, а финалният концерт беше във Филаделфия. Калайджиев изнесе и два концерта в Чикаго. Откривателят на куп фолкаджийки за пръв път направи турне в Канада през 2004 г., а преди десет години покори и Америка. Свиленградчанинът бе много щастлив след първото си презокеанско турне в страната на кленовия лист и връщайки се оттам сподели с възхищение: „Там, в Канада, се почувствах бял човек.”  \r\nТази година изпълнителят на „Къде си, батко?” и „Хей, малката!” посети за втори път през живота си Ниагарския водопад и не скри възхищението си от впечатляващата гледка, която се разкри пред очите му. Милко Калайджиев вече е бил там по време на предишното си турне зад океана, но си бе обещал отново да изпита тази емоция, която спира дъха.  Певецът непрекъснато илюстрираше със снимки къде е бил и какво е посетил. На един от фотосите известният фолкаджия позира в обятията на огромна бяла мечка, но още по-забавен бе коментарът, който я придружаваше: „Бяла мечка обикна Милко и ще му носи сьомга до България”, а снимката пред Белия дом бе кръстена „Наследникът на Тръмп”.  \r\nНай-известният мустак на републиката зарадва многобройната си рода с куп подаръци от Канада и САЩ. Досущ като Дядо Коледа той отрупа близките си с много сувенири и безброй дрехи и модни аксесоари за празниците. \r\n  \r\n \n\t\t\t\t\t\t", "date": "2019.01.07", "title": "Милко Калайджиев лапна $ 150 000 от турне в САЩ "}
{"url": "http://www.bnews.bg/article/254660-sestrata_na_bliznachkite_aleks_i_vladi_v_lesboafera", "text": "\n Главата на тийнейджърката е завъртяна от дългокосо и стройно момиче, а връзката им изглежда повече от сериозна. Мария често прави романтични изненади на нежната си половинка, като й подарява рози или я води на разходки из природата. В профила й в социалните мрежи не липсват снимки с интимна близост между тях. Двете дами дори мечтаят за приказна сватба и нямат търпение да навършат нужните години, за да се обвържат и пред Господ. \r\n\r\n Мария не се срамува от наклонностите си за разлика от по-големите си сестри - поп изпълнителките Алекс и Влади. Те рядко споменават, че имат по-малка сестра. Липсват и общи снимки в профилите им. Близначките станаха изключително предпазливи, след като преди няколко години в публичното пространство излязоха вулгарни порноснимки на Алекс. На тях тя е облечена като медсестра и задоволява орално непознат мъж. Оттогава певиците пазят ревностно личния си живот и гледат да се пазят от скандали. \r\nГоляма трагедия, белязала семейството им, изважда Мария на светло, пише \"България Днес\". В навечерието на Свети Валентин миналата година Димитрови губят своята майка. Преди време бе разпространена информацията, че тяхната родна майка ги е изоставила, за да работи в Гърция, а баща им Михаил е взел за своя втора жена племенницата си. Но това са само предположения. Алекс и Влади се харесали с доведената си майка и я заобичали дори повече от родната си. Връзката между близначките и мащехата става още по-силна, когато момичетата разбират, че тя страда от бъбречна недостатъчност. След дълги години на хемодиализа и уж успешна трансплантация през 2009 година мащехата им си отива от този свят на 44 години. \r\n\r\n След като се отърсват от първоначалния шок от загубата, Алекс и Влади, които нашумяха покрай \"Х фактор\" и участието си във \"ВИП брадър\", решават да направят песен в чест на своята майка. В нея за първи път показват Мария, която също има завидни певчески умения. \r\n \n\t\t\t\t\t\t", "date": "2019.01.07", "title": "Сестрата на близначките Алекс и Влади в лесбоафера"}
{"url": "http://www.bnews.bg/article/254663-silen_snegovalezh_i_niski_temperaturi_v_gartsiya", "text": "\n Силен снеговалеж и ниски температури. Нов циклон парализира Северна Гърция. Трима души загинаха от началото на снежните бури в южната ни съседка. На много места пътищата са блокирани и армията се включи в разчистването. \r\n\r\n Остава тежко положението на Халкидическия полуостров. Там има селища без ток. На полуостровите Ситония и Касандра снежната покривка също предизвиква редица проблеми. \r\n\r\n   \r\n \n\t\t\t\t\t\t", "date": "2019.01.07", "title": "Силен снеговалеж и ниски температури в Гърция"}
{"url": "http://www.bnews.bg/article/254664-valna_na_balgarsko_nedovolstvo_ot_meditsite_v_kyoln", "text": "\n Случаят с починалото след поредица посещения при германски лекари българско момиче Селин не е изолиран и много наши сънародници твърдят, че са били обект на непрофесионално отношение от медици в същата кьолнска клиника. Това казаха пред камерата на „Тази сутрин” от почерненото семейство и други българи, които подкрепят протеста им. \r\n\r\n „Има проблеми с медицинската помощ, това могат да го потвърдят много хора. Има лекари, но не знаят как да си вършат работата – пращат ни вкъщи с един нурофен, свеж въздух и вода”, категорична беше майката на момичето – Виолета. \r\n\r\n Друга жена разказа, че през 2012 г. в същата болница лекарите отново твърдели и за нейното дете, че е добре, но скоро след това последвало сериозно влошаване на състоянието му. „Видях, че детето ми умира в ръцете”, сподели тя и допълни, че в крайна сметка се върнала с него в България, където намесата на лекарите в Козлодуй спасила живота му. \r\n\r\n Още една българка също подчерта, че работата на спешната помощ не е на нивото, което очаква човек в Германия и именно заради това толкова много хора са се вдигнали в подкрепа на Нурджан Сашов и Виолета след трагедията с дъщеря им. \r\n\r\n Следващият протест е веднага след аутопсията”, подчерта бащата. Той посочи, че и криминалната полиция работи по случая и е предоставил видео, на което се вижда състоянието на Селин в момент, в който медиците са твърдели, че тя е добре. \r\n\r\n „Вече и да вдигна ръце, държавата няма да ги остави на мира”, допълни Нурджан. \r\n \n\t\t\t\t\t\t", "date": "2019.01.07", "title": "Вълна на българско недоволство от медиците в Кьолн"}
{"url": "http://www.bnews.bg/article/254651-badzhak_ti_vi_izrita_parvata_si_sinoptichka_zalaga_na_svezhi_badzhatsi", "text": "\n Христина Балинска вече не е част от телевизията, Натали Трифонова й взе хляба. Ръководството на Би Ти Ви прекрати договора на първата си синоптичка. От 1 януари ветеранката Христина Балинска вече не е част от телевизията, в която представяше прогнози за времето в последните 18 години. \r\nРешението за отстраняването било взето от началника на отдел „Новини, актуални предавания и спорт” Венелин Петков. В средата на декември бившият водещ на централната новинарска емисия и настоящ тв шеф извикал в кабинета си Балинска и й съобщил, че е принуден да я освободи от работа. Петков обяснил на Христина, че напоследък имала най-нисък рейтинг от всички синоптици в телевизията и затова се налагало да бъде съкратена именно тя. \r\n„Имаме щат само за трима метеоролози. Затова един трябваше да си тръгне. Остават Емил Чолаков, който е и новият ръководител на екипа синоптици, както и Натали Трифонова и Стаси Цалова”, споделиха източници от медията. \r\nВ нюзрума на Би Ти Ви коментират, че хлябът на гонещата 50-те Христина е бил изяден най-вече от ослепителната Натали Трифонова. Тя започна работа преди малко повече от година като заместничка на забременялата Стаси Цалова. След като българската японка роди и се върна на служба, началниците на първата частна медия взели трудното решение да освободят възрастната Балинска, вместо да се лишават от високо рейтинговата красавица Натали, пише \"Уикенд\". \r\n  \r\n \n\t\t\t\t\t\t", "date": "2019.01.07", "title": "Баджак Ти Ви изрита първата си синоптичка, залага на свежи баджаци"}
{"url": "http://www.bnews.bg/article/254673-malkite_targovtsi_na_goriva_oblichat_zhalti_zhiletki_zapochvat_protesti", "text": "\n Безсрочни протести започват малките търговци на горива в края на седмицата. Причината – приети от депутатите законови промени, които ще ги изправят пред фалит. \r\n\r\n Протестите ще бъдат по границите и пред институциите. Малките търговци са решили да се идентифицират с акциите на „Жълтите жилетки” във Франция. \r\n\r\n Законовите поправки, срещу които е протестът, въвеждат по-високите изисквания за банкови гаранции, които били непосилни са обектите в малките населени места. \r\n\r\n В края на миналата година представители на бранша коментираха в студиото на „120 минути”, че малките играчи на пазара се оказват жертви на „картел между „Лукойл” (най-големият търговец на горива на едро и дребно у нас – б.р.) и държавата”. \r\n\r\n Според малките търговци сериозните закононарушения се правят на равнище производители и вносители, а не в бензиностанциите. Затова и не смятат за оправдано фирма с един обект да е длъжна да разполага с резерви като на дружество, което оперира с цяла верига. \r\n\r\n Въпреки недоволството, текстовете влязоха в сила. \r\n \n\t\t\t\t\t\t", "date": "2019.01.07", "title": "Малките търговци на горива обличат жълти жилетки, започват протести"}
{"url": "http://www.bnews.bg/article/254689-zlatka_zahapa_bivshiya_si_sazhalyavam_go", "text": "\n Златка Райкова нападна бившия си годеник Георги Валентинов \r\n\r\n Изпитвах уважение и съжаление към него. Въпреки, че многократно съм заявявала, че не искам да ми предлага брак, той го направи в ефир. Съжалявам, че трябваше да кажа „да“. С тези думи Златка Райкова нападна бившия си годеник Георги Валентинов. \r\n\r\n \r\nВ интервю за „България Днес“ ММА боецът призна, че той е избрал да се раздели със Златка и се радва за края на връзката им, а Благо нарече „вълк в овча кожа“. По всичко личи, че Райкова е жестоко обидена от думите му. Любимият й Благой се закани да съди всички, които говорят лошо против тях, включително и бившия си шеф Венци Стефанов. \r\n \n\t\t\t\t\t\t", "date": "2019.01.07", "title": "Златка захапа бившия си: Съжалявам го!"}
{"url": "http://www.bnews.bg/article/254667-preduprezhdeniya_za_studeno_vreme", "text": "\n Максималните температури днес ще са от минус 4 до плюс 1 градус и в цялата страна са в сила предупреждения за студено време. Ще духа умерен северозападен, в Източна България и временно силен вятър от север-североизток, който ще създава усещане за още по-студено време. \r\n\r\n Днес ще има и валежи от сняг- по-значителни в Западен и Централен Предбалкан. Привечер ще спре да вали и облачността ще намалява. \r\n\r\n В планините ще е много студено. Максималната температура на 1200 метра ще е минус 9 градуса, на 2000 метра- минус 15 градуса. Ще вали сняг и ще духа умерен северозападен вятър. Вечерта валежите ще спрат. \r\n\r\n В нощта срещу вторник вятърът ще отслабне и минималните температури ще се понижат на места до минус 15- минус 17 градуса. През деня ще има разкъсана облачност, на места до слънчево време, но дневните температури ще останат отрицателни. В сряда сутринта също ще е доста студено- около минус 10 градуса. От запад облачността бързо ще се увеличи и още преди обяд в западните райони ще завали сняг. Дневните температури ще се повишат. В четвъртък в Западна България ще е почти без валежи, на изток ще превалява. \r\n \n\t\t\t\t\t\t", "date": "2019.01.07", "title": "Предупреждения за студено време"}
{"url": "http://www.bnews.bg/article/254666-nov_desanten_korab_na_sasht_vleze_v_cherno_more", "text": "\n Десантният кораб от американския военен флот \"Форт Макхенри\" навлезе в Черно море, за да патрулира. За това информира пресслужбата на американския флот в Европа. \r\n\r\n Няколко часа по-рано корабът тръгна към Черно море през Дарданелите. \r\n\r\n \"Влизането на кораба \"Форт Макхенри\" в Черно море потвърждава нашата колективна ангажираност за сигурността на морето и укрепва връзките със съюзниците от НАТО и партньорите в региона\", каза Лиза Франкетти, командир на Шести флот на САЩ. \r\n\r\n Тя също така отбеляза, че през 2018 г. шест американски военни кораба са посетили Черно море. \r\n\r\n Присъствието на \"Форт Макхенри\" в Черно море е отговор на растящото напрежение между Русия и Украйна в Азовско море. \r\n \n\t\t\t\t\t\t", "date": "2019.01.07", "title": "Нов десантен кораб на САЩ влезе в Черно море"}
{"url": "http://www.bnews.bg/article/254670-voenen_prevrat_v_gabon", "text": "\n Младши офицери обявиха, че са завзели властта в богатата на петрол африканска държава Габон, където семейството на болния лидер управляваше в продължение на 50 години, съобщават световните информационни агенции. \r\n\r\n Военнослужещи в западноафриканската страна изтъкват, че са извършили преврат, за да бъде \"възстановена демокрацията\". \r\n\r\n Те са поели контрола над държавното радио в 4:30 часа местно време (5:30 часа българско), за да прочетат кратко изявление, обявявайки \"Национален съвет за възстановяване\". \r\n\r\n Танкове и бойни машини могат да се видят по улиците на столицата Либревил. \r\n\r\n Али Бонго наследи баща си Омар Бонго като президент през 2009 г. Той успя да спечели втори мандат с малка разлика през 2016 г., като изборите бяха белязани от насилие и обвинения в измами. \r\n\r\n Бонго, който е бил извън страната в продължение на два месеца, е получил инсулт през октомври и е бил лекуван в Мароко. \r\n\r\n Той се опита да сложи край на слуховете за неговото здраве с телевизионно послание за Нова година, в което каза, че се чувства добре. \r\n\r\n Военните посочиха, че са били разочаровани от посланието, наричайки го \"жалка гледка\" и \"непреклонен опит да се държи на власт\". \r\n\r\n \"Това засили съмненията за способността му да поеме отговорностите на ролята си на президент на републиката\", подчерта лейтенант Кели Ондо Обианг, лидер на т. нар. Патриотично движение на силите за отбрана и сигурност на Габон. \r\n\r\n Той специално призова младите хора да \"поемат отговорност за съдбата си\". \r\n\r\n Бунтовниците призоваха войниците да поемат контрол върху транспортната система, складовете за боеприпаси и летищата \"в интерес на страната\". \r\n\r\n Засега от правителството не са коментирали нищо по въпроса. \r\n \n\t\t\t\t\t\t", "date": "2019.01.07", "title": "Военен преврат в Габон"}
{"url": "http://www.bnews.bg/article/254661-krisko_chaka_bebe_prez_lyatoto", "text": "\n Криско май скоро ще става татко. По Коледа гаджето му Цветелина показа подозрително закръглено коремче, което издава, че може би е бременна. Ако това е вярно, бебето най-вероятно ще се роди през лятото \r\nГабровският рапър, който през 2018 г. стана на 30 години, не крие желанието си в дома му вече да се чува бебешки плач. Макар на пръв поглед да не прилича на домошар, той обожавал семейния уют и в свободното си време не търсел шумни компании, а предпочитал да се затвори вкъщи с приятелката си и най-много още един-двама близки хора. Единствено детето липсвало в тази семейна идилия, но както изглежда, скоро и то ще се появи в живота на звездата, пише \"Уикенд\".  \r\nДвамата с Цветелина са заедно вече повече от 2 години. Те заживяват под един покрив от самото начало на връзката си. Освен че живеят заедно, са неразделни и по време на работа. Любимата на рапъра е сценарист в уеб сериал, който той продуцира. Освен това танцува по негови участия, снима се в някои от клиповете му и е нещо като негов личен асистент, който се занимава с подреждането на графика и уреждането на ангажиментите му. Двамата на практика прекарват заедно цялото си време, така че вече се познават достатъчно добре, за да са наясно дали могат да отгледат дете заедно.  \r\nКриско отдавна намеква в свои публични изказвания, че се надява скоро да стане баща. Тази пролет рапърът дори обяви, че иска от Цвети не едно, а няколко деца. Той бил напълно готов да има наследници и, ако чуе, че приятелката му е бременна, няма да се изненада. С това рапърът на практика разкри, че с Цвети правят опити за бебе. Наскоро неговата любима показа снимка със своя бременна приятелка, която пипа по коремчето. Това е популярно суеверие. Смята се, че когато една жена иска да забременее, тя трябва да пипне по корема друга, която вече е бременна. Съдейки по вида на Цвети, „магията” е подействала, макар че остава още доста време до раждането на детето. Това най-вероятно ще стане чак в края на лятото.  \r\nВръзката с Цвети е най-дългата, която Криско е имал досега. Преди нея той беше с плеймейтката Ася Капчикова. Говори се, че ръпърът бил много влюбен и искал деца и от нея. Тя обаче категорично отказвала да разваля фигурата си с бременност и да се върже с бебе, което да сложи край на кариерата ѝ на звезда. Ася била толкова далеч от идеята за семеен живот, че започнала да слага рога на Кристиан, а до него долетели и грозни слухове, че си изкарва прехраната със срамен занаят. В края на краищата, честолюбивия рапър я зарязал. За разлика от нея Цвети изглежда сериозно момиче, което стои твърдо зад гърба на мъжа си и скоро ще му направи най-желания от него подарък – дете.  \r\n  \r\n \n\t\t\t\t\t\t", "date": "2019.01.07", "title": "Криско чака бебе през лятото"}
{"url": "http://www.bnews.bg/article/254665-smart_v_stara_planina_turist_zagina_pod_vrah_botev", "text": "\n Опитен планинар загина в Централен Балкан над Калофер. Инцидентът станал на 6 януари между хижа „Рай” и връх Ботев. Мъжът паднал в пропаст при изкачване на върха. Тялото му е локализирано. Екипи планински спасители са в района, като се очаква в светлата част на деня в понеделник тялото да бъде свалено. \r\n\r\n Загиналият е 54-годишният Делчо Делчев от Карлово. Предполага се, че на т.нар. Тарзанова пътека се е подхлъзнал и е паднал в пропастта. \r\n\r\n В ефира на „Здравей, България” кметът на Калофер Румен Стоянов каза, че за съжаление в последните години често стават подобни инциденти с фатален край. Той посъветва туристите да не поемат рискове в желанието си да изкачват върхове и да не подценяват планината, защото там се сменят четири сезона понякога в рамките на час. \r\n \n\t\t\t\t\t\t", "date": "2019.01.07", "title": "СМЪРТ В СТАРА ПЛАНИНА: Турист загина под връх Ботев"}
{"url": "http://www.bnews.bg/article/254652-stefka_kostadinova_opana_brachki", "text": "\n Стефка Костадинова е заприличала на 35-годишна след серия от разкрасителни процедури. \r\nШефката на БОК се е подмладила с няколко лета благодарение на скъпо струващ фейслифтинг. Репортер на \"Уикенд\" засече спортистката на светско събитие в столицата, където тя бе без грим, но никой от присъстващите не й даваше годините. През март световната шампионка ще навърши 54 години, но спокойно може да мине за 20 лазарника по-млада. Въпреки драстичните промени, Стефка все още е някак естествена, тъй като не си е позволила да прекали с интервенциите. \r\n„Да, личи си, че има лифтинг, ботокс и филъти, но не е като карикатура. Над 50 е разбираемо да прибегне до модерните методи, не е нормално когато 25-годишни бръмчалки и плеймейтки си махат „бръчките”, коментират в светските среди. Свежият вид на Костадинова е постигнат с цената на няколко хилядарки, тъй като си прави едни от най-скъпите процедури. \r\n  \r\n \n\t\t\t\t\t\t", "date": "2019.01.07", "title": "Стефка Костадинова опъна бръчки "}
{"url": "http://www.bnews.bg/article/254683-200_deputati_prizovaha_mey_da_izklyuchi_brexit_bez_sdelka", "text": "\n Повече от 200 депутати от различни политически партии подписаха писмо до Тереза Мей, с което я призовават да изключи възможността за Brexit без сделка, съобщи БГНЕС. \r\n\r\n Депутатите, включително привърженици на оставането в ЕС и такива, които са \"за\" напускането на общността, са поканени да се срещнат с премиера във вторник. \r\n\r\n Бившият министър на торите Каролайн Спелман, която организира писмото с депутата от парламента Джак Дромей, каза, че Brexit без сделка ще доведе до загуба на работни места. \r\n\r\n Това развитие се случва преди решаващо гласуване в парламента за това дали да се подкрепи постигнатото от Мей споразумение с Брюксел. \r\n\r\n Сделката на премиера, която обхваща условията за развода на Обединеното кралство с ЕС и рамката на бъдещите отношения с Брюксел, вече е съгласувана с лидерите на ЕС. Тя обаче трябва да се приеме от депутатите, преди да бъде окончателно приета. Очаква се гласуването да се проведе на 15 януари. \r\n\r\n Обединеното кралство трябва да напусне ЕС на 29 март 2019 г., независимо дали сделката бъде приета от депутати или не. \r\n\r\n Междувременно в \"Дейли телеграф\" бившият външен министър Борис Джонсън каза, че възможността за напускане на ЕС без сделка е \"най-близо до това, за което хората действително гласуваха\" на референдума през 2016 г. за ЕС. А депутатът от торите Деймиън Грийн - също бивш министър на кабинета - заяви, че задължение на депутатите е да казват каква сделка ще подкрепят. \r\n\r\n Това се развива на фона на голямо упражнение с повече от 100 камиона, което се провежда в Кент, за да се провери как да се управляват опашките за движение в близост до пристанищата на Ламанша в случай на Brexit без сделка. \r\n \n\t\t\t\t\t\t", "date": "2019.01.07", "title": "200 депутати призоваха Мей да изключи Brexit без сделка"}
{"url": "http://www.bnews.bg/article/254662-praznuvame_ivanovden", "text": "\n Празнуваме Ивановден. Днес православната църква почита паметта на Свети Йоан Кръстител. Обредното къпане за здраве на Йордановден продължава и на 7 януари. \r\n\r\n Над 350 000 българи празнуват имен ден.  Мъжете - именници са повече от 230 000, а жените над 110 000. \r\n\r\n   \r\n \n\t\t\t\t\t\t", "date": "2019.01.07", "title": "Празнуваме Ивановден"}
{"url": "http://www.bnews.bg/article/254669-grigor_izpadna_ot_top_20", "text": "\n Григор Димитров вече официално не е сред 20-те най-добри тенисисти в света. При обновяването на ранглистата днес (7 януари), българинът е на 21-ва позиция. \r\n\r\n Роденият в Хасково тенисист записва спад от 2 места, след като не успя да защити точките си от турнира в Бризбейн. Димитров отпадна на четвъртфинал през 2019 г. и не повтори класирането си на полуфинал. \r\n\r\n Гришо изпада от топ 20 за първи път от 2016 г. насам. Той бе на 21-ва позиция на 26 септември 2016 г. След това започна възходът му, който го прати на трето място в световната ранглиста след победата на финалния турнир на АТР в Лондон през 2017 г. \r\n\r\n 2018 г. обаче не бе толкова успешна за Димитров, който не защити точките си от всички турнири. Така в края на годината той записа спад и започна новия сезон като 19-и в света. \r\n\r\n За Димитров предстои участие на първия за годината турнир от Големия шлем - Откритото първенство на Австралия. Надпреварата започва на 14 януари, а Григор трябва да защитава точките си от четвъртфинала през 2018 г. \r\n \n\t\t\t\t\t\t", "date": "2019.01.07", "title": "Григор изпадна от топ 20"}
