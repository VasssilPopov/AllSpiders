{"url": "http://www.bnews.bg/article/262244-parvi_sluchay_na_morbili_v_starozagorsko", "text": "\n Регистриран е първият потвърден случай на заболяването морбили в област Стара Загора. Най-вероятно се касае за внесена инфекция, съобщават от регионалната здравна инспекция, предаде БГНЕС. \r\n\r\n Случаят е от 12 юли от град Гурково при мъж на 49 години. Пациентът е приет в Клиника по инфекциозни болести веднага след завръщането си от Чехия. \r\n\r\n Регионалната здравна инспекция е извършила епидемиологично проучване и са предприети всички необходими противоепидемични мерки. Заболелият все още е хоспитализиран в Клиниката по инфекциозни болести, а контактните с него хора се наблюдават. Предприети са действия за издирване и имунизация срещу морбили на всички деца от 13 месеца до 18-годишна възраст, които са без личен лекар и без данни за проведена имунизация. \r\n\r\n Предоставени са здравно-образователни материали на населението в Гурково, относно заболяването морбили.  \r\n \n\t\t\t\t\t\t", "date": "2019.07.16", "title": "Първи случай на морбили в Старозагорско"}
{"url": "http://www.bnews.bg/article/262247-unikalna_nahodka_otkriha_italianski_politsai_snimki", "text": "\n \r\n\r\n Полицаи от Северна Италия откриха уникална находка! Ракети въздух-въздух! В социалните мрежи тръгнаха бъзиците, че това са ракетите за нашите самолети Ф-16, които Каракачанов не е включил в пакета! Други стигнаха по-далече в шегите си като заподозряха, че всеки момент може да бъде открит и самолета, за който са предназначени ракетите! Вижте снимките на находката: \r\n\r\n   \r\n\r\n   \r\n \n\t\t\t\t\t\t", "date": "2019.07.16", "title": "Уникална находка откриха италиански полицаи!- снимки"}
{"url": "http://www.bnews.bg/article/262240-krasimir_tsipov_napusna_mvr_vrashta_se_na_deputatskata_banka_na_gerb", "text": "\n Красимир Ципов все пак напуска зам.министрския пост в МВР и се завръща в Народното събрание. Това стана официално, след като с премиерска заповед той бе освободен от поста във вътрешното министерство, където бе заместник на четирима министри - от Веселин Вучков, през Румяна Бъчварова, Валентин Радев до Младен Маринов в момента. \r\n\r\n Очаква се Ципов да положи клетва като народен представител в 44-то Народно събрание, както съобщи NOVA миналата седмица.  \r\n\r\n Централната избирателна комисия обяви Ципов за народен представител, след като зам.-председателят на парламента Снежана Дукова от ПГ на ГЕРБ почина след боледуване, а той беше следващият в депутатската листа на 25 МИР-София. \r\n\r\n Наложи се Ципов да се подчини на партийната дисциплина, след като се оказа, че групата на ГЕРБ има нужда от опитни депутати, особено юристи и експерти в сферата на сигурността след напускането на Данаил Кирилов и Цветан Цветанов. \r\n \n\t\t\t\t\t\t", "date": "2019.07.16", "title": "Красимир Ципов напусна МВР, връща се на депутатската банка на ГЕРБ"}
{"url": "http://www.bnews.bg/article/262238-broyat_na_smartnite_sluchai_ot_hiv_namalyava", "text": "\n Миналата година свързаните с ХИВ смъртни случаи са паднали до около 770 000 - с около 33% по-малко в сравнение с 2010 г., съобщиха от ООН. И предупредиха, че глобалните усилия за изкореняване на болестта са в застой, тъй като финансирането пресъхва, предаде БГНЕС. \r\n\r\n Приблизително 37,9 милиона души живеят с ХИВ - рекордните 23,3 милиона от тях имат достъп до някои антиретровирусни терапии (АВТ), посочва UNAIDS в годишния си доклад. \r\n\r\n Подчертавайки огромния напредък от началото на епидемията от СПИН в средата на 90-те години, докладът показва, че броят на хората, умиращи от болестта, е намалял от 800 000 през 2017 г. до 770 000 миналата година. \r\n\r\n Подложилите се на ефикасна терапия серопозитивни не предават вируса ХИВ \r\n\r\n Данните показват, че този брой е с близо 1/3 по-малък от 2010 г., когато имаше 1,2 милиона смъртни случаи, свързани със СПИН. Но също има и слабости в световната борба срещу СПИН. \r\n\r\n В Африка смъртните случаи, свързани с болестта, спаднаха. Източна Европа обаче отбеляза повишаване на смъртност с 5%, а Близкият изток и Северна Африка - с 9%. \r\n\r\n На годишна база същите тези региони отбелязаха съответно 29% и 10% увеличение на новите инфекции. \r\n\r\n \"Спешно се нуждаем от по-голямо политическо ръководство, за да се сложи край на СПИН,\" каза Гунила Карлсон, изпълнителен директор на UNAIDS. \r\n\r\n Десетилетията научни изследвания все още не са довели до лечение или ваксина за човешкия имунодефицитен вирус (HIV), който е заразил почти 80 милиона души и е убил повече от 35 милиона от началото на 80-те години. \r\n\r\n ООН заяви, че повече от половината от новите ХИВ инфекции в световен мащаб идват от \"ключови групи от населението\" - интравенозни наркомани, хомосексуални мъже, транссексуални лица, проституиращи и затворници. \r\n\r\n Въпреки това в доклада се казва, че под 50% от тези рискови групи са достигнати от услугите за превенция на ХИВ в повече от половината страни. \r\n\r\n Миналата година бяха отпуснати 19 милиарда долара за реагиране срещу СПИН, което е с над 7 милиарда по-малко от очакваните 26,2 милиарда долара за 2020 година. \r\n \n\t\t\t\t\t\t", "date": "2019.07.16", "title": "Броят на смъртните случаи от ХИВ намалява"}
{"url": "http://www.bnews.bg/article/262239-starshi_general_bozhigol", "text": "\n Бившият нападател на \"Левски\" Валери Божинов все още си търси отбор, а изглежда и не страда особено от раздялата с Биляна Дол. Той реши да последва примера на редица футболни звезди и да покаже на последователите си в Инстаграм как би изглеждал след години. \r\n\r\n Божинов го направи с помощта на нашумяла мобилна апликация за обработване на снимки. \r\n\r\n На фотоса в Инстаграм Божинов е с прошарена коса и брада. На снимката той козирува, а в коментарите го оприличават на \"бял лебед\", \"дърт калпазан\" и \"старши-генерал Божигол\". \r\n \n\t\t\t\t\t\t", "date": "2019.07.16", "title": "Старши-генерал Божигол"}
{"url": "http://www.bnews.bg/article/262245-balgarski_pasport_za_razsledvan_makedonski_oligarh", "text": "\n Скандалният македонски олигарх Йордан Камчев, който е разследван за пране на пари, има българско гражданство. \r\n\r\n „Бизнесменът“ беше един от най-приближените на клана на Никола Груевски – Сашо Миялков, които в продължение на 10 години управляваха Македония с желязна ръка, контролирайки всеки един аспект от живота в страната. Наред с многото си бизнеси Орце, както е известен Камчев, контролираше медии, провеждащи активна антибългарска кампания в угода на Груевски, който избяга в багажника на автомобил и в момента се укрива в Унгария. \r\n\r\n Камчев заедно с бившия премиер Груевски и бившия директор на службата за сигурност Миялков освен за пране на пари, са разследвани още за злоупотреба с власт и организирана престъпна група. Олигархът също така е разследван за незаконно финансиране на партията на Груевски с над 250 хиляди евро. \r\n\r\n От съдебните решения и документи става ясно, че разследващите са иззели не само македонските лични документи, но и българския паспорт при ареста на Камчев. От тях става ясно още, че той има множество фирми и недвижимо имущество в България, включително и жилище с адресна регистрация на собствено име. \r\n\r\n Разкритията идват само ден след оставката на Катица Янева от поста ръководител на Специалната прокуратура. Оттеглянето й дойде след като стана ясно, че нейни приближени са искали пари от обвиняеми за смекчаване на техните присъди, включително и тяхното оправдаване. Сред задържаните е собственикът на 1ТВ Боян Йовановски. \r\n\r\n Камчев и бившият шеф на службите бяха арестувани от македонските власти през ноември 2018 г. и пуснати под домашен арест малко преди нова година. \r\n\r\n На 13 април 2018 г. българското посолство в Скопие изпрати нота до македонското министерство на външните работи с искане Камчев да бъде почетен консул на страната ни в Македония със седалище в град Щип. В нотата се отбелязваше, че това е „голяма чест за България“ да открие почетно консулство в град Щип и да назначи на този пост Камчев. До момента властите в Скопие не са отговорили на тази молба, което може да се приеме като мълчалив отказ. \r\n\r\n Според македонските медии България „се е намесила да спаси Камчев“, когото определят като най-големият мафиот и престъпник в страната. /БГНЕС \r\n \n\t\t\t\t\t\t", "date": "2019.07.16", "title": "Български паспорт за разследван македонски олигарх!"}
{"url": "http://www.bnews.bg/article/262241-do_10_dni_shte_e_gotov_variantat_na_tarifite_i_obhvata_na_tol_sistemata", "text": "\n Експертна работна група с участието на представители на транспортния бранш и пътната агенция ще продължи работата по тарифирането и обхвата на пътищата от тол системата и до десетина дни ще има предложения. Това е едно от решенията на днешния втори консултативен съвет в Министерството на регионалното развитие и благоустройството по темата, съобщи на пресконференция заместник-министър Николай Нанков. \r\n\r\n Целта е до 16 август, когато ще започне тестването на тол системата, да има консенсус по двете теми, като с тарифите, предложени от експертите, ще се работи поне един месец. До края на годината се очаква да има окончателно решение за тарифата, която ще се определи с решение на МС, както и и за обхвата на пътищата от тол системата. \r\n\r\n Към момента се обсъжда вариант, който се очаква да започва от 12 – 14 стотинки за километър за ТИР с тегло над 12 тона с повече от три оси, клас Евро 6. \r\n\r\n Друго предложение от днешния съвет е по всички пътища в обхвата на тол системата да има камери, които да контролират с колко оси са камионите, а специални датчици в пътното платно да отчитат дали няма претоварване на колите, като се предлага нарушителите да бъдат глобявани. \r\n\r\n Предлага се още да има отстъпки за активните превозвачи, като за 5000 километра на месец за коли над 12 тона и клас Евро 6 да има отстъпка от тол таксата от 10%, за 7500 километра – 20%, а за повече от 10 000 километра – 30%. Целта е превозвачите, които повече оперират на българска територия, да получават отстъпки. \r\n\r\n Друго предложение от днешния съвет е създаването на обществен борд с представители на бранша, МРРБ, Агенция \"Митници\", КАТ, Автомобилна администрация, който да контролира изразходването на средствата от тол системата. Този орган ще има консултативни функции. \r\n\r\n От Националното тол управление увериха, че всички устройства от тол системата ще бъдат монтирани до 16 август. На следващо заседание на консултативния съвет ще бъде обсъдена темата за освобождаване на автобусните превози от тол такса. \r\n \n\t\t\t\t\t\t", "date": "2019.07.16", "title": "До 10 дни ще е готов вариантът на тарифите и обхвата на тол системата"}
{"url": "http://www.bnews.bg/article/262242-turtsiya_izprashta_chetvarti_korab_da_dupchi_za_neft_i_gaz_kray_kipar", "text": "\n Външният министър на Турция Мевлют Чавушоглу заяви, че Анкара ще изпрати четвърти кораб за сондиране за газ и нефт в Източното Средиземноморие край Кипър, съобщава Анадолската агенция. \r\n\r\n \"Ако (Брюксел) вземе такива решения срещу Турция, ще увеличим дейностите (в Източното Средиземноморие). Имаме три кораба в Източното Средиземноморие. Ще изпратим четвърти колкото е възможно по-скоро\", коментира турският първи дипломат по повод вчерашното решение на ЕС да наложи санкции срещу Анкара заради действията ѝ край Кипър. \r\n\r\n Енергийният министър Фатих Донмез потвърди решението, като уточни, че корабът за сеизмични изследвания Oruc Reis ще бъде изпратен в региона, след като изпълни сегашните си задачи в Мраморно море. \r\n\r\n В момента най-малко два турски сондажни кораба - Yavuz и Fatihare, се намират край бреговете на Кипър, за да правят сондажи за нефт и газ. Макар че Кипър и Гърция, подкрепени от Брюксел, смятат, че това е провокация, турското правителство заяви, че имало право да сондира за природни ресурсив региона. \r\n\r\n Основната причина за този скандал е неразрешената ситуация около непризнатата турска република Северен Кипър. \r\n\r\n Кипър е разделен от 1974 г., когато турските военни нахлуха на острова, твърдейки, че трябвало да защитават кипърските турци от кипърските гърци. Почти десетилетие по-късно беше провъзгласена Турска република Северен Кипър, но Турция е единствената страна, която я признава. \r\n \n\t\t\t\t\t\t", "date": "2019.07.16", "title": "Турция изпраща четвърти кораб да \"дупчи\" за нефт и газ край Кипър"}
{"url": "http://www.bnews.bg/article/262243-bez_mashinen_vot_na_mestni_i_parlamentarni_izbori", "text": "\n Без машинно гласуване на местните и парламентарни избори, тези промени приеха в Изборния кодекс депутатите на първо четене, информира БГНЕС. Промените бяха гласувани на извънредното пленарно заседание.  \r\n\r\n Предложението машинното гласуване да има единствено в изборите за президент и Европейски парламент дойде от ГЕРБ, Обединени патриоти и ВОЛЯ, а в зала беше подкрепено с гласовете на 122 народни представители. 96 гласуваха с „Против“, а един се въздържа. \r\n\r\n Аргументите на вносителите са свързани с това, че изборите с многомандатни избирателни райони са значително по-сложни от останалите, а това налага по-различни бюлетини, както и по-сложен софтуер. \r\n\r\n Вносителите се позовават и на доклада на ЦИК за европейските избори, провели се у нас на 26 май, според който машинното гласуване е неоправдано скъпо. \r\n\r\n Тогава такова се проведе в 3 000 секции в страната, а последните промени в изборното законодателство предвиждаха на местния вот наесен те да бъдат увеличени на 6 000. \r\n\r\n Против предложението и в подкрепа на машинния вот категорично се обявиха останалите две парламентарно представени опозиционни партии – ДПС и БСП. \r\n\r\n За запазването на машинното гласуване на предстоящите избори за общински съветници и кметове се застъпиха още някои от партиите извън парламента. \r\n\r\n По предложение на председателя на правната комисия Анна Александрова, срокът за предложения по законопроекта между двете четения беше скъсен на 3 дни. Това обаче предизвика бурната реакция на опозицията. \r\n \n\t\t\t\t\t\t", "date": "2019.07.16", "title": "Без машинен вот на местни и парламентарни избори"}
{"url": "http://www.bnews.bg/article/262246-mitropolit_antoniy_krasti_sinovete_na_nikolay_barekov_i_mariya_kalenderska_snimki", "text": "\n \r\nМитрополит Антоний кръсти синовете на Николай Бареков и Мария Календерска. Щстливото семейство сподели радостното събитие в социалната мрежа и получи стотици поздравления. Би Нюз честити на малките православни християни Виктор и Антони!  \r\n\r\n \r\n\r\n   \r\n \n\t\t\t\t\t\t", "date": "2019.07.16", "title": "Митрополит Антоний кръсти синовете на Николай Бареков и Мария Календерска- снимки"}
{"url": "http://www.bnews.bg/article/262230-pozhar_evakuira_kampinguvashti_vav_frantsiya", "text": "\n Повече от 2500 къмпингуващи са евакуирани от популярната туристическа дестинация Аржел сюр Мер в Южна Франция поради горски пожар, който вилнее в района, съобщава БГНЕС. \r\n\r\n Поради силния вятър, пожарът достигна близо четири къмпинга с френски, белгийски, британски и немски туристи. Длъжностни лица са започнали да преместват туристите поради опасността да бъдат засегнати от пожара. \r\n\r\n Досега не са причинени никакви вреди или щети, но пожарникарите са преценили, че туристите могат да бъдат в опасност. \r\n\r\n Къмпингуващите временно са разположени в две гимназии и други големи помещения в региона. Два самолета и около 30 пожарни коли се борят с огнената стихия, която избухна в понеделник. \r\n\r\n Аржел сюр Мер е популярна дестинация за собствениците на кемпери във Франция. Често общината се нарича \"столица на кемперите\". През лятото идват от 10 000 до 150 000 кемпери. \r\n \n\t\t\t\t\t\t", "date": "2019.07.16", "title": "Пожар евакуира къмпингуващи във Франция"}
{"url": "http://www.bnews.bg/article/262231-preslava_pokaza_dashterya_si_za_parvi_pat", "text": "\n Певицата Преслава за първи път сподели снимка на дъщеря си в социалните мрежи. Досега тя не беше показвала лицето на малката Паола. Певицата винаги е споделяла, че майчинството я прави много щастлива.  \r\n\r\n Дъщерята на Преслава и бизнесмена Павел Лазаров се роди в средата на септември миналата година. \r\n\r\n Голяма част от потребителите споделиха, че според тях бебето прилича повече на баща си. \r\n \n\t\t\t\t\t\t", "date": "2019.07.16", "title": "Преслава показа дъщеря си за първи път "}
{"url": "http://www.bnews.bg/article/262227-ep_glasuva_kandidaturata_na_ursula_fon_der_layen_za_predsedatel_na_ek", "text": "\n Ключов вот предстои днес в Европейския парламент (ЕП). Депутатите трябва да решат дали подкрепят германския министър на отбраната Урсула фон дер Лайенза председател на Европейската комисия (ЕК). \r\n\r\n Преди гласуването те ще изслушат и ще проведат дебат с кандидата за най-важния пост в Европейския съюз. \r\nМного от евродепутатите реагират негативно на предложението на евролидерите, което заобиколи принципа един от водещите кандидати да оглави ЕК. \r\n\r\n Засега зад Фон дер Лайен твърдо застават единствено депутатите от Европейската народна партия, но техните гласове няма да са достатъчни. \r\n\r\n Ако днес Европарламентът отхвърли кандидатурата ѝ, евролидерите трябва да направят ново предложение в рамките на един месец. Ако бъде одобрена, Урсула фон дер Лайен ще стане първата жена председател на Европейската комисия. \r\n \n\t\t\t\t\t\t", "date": "2019.07.16", "title": "ЕП гласува кандидатурата на Урсула фон дер Лайен за председател на ЕК"}
{"url": "http://www.bnews.bg/article/262232-premierat_svika_saveta_po_sigurnostta_sled_hakerskata_ataka_nad_nap", "text": "\n Премиерът Бойко Борисов е свикал съвета по сигурност на „Дондуков” 1 заради хакерската атака над сървър на Националната агенция по приходите (НАП). На заседанието са шефовете на службите за сигурност, вътрешният министър Младен Маринов и финансовият Владислав Горанов. \r\n\r\n Хакери съобщиха вчера в имейл, адресиран до редакциите на няколко български медии, за безпрецедентния теч на лични данни от български институции. Те съобщават, че е \"пробит\" един от сървърите на Министерството на финансите. \r\n\r\n В предаването „Тази сутрин” на bTV вътрешният министър призна, че е установена атака срещу сървър на НАП. Той уточни, че имейлът от вчера е руски и изказа предположението, че атката може да е свързана с одобрената от кабинета сделка за американските изтребители F-16. \r\n\r\n „Това е един IT Чернобил. Обикновеният човек е заплашен от тази дигитална радиация”, предупреди експертът по киберсигурност Ясен Танев. \r\n \n\t\t\t\t\t\t", "date": "2019.07.16", "title": "Премиерът свика Съвета по сигурността след хакерската атака над НАП"}
{"url": "http://www.bnews.bg/article/262233-shestima_direktori_na_dfz_sa_zadarzhani_pri_spetsaktsiyata_vav_fonda", "text": "\n Шестима души, сред които зам.-изпълнителен директор и директори на дирекции, са задържани при спецакцията днес в Държавен фонд „Земеделие” (ДФЗ). Това съобщи на брифинг зам.-главният прокурор Иван Гешев. \r\n\r\n По-рано днес Специализираната прокуратура заедно ГДБОП влезе на проверка в ДФЗ, свързана с досъдебното производство срещу Миню Стайков. Претърсват се кабинети на служители във фонда, както и техни адреси, уточниха от Специализираната прокуратура. \r\n\r\n Изземат се документи във връзка с изпълнението на Програмата за развитие на селските райони и Националната програма за подпомагане на лозаро-винарския сектор, по които средства е получавал Стайков. \r\n\r\n Това се е случило, когато директор на ДФЗ е Румен Порожанов, който наскоро подаде оставка като земеделски министър. До момента няма доказателства срещу него, каза Гешев. \r\n\r\n Шестимата арестувани днес шефове на фонда са задържани за 24 часа. „Тепърва наблюдаващите прокурори ще преценят колко от тях ще бъдат привлечени към наказателна отговорност. Има данни за пряк контакт между Стайков и задържаните”, каза още зам.-главният прокурор. \r\n\r\n По думите му корупция има навсякъде в Европа, но у нас има чувства за безнаказаност и дори за липса на приличие. \r\n \n\t\t\t\t\t\t", "date": "2019.07.16", "title": "Шестима директори на ДФЗ са задържани при спецакцията във фонда"}
{"url": "http://www.bnews.bg/article/262229-neymar_kategorichen_ne_iska_v_pszh", "text": "\n Неймар е заявил на ПСЖ, че иска да си ходи, твърди \"Скай Спортс\". Бразилският нападател се яви с една седмица закъснения за предсезонната подготовка на френския шампион, като не мина медицински прегледи, а вместо това разговаря за бъдещето си в продължение на три часа със спортния директор Леонардо. \r\n\r\n Според \"Скай Спортс\", ръководството на ПСЖ се опитало да разубеди Неймар, а самият той не е разкрил в кой клуб иска да премине. \"Барселона\" изглежда като най-вероятната дестинация за бразилеца, въпреки че преди няколко дни каталунците купиха нападателя Антоан Гризман от \"Атлетико\" Мадрид за 120 млн. евро. \r\n\r\n Наскоро Леонардо потвърди, че е имало контакт с \"Барса\" във връзка с трансфер на Неймар, но каталунският гранд не може да си го позволи. Стана ясно, че \"блаугранас\" са взели и заем от 35 млн. евро, за да привлекат световния шампион с Франция. Твърди се, че те ще включат и други футболисти в сделката за Неймар. \r\n\r\n През лятото на 2017 г. бразилецът премина в ПСЖ с рекорден трансфер на стойност 222 млн. евро, но вече не се чувства добре в Париж и иска да се завърне в Барселона. \r\n\r\n 27-годишният нападател пропусна Копа Америка, на която неговата родина бе домакин и вдигна трофея, тъй като се контузи в контрола преди началото на шампионата на Южна Америка. \r\n\r\n В понеделник трябваше да бъде излъчено ексклузивно интервю с него по бразилска телевизия, но материалът бил откраднат. В интервюто нападателят трябваше да разкрие плановете си за бъдещето и ПСЖ. \r\n \n\t\t\t\t\t\t", "date": "2019.07.16", "title": "Неймар категоричен - не иска в ПСЖ!"}
{"url": "http://www.bnews.bg/article/262237-novi_imigranti_sred_koito_i_balgari_sa_uvelichili_naselenieto_na_germaniya_s_400_000_dushi", "text": "\n Германия остава най-привлекателната страна за мигрантите – миналата година там са се установили 400 000 повече чужденци, отколкото са я напуснали, сочат данни за миграцията, разпространени днес от Федералната статистическа служба, предаде ДПА. \r\n\r\n Общо 1,58 милиона души са пристигнали от чужбина, докато 1,18 милиона са напуснали федералната република. Така нетната миграция в Германия е спаднала леко от 2017 г., когато е била 416 000 души. Това се дължи главно на чужденците – 87 на сто от тези, които са се преместили в Германия, са с чуждестранен паспорт, докато година по-рано делът им е бил 89%. \r\n\r\n Увеличил се е обаче и броят на влезлите в страната германци, живели преди това в чужбина. През 2017 г. общо 167 000 души са се върнали във ФРГ, а миналата година броят им е нараснал до 202 000. Още повече германци обаче са емигрирали: общо 262,000, което е повече, отколкото през 2017, когато те са били 249,000. \r\n\r\n Нетната миграция на граждани от други държави от Европейския съюз се оглавява от румънците (68 000), хърватите (29 000) и българите (27 000). \r\n\r\n Сред имигрантите от държави извън ЕС, най-много се тези от Албания, Турция и Косово. \r\n\r\n Промени са настъпили и при имигрантите от Сирия: през 2017 г. пристигналите в Германия сирийци са били с 60 000 повече от напусналите я, но миналата година броят им е спаднал до 34 000.  \r\n \n\t\t\t\t\t\t", "date": "2019.07.16", "title": "Нови имигранти, сред които и българи, са увеличили населението на Германия с 400 000 души"}
{"url": "http://www.bnews.bg/article/262236-evtanizirat_vsichki_domashni_praseta_okolo_miziya", "text": "\n Умъртвяват прасетата в 3-километровата зона около град Мизия, където беше регистриран случай на африканска чума. В частно стопанство от нея заболели 4 прасета на един собственик. Случаят е констатиран от местен ветеринарен лекар. Животните са евтаназирани още в понеделник вечерта. \r\n\r\n Във вторник на всеки входно-изходен пункт в няколко населени места са направени контролно-пропусквателни пунктове, тъй като оттам минава и международното трасе към ферибота в Оряхово. В 10-километровата зона пък ще бъдат описани всички животни. \r\n\r\n „Специалните изисквания, които ние вече постигнахме рано тази сутрин са за пътя 2-15, фериботния път на влизане в Мизия преди село Сараево и на изхода на Мизия в село Войводово. А в посока Гложене това е път 2-11, който тръгва от Видин до село Гиген и другата точка е горния път от Мизия за посока Оряхово, това е също път 2-11, над птицекомбината”, коментира кметът на Мизия д-р Виолин Крушовенски. \r\n\r\n „Нямаме информация за други положителни проби на територията на област Враца”, каза д-р Милчо Костурков от БАБХ – Враца. \r\n \n\t\t\t\t\t\t", "date": "2019.07.16", "title": "Евтанизират всички домашни прасета около Мизия"}
{"url": "http://www.bnews.bg/article/262222-kupuvachat_na_chez_e_pridobil_bogatstvoto_si_po_vreme_na_masovata_privatizatsiya_kato_agroinvest_natsionalen_pf_ad", "text": "\n И така, какво стана с бившите приватизационни фондове? Дали фалираха някъде в небитието на прехода, или отидоха да приватизират по други географски ширини? Голяма част от тях в момента са публични дружества със статут на холдинги и акциите им се търгуват на Българската фондова борса. \r\nТочна статистика колко са в момента акционерите е доста трудно да се направи, както и колко от тях са получили акции срещу боновите си книжки. Колко от вас си спомнят за \"Агроинвест Национален ПФ\" АД? Да, това е приватизационен фонд, който участва в масовата приватизация, когато уж се разпределяше на всички по равно държавната собственост, но се оказа , че едни хора придобиха тлъстите пайове и днес са мастити бизнесмени. Та, този приватизационен фонд днес е крупен холдинг нарича се  \"Еврохолд България\" АД и ще купува ЧЕЗ, тоест отново ще печели на наш гръб. Някои веднага ще си помисли, че всичко си е по старому и нищо не се е променило! Не драги, много неща се промениха! Изсмукаха енергията от нас и ни превърнаха в оскотели същества, които дори един протест вече не могат да организират! Така, че много неща се промениха и тепърва има да ни грабят и заробват! \r\n \n\t\t\t\t\t\t", "date": "2019.07.16", "title": "Купувачът на ЧЕЗ е придобил богатството си по време на масовата приватизация като  \"Агроинвест Национален ПФ\" АД !"}
{"url": "http://www.bnews.bg/article/262223-hakeri_ograbiha_lichnite_ni_danni_ot_nap", "text": "\n За пореден път държавна институция не може да опази личните ни данни и информация. Късно снощи НАП е била атакуван от хакери, които са източили личните данни на милиони български граждани. Притежавайки данните ни всеки от нас вече е потенциална жертва на измама или изнудване. Откраднатата информация е съдържала и компоненти за потребителското поведение на всеки от нас, както и някои по-специфични навици, които хакерите могат да използват срещу нас! По-интересен обаче е въпросът, защо НАП е събирал такава специфична информация за нас и кой им е дал право да го правят? Търгувал ли е НАП с тази информация при определени случаи и кои са отговорните лица, които са боравили с нея? \r\n \n\t\t\t\t\t\t", "date": "2019.07.16", "title": "Хакери ограбиха личните ни данни от НАП!"}
{"url": "http://www.bnews.bg/article/262234-6_1_po_rihter_udari_bali", "text": "\n Земетресение с магнитут 6,1 по Рихтер удари района на юг от индонезийския туристически остров Бали.  \r\nЗасега няма данни за жертви и не е издадено предупреждение за цунами. \r\n\r\n Нанесени са обаче щети на жилища и храмове.  \r\nИндонезия се намира върху „Тихоокеанския огнен пръстен”, поради което земетресения и вулканични изригвания се случват често в страната. \r\n \n\t\t\t\t\t\t", "date": "2019.07.16", "title": "6,1 по Рихтер удари Бали"}
{"url": "http://www.bnews.bg/article/262224-ursula_vavezhda_minimalna_rabotna_zaplata_za_tseliya_evropeyski_sayuz", "text": "\n Номинираната за председател на Европейската комисия Урсула фон дер Лайен предложи днес нещо революционно - въвеждането на минимална работна заплата за абсолютно всички работещи в ЕС и схема за помощи за безработните, предаде Ройтерс и БТА. \r\n\r\n Фон дер Лайен направи това чрез писма до групите на социалдемократите и либералите в Европейския парламент в опит да спечели подкрепата им на утрешния вот в ЕП по нейната кандидатура за председател на Комисията. \r\n\r\n Германката обещава да започне интензивни преговори за въвеждането на \"справедливо заплащане на абсолютно всички работещи в държавите-членки на Европейския съюз\". Според нея, това може да се постигне чрез въвеждането на общоевропейска минимална работна заплата. По този начин щяло да се пребори огромното социално неравенство, което се задълбочава особено в по-изостаналите държави-членки на съюза, като България и Румъния. В концепцията си Урсула Фон дер Лайен не е посочила конкретни цифри. В България минималната работна заплата в момента е 560 лева (283 евро), ако се даде път на германката, тя може да бъде приравнена до европейските стойности - между 650 и 750 евро, смятат евродепутати. Тоест, за работещите в по-бедните държави в ЕС, кандидатурата на Урсула фон дер Лайен е от особена важност да бъде подкрепена. \r\n\r\n Фон дер Лайен се зарича освен това намаляване на въглеродните емисии на ЕС с 55% до 2030 г. в сравнение с нивата от 1990 г. Тя посочва, че ще въведе и т. нар. въглероден данък. \r\n\r\n Като част от обещанията на Фон дер Лайен е и ангажимент за реформи в начина, по който ЕС следи за спазването на принципа на върховенството на закона в страните членки на съюза, а също така и реформи в сферата на миграцията и външната политика. Тя заяви, че ще подкрепи даването на още време на Великобритания за преговори за Брекзит, в случай че бъде избрана за председател на ЕК. \r\n\r\n \"Ако бъда избрана, съм готова на подготвя почвата за амбициозното и стратегическо партньорство, което искаме да изградим с Великобритания. Ако е необходимо още време и има сериозни причини за това, ще подкрепя допълнително удължаване\" на времето за преговори по Брекзит, изтъква Фон дер Лайен в писмата си до социалистите и либералите в ЕП. \r\n\r\n В дългото си 8страници писмо до групата на европейските социалисти Фон дер Лайен обещава и да предостави на Европейския парламент правото на законодателна инициатива, с каквото сега разполага единствено Европейската комисия, предаде ДПА. \r\n\r\n Евродепутатите ще гласуват утре с таен вот кандидатурата на Фон дер Лайен за председател на ЕК. За да бъде избрана на поста, ще й е необходимо абсолютно мнозинство в Европейския парламент, т. е. 374 гласа. \r\n \n\t\t\t\t\t\t", "date": "2019.07.16", "title": "Урсула въвежда минимална работна заплата за целия Европейски съюз!"}
{"url": "http://www.bnews.bg/article/262226-spetsializirana_aktsiya_v_dfz_zaradi_deloto_sreshtu_minyu_staykov", "text": "\n Специализираната прокуратура, съвместно с ГДБОП и със съдействието на КПКОНПИ, извършва действия по разследването в Държавен фонд \"Земеделие\" (ДФЗ), свързани с досъдебното производство срещу Миню Стайков. \r\n\r\n Претърсват се кабинети на служители във фонда, както и техни адреси, уточниха от Специализираната прокуратура. \r\n\r\n Изземат се документи във връзка с изпълнението на Програмата за развитие на селските райони и Националната програма за подпомагане на лозаро-винарския сектор. \r\n \n\t\t\t\t\t\t", "date": "2019.07.16", "title": "Специализирана акция в ДФЗ заради делото срещу Миню Стайков"}
{"url": "http://www.bnews.bg/article/262225-aleksandrina_pendachanska_shte_bade_toska_vav_varna", "text": "\n Световната оперна прима Александрина Пендачанска ще бъде звездата в операта \"Тоска\" от Пучини на 18 юли. Спектакълът е част от афиша на Опера в Летния театър 2019, ММФ „Варненско лято“. \r\n\r\n  Веднага след поредица от участия като Тоска в Италия, Пендачанска ще представи и във Варна тази бравурна и сравнително нова роля в нейния репертоар. \r\n\r\n „Тоска е една от ролите, заради които станах певица – споделя Александрина. – Но не исках да избързвам, трябваше да съм сигурна, че е дошъл моментът, че не рискувам с тази роля. Съвършеното изпълнение на Тоска е това на Мария Калас. Не се е родила певица, която „да я надскочи“. Няма друг модел, ако някой ви каже нещо различно, просто ще излъже. Това е и най-голямата трудност – да пресъздадеш нещо, което хем да не противоречи на този идеал, хем да не бъде имитация. Такъв беше и моят подход. Най-трудната задача беше „да я вградя“ в себе си по такъв начин, че тя да бъде моя“, споделя звездното сопрано. \r\n\r\n В ролята на Каварадоси ще аплодираме великолепния тенор Камен Чанев - също един от плеядата световни български оперни гласове. Участват още: Пламен Димитров, Евгений Станимиров, Гео Чобанов, Благовеста Статева и др. \r\n\r\n Диригент е  Михаел Балке -  главен гост-диригент на Театъра и Симфоничния оркестър в Санкт Гален, Швейцария. \r\n\r\n Спектакълът ще се играе на сцената на Летния театър във Варна на 18 юли от 21 часа. \r\n\r\n   \r\n \n\t\t\t\t\t\t", "date": "2019.07.16", "title": "Александрина Пендачанска ще бъде Тоска във Варна "}
{"url": "http://www.bnews.bg/article/262235-prezidentat_dade_karakachanov_na_glavniya_prokuror_po_signal_na_zhurnalista_dimitar_bayraktarov_dokument", "text": "\n Президентът Румен Радев се е запознал обстойно със сигналът на журналиста Димитър Байрактаров срещу Красимир Каракачанов! Ето какво сподели Байрактаров в социалната мрежа: \r\n\r\n \r\n\r\n   \r\n\r\n   \r\n \n\t\t\t\t\t\t", "date": "2019.07.16", "title": "Президентът даде Каракачанов на главния прокурор по сигнал на журналиста Димитър Байрактаров!- документ"}
{"url": "http://www.bnews.bg/article/262228-trupove_na_martvi_kravi_raztrevozhiha_kmeta_na_s_zmeyovo", "text": "\n Трупове на мъртви крави, изхвърлени в близост до ферма, разтревожиха кмета на Змейово. \r\n\r\n Стоян Трифонов чул в събота вечерта вой на чакали и в неделя сутринта проверил мястото. Открил трупове на няколко крави. Предполага се, че са починали от заболяването пироплазмоза. \r\n\r\n Кметът веднага подал сигнал в БАБХ – Стара Загора, които прибрали мъртвите животни. \r\n\r\n Собственик на починалите животни е Иван Динев, който има ферма със 71 крави. Признава, че ги е изхвърли и, че са били болни. Твърди, че и останалите крави са били заразени. \r\n\r\n Пироплазмозата е паразитно заболяване, което се предава от кърлежи. Хората също могат да се заразят, създава дискомфорт, но не е смъртоносно. Лечимо е при животните, но трябва да се потърси ветеринарен лекар”, коментира експерт от БАБХ – Стара Загора. \r\n\r\n Собственикът на изхвърлените мъртви крави ще бъде глобен. \r\n \n\t\t\t\t\t\t", "date": "2019.07.16", "title": "Трупове на мъртви крави разтревожиха кмета на с. Змейово"}
