{"url": "http://www.bnews.bg/article/263546-prints_hari_i_saprugata_mu_megan_zaminaha_za_afrika_sas_sina_si_archi", "text": "\n Британският принц Хари и съпругата му Меган започнаха първото си пътуване в чужбина след раждането на сина си Арчи в Южна Африка, съобщи Ройтерс. \r\n\r\n Меган е имала само един официален ангажимент след раждането на Арчи през май. \r\n\r\n Херцогът и херцогинята на Съсекс ще се срещнат с архиепископ Дезмънд Туту и други известни личности, но предпочетоха да започнат посещението си в градчето Нианга, наричано \"столица на убийствата\". То е на около 20 км от Кейптаун. Там ще отидат в организацията \"Джъстис деск\" (Бюро за справедливост), която учи на самозащита деца в неравностойно положение. \r\n\r\n Нейният основател Джеси Дюхърст получи британската кралска награда \"Млади лидери\" през 2016 г. \r\nСлед това принц Хари ще посети сам Ангола и Малави. Съпругата му Меган ще го чака с бебето Арчи в РЮА, за да отидат в друг малък град близо до Йоханесбург. \r\n\r\n Принц Хари посещава Южна Африка от две десетилетия. \r\n \n\t\t\t\t\t\t", "date": "2019.09.23", "title": "Принц Хари и съпругата му Меган заминаха за Африка със сина си Арчи"}
{"url": "http://www.bnews.bg/article/263544-zapochna_remontat_na_goreliya_most_kray_dupnitsa", "text": "\n Започна ремонтът на моста на АМ \"Струма\" край Дупница, пострадал при пожара на 13 август, предаде  БГНЕС. \r\n\r\n На платното в посока „Кулата”, затворено след пожара, се ремонтира дилатационната фуга, както и пострадалите колони и греди. \r\n\r\n Ремонтът ще продължи до Коледа и ще струва 1.86 милиона лева, обяви при огледа Георги Терзийски - председател на Управителния съвет на Агенция \"Пътна инфраструктура\". \r\n\r\n Вследствие на избухналия пожар са засегнати 13 колони, 2 ригела, 3 крайни греди, отводнители и няколко лагера на моста. \r\n\r\n За ремонт на моста при 62-и километър на автомагистралата АПИ нае фирмата „ГБС-Инфраструктурно строителство“ АД. \r\n\r\n На горелия мост вече 40 дни функционира само платното в посока София, където според трафика се отварят три ленти, включително и аварийната. \r\n\r\n Заради очаквания в понеделник интензивен трафик към столицата, ще бъдат отворени две платна, а в посока към „Кулата” остава само едно. \r\n \n\t\t\t\t\t\t", "date": "2019.09.23", "title": "Започна ремонтът на горелия мост край Дупница"}
{"url": "http://www.bnews.bg/article/263547-izdirvat_89_godishen_mazh_ot_montanskoto_selo_medkovets", "text": "\n 89-годишен мъж от монтанското село Медковец е обявен за издирване, съобщи Нова телевизия. \r\n\r\n Възрастният мъж е в неизвестност една седмица. \r\n\r\n Петко Тодоров страда от деменция. Излязъл е от дома на 15 септември и оттогава не е виждан от никого. \r\n\r\n Близките на възрастния мъж молят, ако някой разполага с информация, да се свърже с полицията. \r\n \n\t\t\t\t\t\t", "date": "2019.09.23", "title": "Издирват 89-годишен мъж от монтанското село Медковец"}
{"url": "http://www.bnews.bg/article/263548-ek_prizovava_za_speshno_priemane_na_spisak_na_sigurnite_za_migranti_darzhavi", "text": "\n Европейската комисия призова днес отново спешно да бъде утвърден общ за ЕС списък на държавите извън Общността, където връщането на мигранти не създава заплаха за тяхната сигурност. Засега страните от ЕС сами преценяват кои чужди държави са \"сигурни\", отбеляза говорител на комисията. \r\n\r\n Той добави, че според преценката на ЕК Либия не е \"сигурна\" държава. Комисията настоява държавите от ЕС бързо да приемат оставащите предложения за промени в общата политика за миграцията. \r\n\r\n По повод споразумението за размяна на мигранти и бежанци между ЕС и Турция говорителят посочи, че повечето средства вече са изплатени и се разпределят от неправителствени организации. \r\n\r\n Едва седем от 120 проекта са били договорени пряко с властите в Анкара, поясни той. \r\n\r\n ЕС е осигурил 5,3 от шестте милиарда евро, договорени по споразумението. Наскоро ЕК уточни, че по силата на двустранното споразумение с Анкара от март 2016 г. насам ЕС е върнал едва 2496 мигранти обратно в Турция. \r\n\r\n По същото споразумение ЕС е приел от Турция 23 000 сирийски бежанци. По официални данни в ЕС от 2015 г. насам са навлезли близо два милиона мигранти. \r\n \n\t\t\t\t\t\t", "date": "2019.09.23", "title": "ЕК призовава за спешно приемане на списък на \"сигурните\" за мигранти държави"}
{"url": "http://www.bnews.bg/article/263552-partiyata_na_valeri_simeonov_izdigna_ulichen_v_prestaplenie_oblasten_upravitel_za_kandidat_kmet_na_stara_zagora_dokumenti", "text": "\n Партията на Валери Симеонов отговори подобаващо на партньора си ВМРО като издигна уличената в престъпление Гергана Микова за кандидат кмет на Стара Загора. По-рано Би Нюз информира читателите си, че от ВМРО пък издигнаха любител на чашката за кандидат кмет на Стара Загора. Интересно е да припомним за какво бе уличена в престъпление протежето на Симеонов и настоящ областен управител Гергана Микова. Същата е уличена, че чрез престъпление се е сдобила с евтино общинско жилище представяйки се за крайно нуждаеща се, декларирайки неверни обстоятелства. Протежето на Симеонов е отървало кожата от затвор поради изтекъл давностен срок, но в момента срещу Микова тече проверка назначена от КПКОНПИ и по всичко личи, че същата може да се прости с жилището, което е придобито по престъпен начин. Водач на листата на Симеоновата партия е репортерка от телевизия Скат. Хората в Стара Загора са отвратени, тъй като въпросната репортерка бе съпруга на един от най-изявените клоездачи  и докато момчето се състезаваше за славата на България, неговата изгора бе зарязала невръстното си дете и обикаляла дискотеките и нощните клубове на града. Сега същата тази звезда, която няма нищо общо със Стара Загора, тъй като е пришълка от пловдивските села нагло се представяла за патриот възмущават се заралии. Падението е пълно, а омърсяването на понятието патриот енай-големия позор за жителите на Стара Загора, които припомнят, че Микова, която също бе натирена от съпруга си, няма нищо общо с града защото също е пришълка. Хората се възмущават и питат как тези двете ще работят за хората в общината, като те дори не се грижа за собствените си деца? В дипломата, която публикуваме Микова все още ползва моминската си фамилия. \r\n \n\t\t\t\t\t\t", "date": "2019.09.23", "title": "Партията на Валери Симеонов издигна уличен в престъпление областен управител за кандидат кмет на Стара Загора-документи"}
{"url": "http://www.bnews.bg/article/263535-avtomobil_pomete_peshehodets_kray_letishte_varna_toy_zagina_na_myasto", "text": "\n Възрастен мъж почина на място, след като беше пометен от автомобил. Инцидентът е станал снощи около 23.30 часа в района на летище „Варна”. Това съобщиха от местната полиция. \r\n\r\n При качване на АМ „Хемус” возилото, управлявано от 54-годишен мъж блъска пешеходеца. \r\n\r\n Изясняват се причините и обстоятелствата около инцидента. По случая е образувано досъдебно производство.  \r\n \n\t\t\t\t\t\t", "date": "2019.09.23", "title": "Автомобил помете пешеходец край летище Варна, той загина на място"}
{"url": "http://www.bnews.bg/article/263534-vaprosite_koito_bnr_i_btv_ne_zadavat_na_tsv_tsv", "text": "\n Цветанов обиколи две видни баджак медии и журналистки с баджаци. Започна с любимата му Жени Баджакова от БТВ. В пиар акцийката си Цветанов наплю бившия си началник Борисов и даде заявка, че ще му мъти водата. Цв Цв направи реверанс към новата си тръпка “патриотите” и ги нареди сред големите победители на местните избори. Разбира се, на Цветанов баджаците не му зададоха нито един важен въпрос. А те са поне три: \r\n\r\n 1. Какво стана с проверката на НАП и прокуратурата за огромния апартамент с личния асансьор? Има ли чадър над Цветанов? ДПС ли слага този чадър над бившия втори в ГЕРБ? \r\n\r\n 2. След като доскоро Цветанов целуваше ръката на Борисов говореше ли му на ушенце блюдолизнически приказки? Както сам твърди Цветанов, че правило близкото обкръжение на вожда! \r\n\r\n 3. Откъде доскорошния заплатаджия Цветанов намери пари за лъскав офис на новия си (без)мозъчен център? Откъде пари за заплати на десетките анализатори под разпореждането на Цветанов? \r\n\r\n Как така един държавен сановник за 30 години на заплата като секретарка в МВР, заместник-кмет, министър и депутат спести милиони за огромен половин декар апартамент в най-лъскавия квартал на столицата и собствено бижу “аналитичен център”? Кой му плащаше командировките и първите класи в задокеанските му воаяжи? Цветанов, кажи си! Цацаров, кажи му или поне кажи защо мълчиш за необяснимото богатство на доскоро сивия кардинал в ГЕРБ! \r\n \n\t\t\t\t\t\t", "date": "2019.09.23", "title": "Въпросите, които БНР и БТВ не задават на Цв. Цв "}
{"url": "http://www.bnews.bg/article/263537-zhurnalistat_dimitar_bayraktarov_izrigna_sreshtu_litsemerieto_na_evrodeputatite_za_paket_mobilnost", "text": "\n Основен принцип в пакет \"Мобилност\" е \" равно заплащане за равен труд\"! Българските евродепутати са против пакет \"Мобилност\", но не се отказват от заплатите си, които са равни с техните колеги от Франция, Германия и т.н. Българските тираджии са осигурявани върху минималната работна заплата, при излизане в болнични ситуацията за тях става отчайваща, тъй като са осигурявани върху минималната работна заплата и с парите от болничните не могат да си купят лекарства, камо ли да се издържат докато оздравеят. При пенсиониране, ако достигнат такова, те получават минималната пенсия от 100 евро. Сега предлагам българските евродепутати да получават 35 евро дневни пари по време на заседания, да спят във фургони, така както спят в кабините на камионите си нашите тираджии и да бъдат осигурявани върху минималната работна заплата. Повярвайте ми, много бързо ще останем без евродепутати, а на следващите избори няма да има кандидати за такива! \r\n\r\n \r\n\r\n   \r\n \n\t\t\t\t\t\t", "date": "2019.09.23", "title": "Журналистът Димитър Байрактаров изригна срещу лицемерието на евродепутатите за пакет \"Мобилност\"!"}
{"url": "http://www.bnews.bg/article/263545-kola_se_udari_v_traktor_v_rusensko_zhena_e_v_tezhko_sastoyanie", "text": "\n 79-годишен шофьор предизвика тежка катастрофа на пътя Русе-Николово. Автомобилът му се ударил в трактор. \r\n\r\n При инцидента тежко е пострадала 72-годишна жена. Тя е откарана в болница от екип на Спешна помощ. \r\n\r\n Инцидентът е станал на прав участък в посока Николово. Трактор, превозващ строителни материали, внезапно е спукал гума. Шофьорът е спрял, за да слезе и да обозначи мястото с триъгълник. \r\n\r\n В този момент в него се врязала колата, в която са пътували 79-годишен мъж и съпругата му. \r\n\r\n Шофьорът на колата е с леки травми, а жена му е в тежко състояние. Причините за катастрофата се изясняват. \r\n\r\n Заради инцидента участъкът се регулираше от пътни полицаи, а движението се извършваше само в една лента. \r\n \n\t\t\t\t\t\t", "date": "2019.09.23", "title": "Кола се удари в трактор в Русенско, жена е в тежко състояние"}
{"url": "http://www.bnews.bg/article/263539-radev_prizova_balgarite_v_sasht_da_se_varnat_v_rodinata_si", "text": "\n Президентът Румен Радев на посещение в Съединените щати. Държавният глава ще участва в 74-ата сесия на Общото събрание на ООН. Срещата е на най-високо равнище по въпросите на климата. \r\n\r\n По-късно през деня президентът ще участва и в събитие, посветено на защитата на религиозните свободи. \r\n\r\n А във вторник предстои изказването на Радев във форума на ООН, който се организира на всеки четири години. В делегацията, ръководена от българския държавен глава, е и министърът на външните работи Екатерина Захариева. \r\n\r\n Преди да започне срещата, Радев се срещна с българската общност в Ню Йорк. Държавният глава отправи покана към сънародниците ни за връщане в страна и заяви, че България се развива, но въпросът е с каква скорост, съобщи БГНЕС. \r\n\r\n Пред около 60 души в залата на Генералното консулство в Ню Йорк Радев поздрави присъстващите с Деня на независимостта и подчерта постиженията на сънародниците ни в една изключително конкурентна среда. \r\n\r\n „Това, което вие вършите тук популяризира и издига авторитета на България, повишава инвестиционното доверие към вашата страна. Знам, че много от вас работят и за привличане на още инвестиции към България, издигате и популяризирате българската култура, българското изкуство“, каза държавният глава. \r\n\r\n Радев говори и за нуждата от повече служители в представителствата на България в Америка като обоснова това с увеличаващия се брой българи зад Океана. \r\n\r\n След речта на президента, заместник министър-председателят по правосъдната реформа и министър на външните работи Екатерина Захариева, която придружава Радев, заяви: \r\n\r\n „Служителите на Министерството не са се променили от 1980 г., ако се не лъжа, а пък българите зад граница са много повече от тогава. Но това, което се опитваме да направим и правим е, чрез промяна на законодателството и новите технологии да предоставим по-добро обслужване не само след увеличение бройката на хората, защото тези хора се плащат от данъците на хората в България“. \r\n\r\n В изказването си Радев засегна и темата за даване право на българи по рождение, придобили двойно гражданство да могат да се кандидатират за народни представители, президент и вицепрезидент. \r\n\r\n По въпроса за визите за Америка бе изтъкнато, че премахването им ще бъде знак, който съответства на стратегическите отношения със САЩ. \r\n\r\n Днес българският държавен глава се включва в среща на върха, с която ООН поставя на преден и централен план въпросите на климата. На форума ще бъдат обсъдени мерки за насърчаване на изпълнението на целите на Програмата за устойчиво развитие до 2030 г. По същото време ще се проведе и събитие на високо равнище, посветено на защитата на религиозните свободи, домакин на което е президентът на САЩ Доналд Тръмп. \r\n\r\n Заради това събитие, по информация на американски медии, Тръмп няма да уважи срещата на върха за климата. Президентът Радев ще се включи и в двете събития. \r\n\r\n По време на посещението си българският държавен глава ще направи изказване в рамките на панела на високо равнище, организиран от ЮНЕСКО и посветен на темата за бъдещето на образованието. Румен Радев ще участва в Глобалния бизнес форум на Майкъл Блумбърг. \r\n \n\t\t\t\t\t\t", "date": "2019.09.23", "title": "Радев призова българите в САЩ да се върнат в родината си"}
{"url": "http://www.bnews.bg/article/263538-poveche_ot_340_vtorichni_trusa_v_albaniya", "text": "\n Албания беше разтърсена от повече от 340 вторични труса след двете силни земетресения в събота с магнитуд 5.6 и 5.3 по Рихтер, предаде БГНЕС. \r\n\r\n Сеизмологичният институт на Сърбия е регистрирал повече от 40 земетресения само в неделя, най-силното от което е било 4.0 по Рихтер. Епицентърът му е бил по-близо до Тирана в сравнение с двата първи труса. \r\n\r\n Според албанското министерство на отбраната това са били най-силните земетресения в страната през последните 20-30 години. \r\n\r\n До момента албанските власти в Дурас и Тирана не позволяват на много хора да се върнат по домовете си заради множеството вторични трусове. Около 500 души са прекарали и изминалата нощ във временни убежища. Армията е издигнала палатки на футболни стадиони и е изпратила медицински екипи. \r\n\r\n Броят на пострадалите е 105 души. Щети са нанесени на повече от 600 сгради, повечето от които построени преди 1990 година. \r\n\r\n Премиерът на Албания Еди Рама обяви, че е получил предложения за помощ от Италия, Германия и няколко други европейски правителства. \r\n \n\t\t\t\t\t\t", "date": "2019.09.23", "title": "Повече от 340 вторични труса в Албания"}
{"url": "http://www.bnews.bg/article/263550-avarira_barziyat_vlak_ot_burgas_za_sofiya", "text": "\n Бързият влак от Бургас за София е аварирал на гара \"Твърдица\" около 10.30 ч. Това съобщиха от пресцентъра на БДЖ, цитирани от „Фокус”. \r\n\r\n Причината са натрупани камъни на жп линията, които са повредили локомотива. На място влакът е изчакал друг такъв, който да превози пътниците. Влакът пътува с 98 минути закъснение. Пострадали няма. \r\n \n\t\t\t\t\t\t", "date": "2019.09.23", "title": "Аварира бързият влак от Бургас за София"}
{"url": "http://www.bnews.bg/article/263551-sedem_detsa_zaginaha_pri_srutvane_na_uchilishte_v_keniya", "text": "\n Училище се срути в кенийската столица Найроби. Най-малко седем деца са загинали и над 10 са останали под руините, предаде БТА. \r\n\r\n Стотици хора се събраха край срутената сграда, докато спасителни екипи издирват хора сред отломките. \r\n\r\n Правителствен говорител съобщи, че 57 ученици са били откарани в болница. \r\n\r\n Не е ясна причината за срутването на сградата. \r\n\r\n   \r\n \n\t\t\t\t\t\t", "date": "2019.09.23", "title": "Седем деца загинаха при срутване на училище в Кения"}
{"url": "http://www.bnews.bg/article/263542-bomba_partiite_na_valeri_simeonov_i_karakachanov_se_hvanaha_za_gushite_v_plovdiv", "text": "\n Източник от средите на партиите на Валери Симеонов и Каракачанов заяви, че пишман патриотите са се хванали за гушите при подреждане на листата за общински съветници. От партията на Каракачанов буквално искали да завземат първите десет места, тъй като се считали за водещата партия в коалицията от НФСБ пък заявявали, че кандидатът за кмет е техен и той дърпал гласовете за листата. Славчо Атанасов бил абсолютно безгласна буква в подреждането на листата, с което предварително демонстрирал, че ако бъде избран ще е кукла на конци. Пловдивчани са омерзени, тъй като смятали, че цирковете, на които сме свидетели в национален мащаб с главни герои псевдопатриотите, щели да се прехвърлят и в Пловдив. Единственото решение било пловдивчани по никакъв начин да не се подвеждат и да не гласуват за доказаните политически лъжци от ВМРО и НФСБ.  \r\n \n\t\t\t\t\t\t", "date": "2019.09.23", "title": "Бомба! Партиите на Валери Симеонов и Каракачанов се хванаха за гушите в Пловдив?"}
{"url": "http://www.bnews.bg/article/263536-dnes_zapochva_astronomicheskata_esen", "text": "\n В 10:50 часа днес у нас настъпва есенното равноденствие и започва астрономическата есен, съобщиха от Националния институт по метеорология и хидрология. \r\n\r\n Денят ще е слънчев с максимални температури между 24 и 29 градуса. Минималните температури днес са между 6 и 11 градуса. \r\n\r\n По Черноморието остава топло. Максимални температури между 22° и 25°, температурата на морската вода е 21-22°. \r\n \n\t\t\t\t\t\t", "date": "2019.09.23", "title": "Днес започва астрономическата есен"}
{"url": "http://www.bnews.bg/article/263541-vmro_izdigna_lyubitel_na_chashkata_za_kmet_na_stara_zagora", "text": "\n Заралии осигуряват македонска наденица на кандидатът за кмет на Стара Загора издигнат от така наречените войводи от ВМРО. Според местните жители кандидатът е известен в града на липите най-вече с любовта си към чашката. За неговите подвизи и изцепки се носят легенди, с които старозагорци никак не се гордеят. За де пълна картината пишман войводите са включили в листата за общински съветници, която отново се води от любителя на чашката и бивш оперен певец, който пък предвидливо тихо мълком бил назначен за зам.областен управител на Стара Загора. Хората разказват, че избраниците на ВМРО по нищо не се отличавали от баш войводата, който е известен в обществото с прозвището \"Шкембе войводата\".  \r\n \n\t\t\t\t\t\t", "date": "2019.09.23", "title": "ВМРО издигна любител на чашката за кмет на Стара Загора?"}
{"url": "http://www.bnews.bg/article/263543-proveryavat_signal_za_zamarsyavane_s_fekalni_vodi_na_moreto_v_slanchev_bryag", "text": "\n Проверка по сигнал за екозамърсяване в \"Слънчев бряг\". Инспектори проверяват дали река Хаджийска, която се излива на плажа в курорта, е замърсена с отпадни води. \r\n\r\n Реката се излива под почивната станция на Министерски съвет. Нерегламентирано заустване на отпадни води от хотели досега не е установено. \r\n\r\n Около реката е имало пясъчна коса, която спира изливането на водите в морето. При обилни дъждове и силно вълнение обаче те се късат и калните води отиват в морето. \r\n\r\n Днес бяха взети проби от няколко места от експерти от РИОСВ и „Басейнова дирекция”. \r\n\r\n Установено е ниско на кислород във водата, което означава, че няма добър отток  на водата към морето, обясни Ивелина Миндова, гл. експерт към Изпълнителна агенция по околна. \r\n\r\n От „Басейнова дирекция” обясниха, че при обхода не са установили наличието на фекални води. \r\n\r\n На взетите проби ще бъде направен физико-химичен анализ в лаборатория. Резултатите ще станат ясни до седмица. \r\n \n\t\t\t\t\t\t", "date": "2019.09.23", "title": "Проверяват сигнал за замърсяване с фекални води на морето в \"Слънчев бряг\""}
{"url": "http://www.bnews.bg/article/263549-nivoto_na_dunav_spada", "text": "\n Нивото на река Дунав продължава да спада и днес при Русе е 72 см. Тенденцията е понижаването да продължи и в следващите дни, съобщи БНТ. \r\n\r\n За да не се затрудни корабоплаването, от Агенцията за поддържане на плавателния път продължават изгребването на пясък на критичните места. \r\n\r\n Агенцията за поддържане на река Дунав е започнала изгребване на проблемните участъци от плавателния път по реката още през миналата година. Специализираните машини копаят в района на остров Белене, където най-често при ниски води се появяват плитчини и засядат кораби. Сега най-сериозно се работи при остров Батин, където има стесняване на плавателния път. \r\n\r\n Според немски и австрийски корабособственици ситуацията в българския участък от Дунав е значително подобрена. Изгребването се прави от избран от Агенцията изпълнител, който работи със собствена техника. \r\n\r\n Павлин Цонев, директор на Агенцията за проучване на река Дунав пояснява, че имат сключен договор за 3 години, в който може да извършват драгажна дейност по поддържане на корабоплавателния път в един обем от 14 млн. лева. \r\n\r\n ята ще разполага със своя техника и ще работи по ефективно по поддържането на плавателния път.В момента е в ход процедура за осигуряването на финансиране за следващия 3-годишен период, в който Агенци \r\n \n\t\t\t\t\t\t", "date": "2019.09.23", "title": "Нивото на Дунав спада"}
{"url": "http://www.bnews.bg/article/263540-intenziven_trafik_sled_trite_pochivni_dni", "text": "\n Мобилни и стационарни камери ще са извадени по основните направления. От \"Пътна полиция\" напомнят, че заради ремонтите, трафикът по магистрала \"Хемус\" в района на тунел \"Витиня\" е проблемен. В последния почивен ден ще бъдат осигурени две платна в посока София, в опит да се избегнат километричните задръствания. \r\n \n\t\t\t\t\t\t", "date": "2019.09.23", "title": "Интензивен трафик след трите почивни дни"}
