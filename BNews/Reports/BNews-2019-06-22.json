{"url": "http://www.bnews.bg/article/261671-vap_vazlozhi_proverka_na_nzok_za_spazvane_na_zakona_po_okazvane_na_meditsinska_i_dentalna_pomosht", "text": "\n Върховната административна прокуратура възложи проверка във връзка със спазване на законовите изисквания за оказване на медицинска и дентална помощ. Управителят на НЗОК, д-р Дечо Дечев е с възложен срок от два месеца за установяване на нарушения и вземане на мерки. Два случая на източване на НЗОК бяха разследвани за последните два месеца- зъболекари бяха обвинени в злоупотреби със здравната каса, както и двама лекари са под съменние за източване на средства от РЗОК Враца. \r\n\r\n Проверката ще засегне болници,зъболекари, ДКЦ-та и други звена по Закона за лечебните заведения или техни обединения и национални центрове за общественото здраве по Закона за здравето. През контрола ще минат отчетните документи на изпълнителите на медицинска и дентална помощ, регламентирани в НРД и законосъобразността на финансовата дейност на изпълнителите по договорите им с районни здравноосигурителни каси; Проверка ще се установи и на плащания от задължително здравноосигурени лица на изпълнителите, техния размер и основание, в случаите, когато е оказана медицинска и/или дентална помощ по договор с НЗОК; Договорите на изпълнителите на медицинска и/или дентална помощ, сключени с други лечебни заведения за изпълнение на част от дейността по договора с НЗОК в случаите, предвидени в НРД също ще бъдат контролирани. Контролът има за цел и да установи качество на медицинската помощ, обема на оказаната медицинска и дентална помощ по договори с НЗОК; Проверка ще има и на вида и количествата на закупените от изпълнителите на болнична медицинска помощ медицински изделия, заплащани от НЗОК напълно или частично, както и на Съответствието между оказаната медицинска и/или дентална помощ и заплатените за нея суми от НЗОК; ВАП ще се представи обобщена информация за констатираните нарушения, предприетите конкретни мерки и действия за отстраняване на разкритите случаи на неспазване на закона и последиците от тях и за санкциониране на виновните лица, вкл. възстановяване на неоснователно получени суми, съставени актове за установяване на административни нарушения, издадени наказателни постановления, постановени административни актове. \r\n \n\t\t\t\t\t\t", "date": "2019.06.22", "title": "ВАП възложи проверка на НЗОК за спазване на Закона по оказване на медицинска и дентална помощ!"}
{"url": "http://www.bnews.bg/article/261770-kilometrichna_opashka_na_gkpp_kulata", "text": "\n Близо 6 километра опашка от коли се е образувала ГКПП \"Кулата\". \r\n\r\n Причината за струпването по границата е интензивният трафик към Гърция.  \r\n\r\n   \r\n \n\t\t\t\t\t\t", "date": "2019.06.22", "title": "Километрична опашка на ГКПП \"Кулата\""}
{"url": "http://www.bnews.bg/article/261775-ne_se_stremya_kam_voyna_s_iran", "text": "\n В интервю пред американска телевизия Доналд Тръмп заяви, че не се стреми към война с Иран. \r\n\r\n Президентът обаче предупреди, че ако се стигне до сблъсък, последствията ще са... унищожителни. \r\nНапрежението между двете страни ескалира до червено, след като Иран свали американски разузнавателен дрон в петък. \r\n\r\n Вчера Тръмп призна, че е наредил въздушни удари срещу ислямската република, но ги е отменил в последния момент заради очаквания голям брой човешки жертви. \r\nТехеран от своя страна предупреди, че всички американски бази в района са в обсега на иранските ракети. \r\n \n\t\t\t\t\t\t", "date": "2019.06.22", "title": "Не се стремя към война с Иран"}
{"url": "http://www.bnews.bg/article/261773-petya_buyuklieva_shte_pee_za_kalinitsite_asenovgrad_po_sluchay_60_ya_si_rozhden_den", "text": "\n Петя Буюклиева ще отпразнува 60-тия си рожден ден с музикален поздрав в родния Асеновград на празника на Калиниците 24- ти юни. Звездата от Капките ще подари емблематични песни на съгражданите си. \r\n\r\n Всяка година на Еньовден в родопския град се организира единствения по рода си в България празник, част от който ще е и асеновградчанката Петя Буюклиева. Денят ще започне с традиционното литийно шествие с малките „булки”, което ще завърши в градския парк с празнична програма за калиничките с участието на детски вокални групи и връчване на подаръци и грамоти. \r\n\r\n След това ще се проведе конкурсът Мини Мис и Мини Мистър Асеновград за деца от 4 до 14 годишна възраст. Празненствата ще продължат с модерни и фолклорни танци, популярни изпълнители. Вечерта ще завърши с избора на Мис Асеновград, част от националната надпревара Мис България. Дванадесет красавици с трепет очакват коя ще се окичи с короната. \r\n\r\n В журито ще са последната Мис България Теодора Мудева, тв водещата Нина Хамилтън, Мисис България Станислава Андреева, Мисис Баба и известна като родната Шехерезада Стефи Стаменова, треньорът на волейболния тим Локо Пловдив и бивш национал Петър Узунов и др. Водеща на красивия конкурс ще е Боряна Баташова. \r\n \n\t\t\t\t\t\t", "date": "2019.06.22", "title": "Петя Буюклиева ще пее за калиниците Асеновград по случай 60-я си рожден ден\r\n"}
{"url": "http://www.bnews.bg/article/261774-nad_20_000_narusheniya_na_patya_za_broeni_dni_ustanovi_kat", "text": "\n Над 20 000 нарушения установи КАТ само за 4 дни, предаде bTV. Повече от половината са за превишена скорост. \r\n\r\n При започналата акция е констатирано, че са се увеличили и случаите на шофиране след употреба на алкохол и наркотици. \r\n\r\n Причините за зачестилите през последните дни катастрофи са различни. Сред загиналите има и полицаи. \r\n\r\n Главен инспектор Калоян Драганов от \"Пътна полиция\" отбеляза, че при пътните инциденти се е увеличил броят на загиналите младежи. \r\n\r\n Явно трябва да се наблегне на квалификацията на водачите по някакъв начин - че не трябва да бързат, че не са още подготвени, че нямат нужните знания, за да излязат в този трафик, обясни той. \r\n\r\n Акцията продължава до края на деня. След това ще бъде извършен анализ на данните, за да се реши кога да бъде нейното продължение. \r\n\r\n Припомняме, тази нощ станаха две тежки катастрофи в Хасковско, при които двама души загинаха, а други трима бяха тежко ранени. \r\n\r\n Вчера моторист се заби в бус на АМ \"Тракия\" и също загина. Верижна катастрофа по-рано през деня също взе две жертви. \r\n \n\t\t\t\t\t\t", "date": "2019.06.22", "title": "Над 20 000 нарушения на пътя за броени дни установи КАТ"}
{"url": "http://www.bnews.bg/article/261769-slanchev_i_goresht_uikend", "text": "\n В събота ще е предимно слънчево и горещо с максимални температури в повечето места между между 30° и 35°. \r\n\r\n В следобедните часове ще се развива купеста облачност и на места, главно в източната половина на страната и в планинските райони ще превали и прегърми. \r\n\r\n Над Черноморието ще преобладава слънчево време. След обяд ще се развива купеста облачност, но само на отделни места по северното крайбрежие ще превали краткотрайно. Ще духа слаб северозападен вятър. Максимални температури между 30° и 32° градуса. Температурата на морската вода е от 24 до 27 градуса. \r\n\r\n Над планините преди обяд ще бъде предимно слънчево. След обяд ще се развива купеста и купесто-дъждовна облачност и до вечерта на места ще превали и прегърми. Ще духа слаб северозападен вятър. Максимална температура на 1200 метра около 24°, на 2000 метра – около 17°. \r\n\r\n В неделя ще бъде предимно слънчево и горещо, с максимални температури около и над 35°. По-късно през деня на места в западната част от страната ще превали и прегърми. \r\n\r\n В началото на следващата седмица ще има краткотрайни валежи и гръмотевична дейност. На места в понеделник явленията ще са по-интензивни, повишава се и вероятността за градушки. Температурите леко ще се понижат. \r\n \n\t\t\t\t\t\t", "date": "2019.06.22", "title": "Слънчев и горещ уикенд"}
{"url": "http://www.bnews.bg/article/261772-eksplozii_i_golyam_pozhar_v_rafineriya_v_sasht", "text": "\n Няколко експлозии и голям пожар избухнаха в най-голямата рафинерия на Източния бряг на САЩ. Най-мощният взрив събудил стотици хора в съседните квартали. Взривили са се тонове пропан-бутан . \r\n\r\n Около 5 ч. сутринта местно време в южните квартали на Филаделфия прозвучали сирени за опасност, при която хората трябва да потърсят убежище. Малко след това тревогата била отменена. Рафинерията е близо до международното летище във Филаделфия, но не се е наложила промяна в графика на полетите. \r\n\r\n Не се съобщава за жертви на взрива. Четирима работници са пострадали леко, но нито един не е хоспитализиран. \r\n \n\t\t\t\t\t\t", "date": "2019.06.22", "title": "Експлозии и голям пожар в рафинерия в САЩ"}
{"url": "http://www.bnews.bg/article/261771-dvama_zaginali_i_trima_raneni_pri_dve_katastrofi_v_haskovsko", "text": "\n Две тежки катастрофи с двама загинали и трима ранени станаха за една нощ в Хасково, съобщава bTV. \r\n\r\n Единият от пътните инциденти е станал около 23.00 часа снощи на пътя Хасково - Димитровград. Кола, в която имало четирима пътници, се е ударила в движещ се пред нея камион. На място са загинали шофьорът и една от пътничките. Причините за катастрофата са несъобразена скорост и неспазване на дистанция. По информация на полицията автомобилът е бил с десен волан. \r\n\r\n Другата катастрофа е станала около 4.00 часа тази сутрин на пътя Хасково - Кърджали, преди входа на Хасково. Там кола се врязала в стадо биволи. От удара20-годишният шофьор е в тежко състояние. Той е откаран в болница с опасност за живота. Други двама пътници също са ранени. Причините за катастрофата са както високата скорост, така и ненадейно изскочилите животни на пътя. \r\n \n\t\t\t\t\t\t", "date": "2019.06.22", "title": "Двама загинали и трима ранени при две катастрофи в Хасковско"}
