{"url": "http://www.bnews.bg/article/236830-izvanredno_patnicheski_samolet_sas_71_dushi_na_borda_se_razbi_v_podmoskovieto_ima_mnogo_zhertvi", "text": "Пътнически самолет на Саратовските авиолинии изчезна от радарите след излитането си от московското летище „Домодедово“. Самолетът Ан-148, летящ към Орск, е изчезнал над Раменския район на Подмосковието. На борда на машината е имало 71 души - 65 пътници и няколко души екипаж. Сред пътниците е имало и малко дете. Малко по-късно от извънредните служби в Подмосковието съобщиха, че изчезналият Ан-148 е открит в поле в Раменски район край руската столица. Всички хора на борда на самолета са загинали. По случая се води разследване. Местните властите предполагат, че причината за падането му е неспазване на изискванията на безопасност за въздушния транспорт.  Към мястото на инцидента пътува руският министър на транспорта Максим Соколов. На мястото вече е губернаторът на Подмосковието Андрей Воровев.   \r\n ", "date": "2018.02.11", "title": "Извънредно! Пътнически самолет със 71 души на борда се разби в Подмосковието, има много жертви"}
{"url": "http://www.bnews.bg/article/236832-ot_poslednite_minuti_api_s_aktualna_informatsiya_za_sastoyanieto_na_patishtata", "text": "Над 600 машини почистват републиканските пътища в районите със снеговалеж, съобщиха от Агенция \"Пътна инфраструктура\" (АПИ). Най-много машини работят в Североизточна България – в областите Шумен, Варна, Добрич и Силистра, и в Родопите – в областите Смолян, Пазаржик и Кърджали, където снеговалежите са най-силни. Обработката на настилките продължава, за да се осигури безопасността на пътуването при зимни условия. Без ограничение за всички моторни превозни средства е преминаването през Прохода на Републиката, както и проходите Ришки, Айтоски, Обзорски. Забранени за автомобили над 12 т е движението през проходите Троянски, Котленски , \"Петрохан\", Шипка, Предел, Рожен, Превала и \"Печинско\". През \"Вратник\" и Твърдишки е забранено за превозни средства над 10 т, а през Дюлински и \"Пампорово\" за автомобили над 3,5 т. АПИ препоръчва на шофьорите на тежкотоварни моторни превозни средства и на леки автомобили да тръгват на път само с подходящи гуми, да карат със съобразена скорост и повишено внимание, спазвайки указанията на \"Пътна полиция\". Блокирането на движението от автомобили, които не са подготвени за движение при зимни условия, затруднява работата на снегопочистващата техника и възпрепятства пътуването на всички останали шофьори. 27-те областни пътни управления и снегопочистващите фирми работят на 24-часов режим и са в готовност за поддържане на републиканската пътна мрежа, поясняват от АПИ. \r\n ", "date": "2018.02.11", "title": "ОТ ПОСЛЕДНИТЕ МИНУТИ! АПИ с актуална информация за състоянието на пътищата"}
{"url": "http://www.bnews.bg/article/236835-kray_na_misteriyata_otkriha_kade_e_izgonenata_ot_nova_tv_vodeshta_ani_tsolova_snimka", "text": "След уволнението от Нова телевизия водещата Ани Цолова изчезна от полезрението на всички. Ежедневно в социалната мрежа се намираше някой, който да отправи въпроса „Де е Цолова?”. Издирването й продължава вече месеци наред, но всеки опит да бъде открита брюнетката се увенчаваше  с абсолютен неуспех. Като най-упорит сред „търсачите” на Цолова се открои протестърът Теодор Михайлов. Няма ден, в който видният „протестиращ гражданин” да не попита къде е изгонената водещата. Само преди минути обаче медията ни откри Цолова. Отговорът на дългоочаквания въпрос е илюстративно представен в социалната мрежа от неизвестен автор. Оказва се, че тя е…на дивана. От снимката по-долу може да се убедите сами Темата за Ани Цолова не се коментира в Нова, тъй като колегите й не знаят какво се случва. Тези, които предполагат, предпочитат да мълчат. Официално от ръководството на медията обявиха, че водещата напуска сутрешния блок, за да води лайфстайл предаване. „Това ново предаване на Ани е пълна измишльотина. Можеха да измислят нещо по-оригинално, за да замажат очите на хората. Такъв позор обаче не се забравя”, коментират колегите й. Близки на брюнетката коментират, че била съсипана не толкова от решението за уволнението й на ръководството. Тя изумяла от реакцията на колегите й, които не я потърсили след принудителното напускане на работното място . Но най-тежко за нея била предателството на екранния й партньор Виктор Николаев. Нещото, което тя до ден-днешен не можела да преживее са сигналите на евродепутата Николай Бареков, категорични са те. Припомняме, че в тях, позовавайки се на конкретни факти, бившият журналист разкри как Ани Цолова е взимала огромни бонуси, но не ги е декларирала и какъв е произхода на имотите й. Следствие на тези сигнали данъчните започнаха да ровят около дома й. Целта беше да се установи как е закупила къща за 200 бона евро, при положение, че заплатата й е нищожна за подобни харчове.          ", "date": "2018.02.11", "title": "КРАЙ НА МИСТЕРИЯТА! Откриха къде е изгонената от Нова ТВ водеща Ани Цолова! (СНИМКА)\r\n\r\n"}
{"url": "http://www.bnews.bg/article/236811-fen_na_nilo_iztreshtya_tatuira_se_tseliyat_s_lyubimkata_si_video", "text": "\r\nКрасавицата сама показа това с видео публикувано във фейсбук профила й. Тайнствения мъж е видимо млад, с брада и много, ама много голям фен на Лозанова. Татусът на музата му заема цялата площ на дясната му ръка. От поста на Николета не става ясно кой е мъжът. HotArena научи, че е чужденец. \r\nВ момента НиЛо е в Кипър и видимо се забавлява от интереса към нея. \r\nФеновете на Николета са в очакване на премиерата на новия български филм „Привличане“, който ще тръгне по кината от 23 февруари. В него Лозанова прави своя актьорски дебют, а името й се нарежда сред тези на Яна Маринова, Койна Русева, Александър Сано, Луиза Григорова и др.  ", "date": "2018.02.11", "title": "Фен на НиЛо изтрещя! Татуира се целият с любимката си (ВИДЕО)"}
{"url": "http://www.bnews.bg/article/236833-yotova_vseki_mesets_zatvarya_po_edno_balgarsko_selo", "text": "Мрачни статистики бяха изнесени тези дни. Хората в българските села са най-застрашени в цяла Европа от социално изключване. Зад тази купешка дума и това понятие стоят много тежки и тревожни показатели. Почти всеки месец затваря по едно българско село. Държавата, политиците и институциите са в огромен дълг към българските села\", това каза пред журналисти в село Делчево вицепрезидентът Илияна Йотова, която присъства на традиционния празник на виното в местността \"Баира\". \"Държавната помощ за малките общини, за селата, трябва да бъде национална политика, а не да се остави на инерцията. Тогава ще се върнат и младите хора. Данъчни облекчения, възможност да се ползват с привилегии европейски средства,т.е. облекчен режим при кандидатстване по проектите, възможността по-малките общини да не остават в зависимост от големите градове, а напротив да бъдат достатъчно самостоятелни. Тази година е решаваща, защото се прави европейския бюджет за следващите пет години. За България е жизнено важно да се запази сегашната философия за получаване на финансиране от европейските фондове. Планът \"Юнкер\" е за богатите държави, за големите компании, за големите инфраструктурни проекти. Ако се заложи само на такива средства, ние ще страдаме много и ударът ще бъде най-вече върху българските общини\" заяви още Йотова. На традиционния ритуал по зарязване на лозята присъстваха и евродепутатът Асим Адемов, народният представител Богдан Боцев, кметът на Гоце Делчев Владимир Москов. \"Имах много покани, но това е един от най-хубавите краища на България и естествено е моят избор да падне върху Делчево. За първи път съм тук и съм очарована от природата, която виждам. Вижте какво здраво време ни посреща, което означава че ще има и добър берекет\", каза вицепрезидентът, цитирана от БТА.", "date": "2018.02.11", "title": "Йотова: Всеки месец затваря по едно българско село!"}
{"url": "http://www.bnews.bg/article/236829-vizhte_koi_sa_gradovete_s_nay_mrasen_vazduh_zhitelite_im_tryabva_da_vzemat_izvanredni_merki", "text": "София и Русе с най-мръсен въздух. Концентрацията на фини прахови частици в двата града е много над нормата, информира Нова телевизия. Става дума за показателя фини прахови частици. Оказва се, че у нас и тази норма се превишава. Източниците на замърсяване с малки фини прахови частици са същите като тези на по-големите битови изгаряния, трафик и промишленост. Организмът ни има защита, обясняват лекарите. Почиства се например чрез кашлица. Големите фини прахови имат вреден ефект върху организма, но малките, достигайки по-периферно, и в кръвообращението, съответно оказват влияние и по-дълго в организма. На тялото си можем да помогнем, когато в дните с мръсен въздух, не излизаме. \r\n ", "date": "2018.02.11", "title": "Вижте кои са градовете с най-мръсен въздух! Жителите им трябва да вземат извънредни мерки!"}
{"url": "http://www.bnews.bg/article/236824-dzhendarpatriotat_siderov_udari_danoto_balgariya_e_most_mezhdu_turtsiya_i_es_borisov_e_diplomat_ot_klasa", "text": "Персоната, която обикаляше като хун софийските улици и истерично скандираше „Бойко – к…о“, днес цъфна в БНТ и облиза ръката на господаря като мазен пудел. От някогашният яростен туркофоб нямаше и следа. В студиото укротено стоеше подмененият Сидеров, за когото Варна е мост между Турция и ЕС, Борисов е най-великият дипломат за всички времена и името му ще остане със златни букви в европейската история. Това пише Велизар Енчев в личния си профил във Фейсбук.  „Не е лошо Борисов да постави въпроса за тракийските имоти на Ердоган“, смирено промълви атакистът и пътьом отбеляза, че България изобщо не е корумпирана, щото тук цъфтят само рози. А само преди три лета същият крещеше като избягал от психодиспансер пред МС, където си пиеха кафето султан Ердоган и Бойко ефенди, припомня Енчев и добавя: Наистина, не е лошо политиците да се подлагат на психиатричен преглед, за да сме сигурни, че не им хлопа дъската. Защото нормален политик не може да сменя табелата си през четири години и убедено проповядва това, срещу което страстно се е борил. Не е лошо политиците, ударили дъното, да бъдат прогонени от медиите и се показват само като отвратителен символ на безчестието. Не е лошо нахлулите със сила в НАТФИЗ да получават диплома за „народен артист“ и се реализират като комедийни актьори в киното и театъра. Иначе ни чакат драми, изиграни от бездарни политици, годни само за граждански арести на Орлов мост, блъскане на бабички по границата и депортация на евродепутати в камионетки до Капъкуле. Водещият не посмя да го пита що е укрил от Сметната палата галерията си за милиони и откъде пари за пищна сватба на пъпа на София, но простено да му е. И той семейство храни. Сидеровата пледоария завърши с гениално политпрозрение – атакистът се родил като националист, след бракосъчетанието си със Симеонов и Каракачанов се преродил в патриот, но скоро ще е консерватор. Щото такава е еволюцията на джендърпатриотизма – днес сме едни, утре-други, а в сряда – от третия пол. Явно Волен Сидеров вярва на глупостите и празните обещания на колегата си Ангел Джамбазки, че от яростен ксенофоб ще стане \"британски консерватор\". Тъжна и жалка гледка на един пропаднал политик, защото цялата идеология на партия \"Атака\" бе ограбена от хитрото ченге от ДС Агент Иван Каракачанов, който я осребри, а Атака бе превърната в парцал. Самият Волен с девет присъди - в полит пачавра на Бойко Борисов.", "date": "2018.02.11", "title": "ДЖЕНДЪРПАТРИОТЪТ СИДЕРОВ УДАРИ ДЪНОТО: България е мост между Турция и ЕС, Борисов е дипломат от класа "}
{"url": "http://www.bnews.bg/article/236825-kralev_nakichi_sportistite_ni_s_tsvetove_na_na_flaga_na_iran_shte_podade_li_ostavka", "text": "Облеклото, шапката също, на българските спортисти на Зимната олимпиада в Пьонгчанг не е с цветовете на българския трикольор, подредени според чл. 15, ал. 2 на Закона за държавния печат и националното знаме на Република България, който гласи: “(2) Националното знаме на Република България е трицветно: бяло, зелено и червено поле, поставени водоравно отгоре надолу.” Затова информира акад. Петър Иванов в личния си профил във Фейсбук.  Нашите спортисти са накичени с цветовете на държавния флаг на Ислямска република Иран (перс. جمهوری اسلامی ایران — Джомхури́-йе Эслɒми́-йе Ирɒ́н), които са в съвсем друга подредба – зелено, бяло и червено. Този министър с гънките нима не знае, че българският флаг е бяло, зелено и червено в този ред; не е зелено, бяло, червено, както е на шапката на нашия спортист в Южна Корея? Никой ли не знае това и в БОК? Петър Иванов  ", "date": "2018.02.11", "title": "КРАЛЕВ НАКИЧИ СПОРТИСТИТЕ НИ С ЦВЕТОВЕ НА НА ФЛАГА НА ИРАН! Ще подаде ли оставка?  "}
{"url": "http://www.bnews.bg/article/236826-grazhdani_izlizat_na_protest_iskat_nezabavnata_ostavka_na_koshlukov", "text": "Протест пред сградата на БНТ ще се състои в неделя от 18,30 ч. Поводът - показания среден пръст в ефир от програмният директор на Българската национална телевизия (БНТ) и водещ на публицистичното ежедневно предаване \"Още от деня\" Емил Кошлуков. Не за пръв път ще има протест пред сградата на БНТ заради действия на Кошлуков. Наскоро се разбра, че той е направил опит да се меси в работата на екипа на \"Денят започва с култура\", което също доведе до искания за неговата оставка.", "date": "2018.02.11", "title": "ГРАЖДАНИ ИЗЛИЗАТ НА ПРОТЕСТ - ИСКАТ НЕЗАБАВНАТА ОСТАВКА НА КОШЛУКОВ"}
{"url": "http://www.bnews.bg/article/236823-zvezdi_ubiytsi_na_patya_zueka_sgazil_pensioner_marichkov_i_kaloyanchev_sashto_pretrepali_hora_oshte_tragichni_istorii", "text": "\r\nЕдин от най-популярните комедийни актьори у нас Васил Василев-Зуека, има тежък грях, който му тежи вече 17 години. През май 2000 г. Господарят на ефира блъска с малкия си „Хюндай” старец на булевард „Цариградско шосе” и пенсионерът загива. Възрастният човек загинал на място, а Зуека често отказва да дава интервюта от страх, че ще се зачекне темата за катастрофата.  \r\nПо това време актьорът живеел в столичния квартал „Гео Милев”, а офисът на „Глобал филмс” се намирал на ул. „Шипка”. Докато шофирал по „Цариградско шосе” напът за работа, пред хюндая му внезапно изскочил възрастен мъж. Старецът притичал на място без пешеходна пътека, а Зуека нямал време да реагира и го блъснал. При удара пенсионерът издъхнал. Макар че неблагоразумният дядо не оставил никаква възможност за реакция на актьора, Зуека все още изпитвал терзания, че е отнел човешки живот. \r\n2001 г. се оказва драматична за великия комик Георги Калоянчев, който преживял подобен инцидент на пътя. Двамата със Стоянка Мутафова пътували в посока София-Созопол. В района на паркинг „Бялата чешма” внезапно, промушвайки се под мантинелата, пресичала 63-годишната Дора Боярова. Появата й била толкова неочаквана, че Калоянчев нямал техническата възможност да реагира и я блъснал. Малко след инцидента тя починала. Сливенският съд приел, че Калоянчев се е движел със скорост, несъобразена с конкретните пътни условия, и го признал за виновен. Ветеранът на Сатирата получил условна присъда, тъй като пешеходката пресичала в опасна зона. Нещастието и чувството за вина обаче съсипали Калата и здравето му след катастрофата изведнъж рухнало.  \r\nЛегендарният „Щурец” Кирил Маричков бил на крачка от самоубийство, след като претрепа жена на пътя. Той също като Зуека избягва да се връща към най-голямото нещастие в живота си. След катастрофата, в която убил жена, той мислел, че никога повече няма да пропее на сцена и отново да създава хитове. „Лекарите криеха от мен, че има загинал човек. Но аз разбрах и ми се прииска да сложа край на всичко. Преживях всичко много тежко. Трагедията все още ми тежи на съвестта. Не бях пил, не карах с превишена скорост и се считам за много внимателен шофьор, но... не видях този знак „Стоп”. Той беше поставен от лявата страна на пътя, вместо отдясно, в едни храсталаци, зад мантинела. Не се виждаше просто! Ние бяхме цяла колона от автомобили. Движехме се по околовръстния път Асеновград-Пловдив и точно преди кръстовището със стария път Пазарджик-Пловдив се случи това. Никой от колоната не видя този знак, но аз бях лошият късметлия, който направи удара с идващата отляво кола. По-късно разбрах, че е имало 12 катастрофи със смъртни случаи на същото място. Сега кръстовището е пълно със знаци и предупреждения за опасност. Всички храсти са изрязани. Но както обикновено у нас, не преди, а след като се случи тежък инцидент”, признава Маричков. Музикантът бил осъден на 3 години условно и платил обезщетение на близките на убитата жена, тъй като застрахователят хитро се измъкнал.  \r\nДълбоко в публичното пространство вече близо 40 години се пази тайната за смъртта на две момичета, нелепо загинали в столицата през 1982 г. Три ученичките на по 17 години пресичали на пешеходна пътека столичен булевард привечер, когато върху тях връхлетял тузарски черен  „Мерцедес”. Зад волана й седял младият тогава Филип Найденов-Фатик, който обожавал високите скорости. Той помел и трите девойки, като две от тях издъхнали на място, а третата оцеляла като по чудо, но останала инвалид. Фатик успял да се спаси от затвора, но не и от клетвите на роднините им. Преди 4 г. племенникът му Исмет загина в адска катастрофа, а близките им от клана Фатик били убедени, че над фамилията им е тегнело проклятие. \r\n10 години след зверската катастрофа, която предизвика пиян край Приморско, двукратният олимпийски шампион Максим Стависки прекрати активната си състезателна кариера. Заедно с житейската си и творческа половинка Албена Денкова руснакът продължава да участва в шоу спектакли върху лед. В катастрофата загина 24-годишен мъж, а приятелката му Мануела след тежка кома е в тежко състояние и до днес, но Максим бе съден като олимпийски шампион, а не като обикновен простосмъртен. Той получи условна присъда от 2,5 години, 90 000 лв. за родителите на убития Петър и 80 000 лв. за родителите на Мануела Горсова, която към този момент все още е прикована на легло. \r\nЕдинственият ВИП, лежал в затвора заради катастрофа, в която е отнел живот, е известният бохем Христо Сираков. Преди повече от 30 години той убил при ПТП свой приятел. Стоте манекенки шофирал с бясна скорост ладата си, която се разбила в крайпътен стълб близо до Ябланица. Единственият син на режисьора Въло Радев – Ради, загинал, а след случилото се станало ясно, че писателката Милена Фучеджиева, е бременна. 7 месеца по-късно се родила дъщеря й Радина. По това време бащата на Стоте Манекенки Христо Сираков-старши, имал солидно влияние в държавата като търговски директор на авиокомпания „Балкан“ и представител на „Ер Франс“ за България. Той светкавично организирал транспортирането на младежите с хеликоптер до София, но въпреки намесата му, голямата трагедия не била избегната. \r\n„За съжаление Ради не издържа, а аз бях 17 дни в кома в реанимацията на „Пирогов“. Лежах година и половина в Централния софийски затвор заради причинената катастрофа. Беше в едно време, когато нямаше зимни гуми, нито скъпи коли. Автомобилът се завъртя и след това не помня нищо. Ради беше мой много близък приятел и до днес не мога да си простя случилото се“, признавал е Сираков.  \r\n ", "date": "2018.02.11", "title": "Звезди-убийци на пътя: Зуека сгазил пенсионер, Маричков и Калоянчев също претрепали хора  + още трагични истории "}
{"url": "http://www.bnews.bg/article/236821-gala_se_pohvali_s_novi_zabi_na_avanta", "text": "Гала се похвали, че е лъснала усмивката си в една от най-скъпите дентални клиники в страната. Водещата на „На кафе” е била при доктор Явор Миланов, който освен че оправя зъби, работи и като университетски преподавател. Той лъска зъбите и сменя протезите на едни от най-известните лица на актьори, певци, тв водещи и дори политици. Вероятно затова Гала също се е обърнала към него, за да оправи усмивката й, като поне засега не е ясно дали само я е избелил или направо е сменил естествените й зъби с изкуствени импланти. Говори се обаче, че каквото и да е направил, е било без пари. Открай време се знае, че водещата не обича да дава излишни пари за неща, които могат да й излязат безплатно. Тя често предлага скрита реклама и продуктово позициониране в предаването си в замяна на всевъзможни стоки и услуги. Това важи и за случая с новите й зъби. Вместо да плаща за ремонта им, тя разтръби къде точно и ходила, за да й ги оправят. Няма да е чудно, ако започне и да кани редовно зъболекаря си като гост в „На кафе”, предават от Уикенд.  \r\n ", "date": "2018.02.11", "title": "Гала се похвали с нови зъби на аванта"}
{"url": "http://www.bnews.bg/article/236810-nova_moda_pleymeytki_i_chalga_pevitsi_lyagat_pod_nozha_mahat_silikonovi_tsitsi_i_dzhuki", "text": "Плеймейтката Десислава Димитрова, по известна като Деси Фотосесията е решила да се раздели със силикона в гърдите си. Идеята на Деси е да се радели с всичко излишно по себе си ще й струва 15 бона. Брюнетката ще се раздели първо с изкуствените си устни. Тя е сигурна, че след драстичната промяна ще успее да реализира част от плановете си, които са свързани с ангажименти в чужбина. \r\nПевицата Преслава е първата, която реши да легне под ножа и обратно на своите колежки намали драстично гръдната си обиколка. В Миналото Преси се оплакваше от огромните си природни дадености, които й причиняваха болки в гърба. Тя намали естествения си бюст с цели 15 см, от 105 на 90, е немска клиника. \r\nВ същата болница се оперира и колежката й Деси Слава. Тя намали естествената си гръдна обиколка с 6 см, като сподели, че големите гърди не я карат да се чувства секси. Подобно на Преслава и тя поставя болките в гърба на първо място. По това време Деси се хвалеше с перфектни мерски 90-60-90. \r\nСпоред последните слухове и фолкпевицата Ивана обмисля да намали бюста си, който напомпа преди 18 години. С днешна дата имплантите започнали да се деформират и тя е категорична, че ще се радели с рях завинаги, пише „Телеграф“. \r\nЕдрогърдата Катя от Ритон, чиито природни дадености често са обсъждана тема споделя, че се страхува да легне под ножа. Катя, която отвя силиконовите фурии, призна, че не се побира в стандартните сутиени и често се налага да купува поръчкови модели. \r\n ", "date": "2018.02.11", "title": "НОВА МОДА! Плеймейтки и чалга певици лягат под ножа, махат силиконови цици и джуки "}
{"url": "http://www.bnews.bg/article/236828-smart_zastigna_nominiran_za_oskar_kompozitor", "text": "Йохан Йохансон, исландският композитор на филмова музика, известен с умелото съчетаване на класически звук със съвременна електроника, е починал на 48-годишна възраст, съобщават световните агенции, позовавайки се на мениджъра му.  Йохансон е открит мъртъв в петък в апартамента си в Берлин. Причината за смъртта му на този етап остава неизвестна. В столицата на Германия тече разследване, чиято цел е да изясни обстоятелствата около кончината на композитора. \"Дълбоко съм натъжен. Загубих мой приятел. Йохан беше не само един от най-талантливите композитори, но и един от най-интелигентните мъже, които познавам\", се посочва в изявлението, направено от мениджъра му Тим Хъсъм.   Йохан Йохансон е роден и израснал в Исландия. В младежките си години се е изявявал като рок музикант. Освен като композитор, е работил като сценарист и продуцент. Издал е и няколко самостоятелни албума. Сътворената от него музика към биографичния филм \"Теорията на всичко\" (2014) за видния учен Стивън Хокинг му носи награда \"Златен глобус\", съобщава БНТ.   През 2016 г. Йохан Йохансон е номиниран за \"Оскар\" за оригиналната музика на филма \"Сикарио\". Като автор на музиката за \"Първи контакт\" получава номинации за БАФТА, \"Грами\" и \"Златен глобус\". Един от последните филми, над които е работил Йохан Йохансон, е \"Мария Магдалена\". Продукцията трябва да излезе на екран през март.   Даниел Пембертън, композирал музиката за биографичния филм \"Стив Джобс\" на режисьора Дани Бойл, казва, че когато е чул музиката за \"Сикарио\" на Йохансон, е останал като \"поразен от гръм\". \"Йохан показа, че способен да твори радикално нови неща в музиката за филми за широката публика. Неговите творби са толкова уникални и страстни, че е трудно човек да си представи, че не са съществували досега\", споделя Пембертън. \r\n    \r\n ", "date": "2018.02.11", "title": "Смърт застигна номиниран за Оскар композитор"}
{"url": "http://www.bnews.bg/article/236827-mis_silikon_viktoriya_petrova_prashta_na_sad_hora_na_slavi", "text": "Носителката на титлата \"Мис Силикон\" за 2017 г. Виктория Петрова се разлюти на рапърите от ПотреЗ, които минават за хора на Слави Трифонов. Преди три години лично той одобри групата за участие в \"България търси талант\", а преди две седмици ги посрещна в студиото си, за да представят в ефира на Би Ти Ви новите си \"гениални\" рими на злободневна тематика. \"Използвали са моя реплика от едно гостуване в друга телевизия, в което гоствах с още известни момичета. Въпросът беше каква е сумата, която са ни предлагали за секс. Другите обявяваха някакви суми, с които един мъж може да си купи цял харем. Затова аз се пошегувах и казах, че на мен са ми предлагали 100 лева. Тази реплика са я използвали, без да ме попитат. То така се пробива в нашата държава, знаем, но беше редно да ми се обадят и да ме попитат съгласна ли съм или не\", коментира миската в светското предаване на ПИК TV \"Жълтите новини\". Има ли обаче сума, която да я изкуши да се пробва в порноиндустрията, гледайте ", "date": "2018.02.11", "title": "\"Мис Силикон\" Виктория Петрова праща на съд хора на Слави"}
{"url": "http://www.bnews.bg/article/236818-lili_ivanova_razkri_za_kakvo_harchi_pensiyata_si_ot_235_leva", "text": "Лили Иванова дарява ежемесечно пенсията си от 237 лева на дом за сираци. Легендата на родната музикална сцена от години не докосва мизерната си пенсия, която й се превежда по дебитна карта от НОИ, а директно препраща сумата на социалното заведение. \r\nСпоред закона Лили има право само на социална пенсия, тъй като заради изгорения архив на „Концертна дирекция” й се губят 25 години от трудовия стаж на певица. Преди 1989 г. естрададжиите бяха осигурявани от „Концертна дирекция”. \r\nПрез 2011 г. по предложение на Вежди Рашидов правителството предложи Лили Иванова да получи пенсия за специални заслуги, тъй като взема едва 5-6 лева над социалната помощ за старост. Тогавашният финансов министър Симеон Дяанков обаче осуети пенсията за заслуги на Лили с аргумент, че естрадната прима дължи над 500 000 лева данъци от концерти на бюджета. Обидената от отношението на министър Дянков, Лили отказа да кандидатства и за военна пенсия, макар да е с чин „полковник”, даден й от воения министър Николай Цонев. Така тя сама се лиши от допълнителни 350 лева от военните, припомнят близките й. \r\n„Никога не съм разчитала на държавата да ме изхранва, тия мизерни 200 лева, които ги взимам, директно ги дарявам на хора в нужда”, признавала е легендата. \r\n78-годишната звезда на българската естрада е най-добре печелещия роден изпълнител даже и на преклонна възраст. Годишно Лили прибира по около 1 милион лева печалба от концерти и 2018 г. няма да е изключение. През тази година певицата ще изнесе поне 3 спектакъла в НДК, както и още няколко в големи областни градове през лятото. \r\n ", "date": "2018.02.11", "title": "Лили Иванова разкри за какво харчи пенсията си от 235 лева"}
{"url": "http://www.bnews.bg/article/236820-lyubo_neykov_s_dzhip_za_250_bona_nae_si_lichen_shofyor", "text": "Любо Нейков се е сдобил с последен модел джип „Мерцедес”, който с екстрите струва над 250 000 лв. Сумата обаче съвсем не е шокираща за джоба на тв продуцента, тъй като покрай предаванията, които правят със съдружника му Евтим Милошев и сериалите, които снимат, двамата са милионери от години.  \r\nЗатова Нейков може да си позволи да се поглези и с личен шофьор, който е на негово разположение. Суеверният комик се е изръсил и за златен регистрационен номер на джипа си. Табелите на лъскавия всъдеход са със запомнящите се и вероятно късметлийски за Любо цифри 7272. Те най-вероятно символизират годината, през която той е роден – 1972, допускат запознати. \r\nПреди няколко дни фотографите на \"Уикенд\" забелязаха комика на предната седалка на мощния му всъдеход на път за дома му на ул. „Чаталджа”. Мерцедесът на Любо профуча по ул. „Раковски”, а возилото, както обикновено, бе управлявано от неговия шофьор. Откакто папараци спипаха комика с фалшив МВР стикер в колата му, той е станал изключително предпазлив. Любо бе изряден пътник и въпреки 150-килограмовата си осанка, бе пристегнал предпазния колан. \r\n ", "date": "2018.02.11", "title": "Любо Нейков с джип за 250 бона, нае си личен шофьор"}
{"url": "http://www.bnews.bg/article/236831-izvanredna_informatsiya_ot_vanshno_ministerstvo_imalo_li_e_balgari_v_razbiliya_se_samolet", "text": "До момента няма постъпила информация за пострадали български граждани при инцидент с разбил се пътнически самолет в Подмосковието, съобщиха от Външно министерство. По-рано днес пътнически самолет на Саратовските авиолинии се разби в Подмосковието със 71 души на борда - 65 пътници и 6 души екипаж. Самолетът Ан-148, изпълняващ полет от летище Домодедово (Москва) за град Орск, след излитане е изчезнал от радарите. Към този момент няма български граждани, които да са търсили съдействие от българските дипломатически мисии. Посолството в Москва следи развитието на ситуацията и е поискало информация за пътниците на борда. Българските граждани, които желаят да получат актуална информация за обстановката или да подадат сигнал за техни близки, могат да го направят на дежурния телефон на посолството на Република България в Москва +7 495 234 0226, както и на денонощния телефон за съдействие на български граждани в чужбина на дирекция „Ситуационен центъ‪р” ‪+359-2-948-2404; +359-2-971-3856. \r\n ", "date": "2018.02.11", "title": "ИЗВЪНРЕДНА ИНФОРМАЦИЯ ОТ ВЪНШНО МИНИСТЕРСТВО! Имало ли е българи в разбилия се самолет?"}
{"url": "http://www.bnews.bg/article/236834-ochevidets_na_fatalnata_samoletna_katastrofa_razkri_kakvo_se_e_sluchilo_minuti_predi_intsidenta", "text": "Местен жител разказа, че пътническият самолет е летял малко наклонен,  след което е паднал в Раменския район. По думите му, преди инцидента не се е чул шум.  Руският президент Владимир Путин е разпоредил на правителството да разследва инцидента с пътническия самолет Ан-148 в Московска област и е изказал съболезнованията си във връзка с трагичния инцидент. Това съобщи говорителят на държавния глава Дмитрий Песков.  „Президентът разпореди на правителството да създаде специална комисия във връзка с катастрофата в Подмосковието”, каза Песков.    На летището в Орск вече има екип от лекари и психолози, които работят с роднините на загиналите. По данни на пресслужбата на Оренбургска област, по-голямата част от пасажерите - над 60 души, са били жители на областта. Според местни метеоролози времето не е причина за катастрофата. „Времето в  района на катастрофата се обуславя от атмосферния фронт, облачността е 10 бала. Метеорологичните условия са сложни, но въпреки това позволяват да се изпълни както излитане, така и кацане”, коментират специалистите. Припомняме, че пътнически самолет на Саратовските авиолинии изчезна от радарите малко след излитането си от летище \"Домодедово\". На борда на машината е имало 71 души. Всички те са загинали. Според една от версиите лайнерът се е сблъскал в хеликоптер на руските пощенски служби.  По случая се води разследване.  \r\n ", "date": "2018.02.11", "title": "Очевидец на фаталната самолетна катастрофа разкри какво се е случило минути преди инцидента"}
{"url": "http://www.bnews.bg/article/236822-noviyat_mesiya_slavi_trifonov_momche_za_vsichko_na_mutrite", "text": "С политици от кастинг взелият се за новия месия Слави Трифонов насочи уверено поглед към властта. Шоуменът, който днес прави опити чрез подли и мръсни схеми да се внедри в политическите среди, обаче има доста тъмно и съмнително минало, с което остава белязан за цял живот.  Българското общество от години насам, двадесет и осем, ако трябва да бъдем точни, изпитва остър дефицит и крещяща нужда от положителни модели на поведение. Десетилетната невъзможност тази необходимост да бъде задоволена води до това тя да се разсрастне до мащабите на потребност от супер герои, митологични образи, с които да се отъждествяваме, дори месии, за да дойдат и да спасят деня и на отявлените атеисти. \r\nСветлината, в която гологлавият водещ всяка вечер се представя от екрана далеч, не е тази, в която го познават обителите на подземния свят. Неведнъж в публичното пространство е излизала скандализираща личността на Трифонов информация, даваща отговор на въпрос как в онези години той натрупва своите богатства,   В скандално интервю бивш охранител на боса на ВИС Георги Илиев разкри, че шоуменът, който днес прави опити чрез подли и мръсни схеми да се внедри в политическите среди, е момче за всичко на мутрите. Хора от бившата мафиотска структура, желаещи да останат в анонимност по разбираеми причини, твърдят, че Трифонов е изцяло техен продукт. По думите им, Дългият е бил удобен на обитателите на подземния свят, тъй като притежавал перфектна комбинация от качества, необходими за една марионетка на чужди интереси - „селянче с провинциално мислене, което го дават по телевизията, с огромен хъс и малко талант, който искаше, освен да стане известен, и да бъде богат“. А братя Илиеви, създателите на организираната контрабанда и наркотрафик в България, са били истински идоли за Трифонов. \r\n\"Спомняте ли са Косьо Самоковеца? Тонове наркотици вкарвахме. Милиони направихме. От това ли се възхищава Слави Трифонов”, пита риторично бившият висаджия. Неговата роля навремето според един от най-близките хора на Георги Илиев е била да препира пари и да забавлява елита на ВИС през музикалната му компания БМК. Схемата е била елементарна, но суперефикасна. Трифонов уж е продуцирал певци и певици, близки до ВИС. Групировката пък е изливала сериозни суми в клипове, албуми и концерти. Вероятно и затова днес банкерът-беглец е заложил на него в стремежа си да се завърне отново на българската политическа сцена. Както е известно Цветан Василев дирижира парада „Ку-ку-бенд“ с амбиция да се превърне в политически проект от Белград. От разказа на хората около ВИС става ясно още, че Слави Трифонов е имал топли връзки и с Маргините. Те се оказват свързани посредством две офшорни фирми с едно и също седалище в Уилмингтън. По този начин на практика само 10% от приходите на известния телевизионен водещ отиват в хазната, а останалите потъват в офшорката. Сигнал за връзката между фирмата и Свищовската академия е бил изпратен в прокуратурата, копие от него имало и в Народното събрание. Уведомени са били и други институции, сред които и НАП с молба да се направи пълна проверка на приходите на офшорката. Слави Трифонов тогава, силно уплашен, е направил пътека до висши управляващи политици с молба прокуратурата и данъчните да не го разследват, разкриват запознати с аферата. Същите политици той сега нарича бандити и иска да ги сваля от власт.   ", "date": "2018.02.11", "title": "Новият \"месия\" Слави Трифонов - момче за всичко на мутрите"}
{"url": "http://www.bnews.bg/article/236805-uzhasyavashto_mazh_zastrelya_chetirima_dushi_i_se_samoubi", "text": "Американец застреля четирима души в окръг Джонсън, щата Кентъки, и се самоуби, съобщи офисът на окръжния шериф във Facebook. Органите на реда получили информация за стрелба в северната част на окръга. Пристигайки на мястото, те открили, че двама души са били застреляни. Заподозреният в убийството им избягал с кола. Бил обявен за издирване, в което се включила щатската полиция, уточнява още БГНЕС. По-късно през деня полицейските служители открили колата на заподозрения в град Пейнтсвил, пред жилищна сграда. В автомобила били открили телата на двама души, според властите, също убити от престъпника. Самият той се застрелял преди пристигането на полицията. Още не се съобщава какви са били мотивите на престъпника. По-късно през деня полицейските служители открили колата на заподозрения в град Пейнтсвил, пред жилищна сграда. В автомобила били открили телата на двама души, според властите, също убити от престъпника. Самият той се застрелял преди пристигането на полицията. Още не се съобщава какви са били мотивите на престъпника. \r\n ", "date": "2018.02.11", "title": "УЖАСЯВАЩО! Мъж застреля четирима души и се самоуби"}
{"url": "http://www.bnews.bg/article/236816-tezhka_katastrofa_dvizhenieto_na_am_trakiya_e_blokirano_ima_postradali", "text": "Тежка катастрофа е станала на автомагистрала \"Тракия\" при 21-вия километър в посока София. При инцидента са пострадали петима души. Транспортирани са в лечебно заведение за преглед. Сигналът за пътния инцидент е подаден малко след 8.30 часа днес. Извършва се оглед. Пътни полицаи на място регулират движението. Вследствие на удара са затворени две от лентите, а движението се извършва в аварийната, съобщава Трафик нюз бг.  Малко след изхода за Вакарел временно се ограничава движението в активната и изпреварващата лента, предадоха от пресцентъра на Агенция „Пътна инфраструктура“. Движението се осъществява в аварийната лента. Шофьорите да се движат с повишено внимание и съобразена скорост, спазвайки указанията на \"Пътна Полиция\".    \r\n ", "date": "2018.02.11", "title": "ТЕЖКА КАТАСТРОФА! Движението на АМ \"Тракия\" е блокирано, има пострадали "}
{"url": "http://www.bnews.bg/article/236806-api_s_vazhna_informatsiya_za_shofyorite_eto_kade_vsichki_tryabva_da_se_dvizhat_s_povisheno_vnimanie", "text": "Заради падналия обилен снеговалеж пред изминалата нощ, са въведени ограничения за движението в област Смолян. Всички моторни превозни средства трябва да се движат с вериги през проходите Пампорово и Превала. Товарните автомобили трябва да се движат без ремаркета и полуремаркета през проходите Рожен и Превала и по пътя Батак – Доспат. Цяла нощ снегопочистващите машини са били на терен, за да разчистват и обработват пътищата. Снежната покривка варира от 5 до 15 см по високите места. Температурите сутринта са от минус 1 до минус 4 градуса, на места има слаб снеговалеж. Десет закъсали леки коли имаше по пътя от Смолян към прохода \"Превала\" преди кв. \"Езерово\" заради обилния снеговалеж, инфромира БНР. Предупреждение за опасно време в почти цялата страна 4 области е обявен жълт код за сняг и поледици: областите Кюстендил, Перник, София-град и Софийска Движението по пътя Видин – Монтана в посока Монтана също е ограничено за камиони над 12 т заради силни снегонавявания, съобщиха от Агенция „Пътна инфраструктура” (АПИ). Без ограничение е движението в посока Видин. Обходният маршрут в посока Монтана е: Дунавци – Арчар – Добри дол – Тополовец – Ружинци. Шофьорите да се движат с повишено внимание в областите Шумен и Разград. Поради силен вятър, образуване на големи снегонавявания се затварят следните пътища: път II-27 Нови Пазар - Тръница, път III-701 Нови Пазар - Секулово, път III 2073 Никола Козлево - Пет могили, път III -2075 Никола Козлево - Цани Гинчево, път III - 207 Векилски - Орляк, път III -2006 Мадара - Нови Пазар, път III - 2007 Каспичан - Златна Нива. Това съобщиха от пресцентъра на Агенция „Пътна инфраструктура“ . Водачите на МПС да избягват движението в тези участъци и да се съобразяват с ограниченията и действията на пътна полиция. Временно е ограничено движението в една лента по пътя Силистра-Добрич при разклона за Карапелит, поради аварирал ТИР. Шофьорите, на които им предстои пътуване, е необходимо да тръгват на път с автомобили подготвени за зимни условия, да карат със съобразена скорост и повишено внимание, спазвайки указанията на „Пътна полиция“. Всички граждани и транспортни фирми могат да получават информация за актуалната пътна обстановка от безплатното мобилно приложение LIMA, интернет страницата на АПИ – www.api.bg, lima.api.bg и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища. \r\n ", "date": "2018.02.11", "title": "АПИ с важна информация за шофьорите. Ето къде всички трябва да се движат с повишено внимание"}
{"url": "http://www.bnews.bg/article/236817-megaproekt_otvaryat_treto_letishte_v_istanbul_investirani_sa_nad_10_miliarda_dolara", "text": "Третото летище в Истанбул ще бъде открито на 29 октомври, съобщи министърът на транспорта на Турция Ахмет Арслан, предаде Ройтерс, като цитира Анадолската агенция. Под управлението на президента Реджеп Тайип Ердоган Турция изгради високоскоростни ж.п. линии, висящи мостове и тунели под морето, напомня Ройтерс. Летището е един от мегапроектите на Турция, сред които бе също откритият през 2016 г. трети мост над Босфора. Плановете включват също изграждане на огромен изкуствен канал в Истанбул, през който да преминава част от морския трафик между Черно и Мраморно море. Веднага след откриването на третото летище пристигащите самолети ще бъдат отклонени от летище \"Ататюрк\" към новия аеропорт, съобщи министър Арслан. Новото летище ще е достатъчно голямо, за да поеме 114 самолета в едно и също време, а когато започне да функционира в пълна степен, то ще осигури работа на 225 хиляди души. В проекта са инвестирани около 10,2 милиарда долара, като той ще генерира около 22,2 млрд. долара за 25 години преди отчитане на ДДС. \r\n ", "date": "2018.02.11", "title": "МЕГАПРОЕКТ! Отварят трето летище в Истанбул, инвестирани са над 10 милиарда долара"}
{"url": "http://www.bnews.bg/article/236819-patriotarska_politicheska_shizofreniya_ili_zdravo_stisnat_kokal_na_vlastta", "text": "Патриотарската политическа шизофрения със сигурност ще бъде изучавана някога в часовете по психология. Всъщност  \"шизофрения\"  е тежко, хронично психично заболяване. Терминът има гръцки произход и означава раздвояване на личността. Ярък пример за раздвояване на политическата  личност е захапването на властта от патриотарите. Такива могат да се посочат до безкрай, но особено ярък е последния такъв с WC министъра от НФСБ. Тази декларация показвайки на първо място изключително политическо невежество е подписана на първо място от председателя на НФСБ Валери Симеонов и двамата му депутати Борис Ячев и Валентин Касабов. Часове след като декларацията на НФСБ бе разпространена от медиите, правителството на България се разграничи от нея. Заместник министър председател в правителството обаче е и Валери Симеонов, тоест Валери Симеонов се е разграничил от декларацията на собствената си партия, подписана лично от него самия. Политически анализатори повече са изненадани от поведението на казионните баджак медии, които послушно одобряват тази политическа шизофрения и дори и я разпространяват. Някога старите хора наричаха такива действия с думи прости и лесно разбираеми- \"С едната ръка те милват, а с другата те бият!\". Именно такива действия демонстрират патриотарите, показвайки, че за избирателите си са подготвили много ефектни думи, с които да погалят слуха им, но с другата здраво им изпразват и последните стотинки от джобовете. Нормалната политическа логика диктува,че когато си излязъл с официална политическа позиция и правителството, в което участваш е срещу нея, просто да подадеш оставка! Така се случва в онези държави, където все още политиците имат морал, но не и в България и особено ако властта се държи от патриотари, \r\nкоито знаят, че им е за последно! \r\n  \r\n ", "date": "2018.02.11", "title": " Патриотарска политическа шизофрения или здраво стиснат кокaл на властта?"}
{"url": "http://www.bnews.bg/article/236812-razpadat_mezhdu_mvro_i_simeonov_e_vapros_na_dni_borisov_priklyuchi_i_tyah", "text": "Валери Симеонов е обещал подкрепа на Цветанов при гласуването на Истанбулската конвенция, което се очаква да стане до юни. В последните дни Симеонов бил допълнително мотивиран с обещание за негов министър на туризма след като Борисов премести Ангелкова на мястото на Московски в транспортното министерство. Всичко това се случило зад гърба на Каракачанов, който побеснял и от две седмици не се е виждал със Симеонов. Който е следил редовно кампанията по време на последните президентски избори по СКАТ и АЛФА, няма как да не е забелязал, че реално АЛФА изнесе на гърба си кампанията на Каракачанов. Докато от СКАТ трудно можеше да се разбере, че техен човек е кандидат за президент и че дори има президентски избори. Та разривът между Каракачанов и Симеонов реално не е от вчера, \"вчера\" само е излязъл на бял свят. И съответно топлите отношения между Сидеров и Каракачанов също са отпреди появата на \"Обединени патриоти\". По информация на отлично информирани източници Красимир Каракачанов е замислил на следващите избори да се яви само с АТАКА и Волен Сидеров. За целта близки до патриота твърдят, че е договорил солидна подкрепа от страна на ДПС. Ако първо се проведат евроизборите, Сидеров щял да поведе листата, твърдят още те.  ", "date": "2018.02.11", "title": "Разпадът между МВРО и Симеонов е въпрос на дни! Борисов приключи и тях!"}
{"url": "http://www.bnews.bg/article/236807-naprezhenie_sred_obshtopraktikuvashtite_lekari_gotvyat_li_protesti", "text": "Расте напрежението сред общопрактикуващите лекари. Причините - недостиг на средства в бюджета, изискването за описване на касови бележки след преглед на пенсионери, и готвени промени в наредбите за диспансеризация и профилактични прегледи, предаде БНТ. От съсловната организация казаха, че недоволството на медиците може да прерасне в ефективен протест. От сдружението предупредиха, че има опасност личните лекари с големи пациентски листи да спрат да записват нови пациенти. В пациентската листа на доктор Гергана Николова са записани около 2500 души. В зависимост от възрастта им касата ѝ плаща между 1 лев и 5 стотинки и 1 лев и 47 стотинки. Доктор Николова се стреми да не надвишава лимита от 2500 пациенти, защото ще се наложи назначи още един лекар. \"Ние нямаме финансовата възможност да назначаваме втори колеги в практиката. Особено ако при един праг от 2500, те станат примерно 2510. Тези 10 човека просто няма да дадат възможност да се осигури заплата на този лекар\", разказва д-р Николова. По думите й дори да осигури пари за заплата, не е ясно дали ще може да намери втори лекар. \r\n\"Оставете всеки да си менажира практиката. Вие осигурете средствата, така че да могат да се привлекат допълнително хора. Ако щете, отпуснете целево средства - за назначаване на сътрудници\", уточнява доц. Любомир Киров - председател на Национално сдружение на общопрактикуващите лекари в България. От там настояват за промени в наредбата за специализация, с които да се привлекат нови кадри, повишаване на потребителската такса и по-добро разпределяне на бюджета. От сдружението са категорични, че недоволството в редиците им може да прерасне в протест заради промени в наредби, които се готвят в момента. Над 4200 лични лекари в страната са сключили договор със Здравната каса. По-малко от 600 от тях са надвишили лимита от 2500 пациенти и са назначили втори човек. Ако медик откаже да запише пациент, той може да подаде жалба в Районната здравна каса. До момента такива сигнали в Касата и Здравното министерство не са постъпили. \r\n ", "date": "2018.02.11", "title": "НАПРЕЖЕНИЕ СРЕД ОБЩОПРАКТИКУВАЩИТЕ ЛЕКАРИ! Готвят ли протести?"}
{"url": "http://www.bnews.bg/article/236804-otbelyazvame_mesni_zagovezni", "text": "8 седмици преди Великден Православната църква отбелязва Неделя Месопустна (Месни Заговезни). Името на празника идва от това, че е последният ден преди постите, когато се яде месо. Иска се прошка от момъка, за да получи момата, която си е избрал. Заговява се с месо, затова празничната трапеза е само от месни ястия. В седмицата след „Месни заговелки\" се яде много извара, масло и яйца. Това е и последната седмица, в която младите могат да се събират, да пеят и играят хора. До Великден следват хранителни и духовни пости, отбелязва агенция \"Фокус\". Месни Заговезни е - първият празник от Великденския цикъл  На Месни Заговезни се приготвят баница с мас и извара, кокошка, яде се свинско месо. През цялата седмица до Сирни заговезни се устройват веселби и игри, защото след това те са строго забранени. В храмовете се четат откъси от Светото писание, които говорят за Страшния съд. Така Църквата припомня за трагичните последици от греха и призовава всички към служба на ближния и към добродетелност. \r\n ", "date": "2018.02.11", "title": "Отбелязваме Месни Заговезни \r\n"}
{"url": "http://www.bnews.bg/article/236798-vremeto_dnes_dazhd_snyag_i_temperaturi_do", "text": "В неделя през по-голямата част от деня снеговалежите ще продължат. В Дунавската равнина и високите полета в Западна България ще се образува нова снежна покривка. Температурите ще са почти без дневен ход - между 0 и 5 градуса. В източните райони вятърът от североизток ще се усили. В Североизточна България, Централна и Източна Стара планина и Родопите, където валежите ще са по-интензивни, ще има условия за снежни виелици и навявания.", "date": "2018.02.11", "title": "ВРЕМЕТО ДНЕС - дъжд, сняг и температури до..."}
{"url": "http://www.bnews.bg/article/236802-loshoto_vreme_vze_zhertvi_v_sasht", "text": "Силни снеговалежи и минусови температури връхлетяха Средния запад на Съединените щати. Лошото време отне живота на най-малко двама души. Снегът предизвика транспортен хаос в Съединените щати. Над 1500 полета бяха отменени, а много пътища са блокирани. \r\nПо някои оценки лошото време може да засегне 23 милиона души. Особено тежка е ситуацията в Детройт и Чикаго, предаде bTV. Ситуацията е сходна и в Канада. За да избегнат евентуални инциденти, властите в Британска Колумбия отцепиха район близо до натоварена магистрала и предизвикаха лавина. Зимата създаде проблеми и в Япония. През последните дни тя е отнела живота на най-малко четирима души. \r\n ", "date": "2018.02.11", "title": "Лошото време взе жертви в САЩ "}
{"url": "http://www.bnews.bg/article/236809-barekov_za_metamorfozata_na_dzhambazki_ot_protivnik_do_prav_zashtitnik_na_gerb", "text": "Провокиран от последните събития Николай Бареков припомни няколко скандални факта от политическият живот на Ангел Джамбазки от ВМРО. През 2014 година застава с началника си Красимир Карачанов плътно зад идеите на Бареков и ББЦ и широко прокламираната анти ГЕРБ политика . На провелите се тогава избори полученото евродепутатско място с 24 хиляди гласа от страна ВМРО не би било възможно, ако не бяха 250 хиляди гласували за коалиция „България без цензура“. Днес Агнел Джамбазки се хвърля публично на амбразурата в защита на ГЕРБ и Бойко Борисов. В тази връзка ето какво написа Бареков в личния си профил: *публикуваме без редакторска намеса", "date": "2018.02.11", "title": "Бареков за метаморфозата на Джамбазки - от противник до пръв защитник на ГЕРБ "}
{"url": "http://www.bnews.bg/article/236803-protesti_sreshtu_agresiyata_v_uchebni_zavedeniya_shte_ima_prez_tseliya_fevruari", "text": "Целият месец февруари ще бъде под серията от протести „Не на насилието в детски градини и училища“. Това каза Васил Николов – председател на Национален инициативен комитет за качествена и иновативна образователна система и организатор на протестите „Не на насилието в детски градини и училища“, предаде \"Фокус\". „Утре имаме още 3 протеста – във Варна, Плевен и Пазарджик. Във Варна и Пазарджик са от 11.30 часа, а в Плевен от 16.00 часа. На 15 февруари (четвъртък) предстои в София, 16 февруари – Добрич, 17 февруари – Велико Търново, 18 февруари – Перник, 21 февруари – Пловдив, 24 февруари – Стара Загора и на 25 февруари в Русе. Общо взето целият месец февруари ще бъде под тези протести, защото това е една доста сериозна тема. Все пак сигурността на нашите деца и учители и въобще промените, които търсим да се случат в образованието, са от изключителна важност и са основополагащи за развитието на нацията като цяло“, коментира Николов.По думите му в следващите месеци не се предвиждат протести, но ако няма развитие по техните предложения, ако бъдат подценени и се продължи с манипулациите върху така предложените предложения, сега са мобилизирали структурите си в големите градове, но тогава през лятото ще мобилизират и в малките градове и ще направят една по-сериозна серия от протести. „Надяваме се да не се стига дотам и да се съобразят хората, от които зависи това, да бъдат приложени тези промени, защото това е началото на голямата промяна, която чакаме вече толкова десетки години и не се случва. Ние родителите се надяваме да повлияем да се случат вече нещата“, посочи Николов и добави, че се надява въпреки лошата прогноза за времето утре, да се мобилизират родителите от Варна, Плевен и Пазарджик и да покажат, че искат тази промяна да се случи. \r\n  \r\n      \r\n ", "date": "2018.02.11", "title": "Протести срещу агресията в учебни заведения ще има през целия февруари\r\n\r\n\r\n"}
{"url": "http://www.bnews.bg/article/236799-obilniyat_snegovalezh_blokira_avtomobili_v_tsyalata_strana", "text": "Падането на температурите и последвалите снеговалежи на места в страната предизвикаха затруднения в придвижването на превозни средства.  Десет леки коли са закъсали по пътя от Смолян към прохода Превала преди кв. \"Езерово\" заради обилния снеговалеж, който вече е образувал снежна покривка от 15 см. Шофьорите се оплакаха, че пътят е непочистен и заледен, съобщава БНР. Ограничено е движението за превозни средства над 12 тона през проходите \"Рожен\", \"Котленски\", Превала и Предела, и по пътя Якоруда - Юндола заради снегопочистване, съобщават от Пътната агенция. От там съветват шофьорите, на които им предстои пътуване, да тръгват на път с автомобили, подготвени за зимни условия, и да карат със съобразена скорост и повишено внимание. За днес жълт код за снеговалежи е обявен в 21 области в страната, в област Бургас предупреждението е за обилен дъжд, показва справка в Националния институт по метеорология и хидрология при БАН. \r\n ", "date": "2018.02.11", "title": "Обилният снеговалеж блокира автомобили в цялата страна\r\n"}
{"url": "http://www.bnews.bg/article/236808-izvanredno_zaklaha_balgarka_v_holandiya_zadarzhan_e_mazh", "text": "Българка е открита без пулс и кървяща късно през нощта в петък в холандския град Баандам. 44-годишен мъж, също българин, влиза в близко полицейско управление, за да уведоми властите за нападение с нож. Той е държал окървавен нож, пише Фокус, цитирайки Netherlands Times. Полицията го е задържала като заподозрян. 28-годишната жена е открита в критично състояние и е откарана в болница в Амстердам. \r\n ", "date": "2018.02.11", "title": "ИЗВЪНРЕДНО! Заклаха българка в Холандия, задържан е мъж \r\n\r\n"}
{"url": "http://www.bnews.bg/article/236801-uzhasyavashta_statistika_oglupyavame_s_vsyako_izminalo_pokolenie", "text": "Биологът Джералд Грейбтрий от Станфордския университет в Калифорния твърди, че хората стават все по-глупави. Когато хората са живеели и оцелявали на групи сред дивата природа, тяхната интелигентност и емоционални способности са се развивали постоянно.  Хората, които не са използвали мозъка си, просто не са оцелявали. Веднага щом обаче са преминали към по-уседнал начин на живот,  занимавайки се със земеделие и животновъдство в по-големи общности, нещата са се влошили. Тук по-слабите индивиди били подкрепяни от по-силните, а способността на човек да се предпазва от заболявания станала по-важна, отколкото интелигентността. Според американския биолог човечеството е губело своята интелигентност през последните 120 поколения – около 3000 години. Нещо повече - ако пред нас се озове среден гражданин на Атина от времето на 1000 г. пр. Хр., той ще е сред най-умните хора на настоящето, твърди Грейбтрий.  Той ще е с по-добра памет, с повече идеи и по-ясен поглед към важните проблеми.  \r\n ", "date": "2018.02.11", "title": "УЖАСЯВАЩА СТАТИСТИКА: Оглупяваме с всяко изминало поколение\r\n\r\n"}
{"url": "http://www.bnews.bg/article/236813-skandalno_novata_naredba_za_lachelechenie_zabranyava_puskaneto_v_eksploatatsiya_na_aparatura_koyato_ne_e", "text": "Министерството на здравеопазването е публикувало за обществено обсъждане проект на Наредба за реда за осигуряване на защита на лицата при медицинско облъчване.  За нуклеарно-медицински уредби за образна диагностика, компютър-томографи и ангиографи се допускат и фабрично обновени апарати. По смисъла на Наредбата смяна на мястото на един апарат (от една в друга сграда или дори от един кабинет в друг) или дори само смяната на собствеността (например при приватизация на едно лечебно заведение) води до процедура по пускане в експлоатация.  Следователно, ако една болница или медицински център продаде скенера на друго лечебно заведение, то той не може да бъде работи, ако не се представят данни за фабрично обновяване.  Според Наредбата, „фабрично обновяване” на радиологична апаратура се извършва само от оторизирани от производителя лица. Вносителите на такава апаратура в България са цифром и словом 3 (три). Всеки от тях е оторизирал по едно лице за своите апарати.  По този начин с Наредбата се въвеждат условия за монополизация на дейностите по по доставка, техническа поддръжка и ремонт на радиологичната апаратура, както и нормативните изисквания към лицата, извършващи доставката, монтажа, поддръжката и сервиза на специфичната радиологична апаратура за медицинско облъчване. От целия бранш на фирмите, занимаващи се с внос, доставка и монтаж на апарати за образна диагностика, ще останат 3.  Изискването за оторизация неминуемо ще доведе до закупуването на по-скъпи апарати, респективно по-скъпи резервни части и по-скъпо обслужване, което съвсем не е гаранция за качеството му. Текстовете, с които се въвежда монопол противоречат не само на Закона за защита на конкуренцията, но и на европейското законодателство. Дефиницията за „фабрично обновяване” (с изискване за изрична оторизация от производителя) е в противоречие с ДИРЕКТИВА 2013/59/ЕВРАТОМ НА СЪВЕТА от 5 декември 2013 година за определяне на основни норми на безопасност за защита срещу опасностите, произтичащи от излагане на йонизиращо лъчение, където няма изискване за оторизация от производителя, защото това е в пряко противоречие на чл. 102 от ДФЕС и на постоянната практика на Съда на ЕС. \r\nРазрешения, лицензи и регистрация се издават от „компетентен и/или регулаторен”. Изискването за оторизация от производителя, означавало да функциите на контролния орган да се прехвърлят на частно лице.  Изискването за оторизация създава риск за злоупотреби. Оторизираният монополист определено няма икономически интерес да разкрива недостатъците на „своите уреди и апарати”, а притежавайки монопол над документацията за поддръжката им, много трудно би могла да бъде контролирана от когото и да е.  \r\n  ”  Защо се прави това? От незнание или нещо друго. Ще разберем по реакцията. Ако е от незнание, грешката ще бъде поправена в хода на обществените обсъждания. Ако е нещо друго, честито на печелившите.", "date": "2018.02.11", "title": "СКАНДАЛНО! Новата наредба за лъчелечение, забранява пускането в експлоатация на апаратура, която не е..."}
{"url": "http://www.bnews.bg/article/236800-350_mlrd_gubi_velikobritaniya_ot_brekzita", "text": "Икономиката на Обединеното кралство ще загуби 252 милиарда лири ($348 млрд.) в рамките на 15 години, ако напусне ЕС без търговско споразумение с Брюксел. Това съобщи в събота британският вестник \"Индипендънт\". Изданието се позовава на данни от проучване, проведено от платформата за борба с Брекзита - The Best for Britain Group (Най-доброто за Великобритания).  Прогнозите се основават на изтичането на информация от правителството. Според сценария, ако Лондон все пак успее да постигне споразумение с Брюксел за свободната търговия, спадът в БВП на Обединеното кралство за 15 години ще бъде 131 млрд. паунда ($181 млрд.). Ако правителството промени позицията си и запази членството на Обединеното кралство в митническия съюз и единния европейски пазар, загубите ще възлязат на 52 млрд. паунда ($72 млрд.). Председателят на групата \"Най-доброто за Великобритания\" Марк Малък-Браун отбеляза, че Брекзитът ще удари най-тежко в сферите на здравеопазването, образованието и социалните услуги на кралството. \"Всичко това показва, че най-добрият вариант за населението на цялата страна е да остане и да поддържа споразумението, което имаме\", каза Марк Малък-Браун. Официалните разговори между Лондон и Брюксел относно условията, по които Великобритания ще се оттегли от ЕС, започнаха на 19 юни 2017 г. в белгийската столица. Година по-рано, по време на референдума по този въпрос в Обединеното кралство, победа с 51,9% бе спечелена от противниците на европейската интеграция. Самият Брекзит ще се проведе на 29 март 2019 г., след което ще има преходен период, който ще продължи до 31 декември 2020 г. \r\n ", "date": "2018.02.11", "title": "$350 млрд. губи Великобритания от Брекзита\r\n\r\n"}
{"url": "http://www.bnews.bg/article/236814-psihar_tormozi_sinoptichkata_natali_trifonova", "text": "\r\nНезнайно как шантавият ухажор се сдобил с телефонния номер на блондинката и я подложил на ежедневен тормоз. След като го блокирала, той продължил да й пише от фалшиви профили в социалната мрежа и дори се опитвал да я заплашва. Настоявал да излязат на среща, но когато Натали отклонила поканата му, хахото станал агресивен.  \r\nВ началото Трифонова приемала на шега случващото се, но според запознати напоследък била много изнервена от атаките и се заканила, че ако тормозът продължи, ще подаде жалба в полицията. \r\n ", "date": "2018.02.11", "title": "Психар тормози синоптичката Натали Трифонова"}
