{"url": "http://www.bnews.bg/article/252003-valnata_ot_nedovolstvo_ne_spira_novi_protesti_v_stranata", "text": "\n В София се събират хора пред Министерския съвет, там са основно майките на деца с увреждания. \r\n\r\n В Перник отново има блокади на възлов булевард. Протестиращите блокираха автомагистрала „Люлин” и пътен възел Даскалово. „Искането ни е за по-добър живот, сметките не отговят на доходите на хората”, казаха протестиращи. \r\n\r\n Няколко десетки пловдивчани откликнаха на призивите в социалните мрежи за протест пред сградата на общината против високите цени на горивата, корупцията, повишаването на данъците и арогантното поведение на управляващите. Сред протестиращите в Пловдив най-активни бяха майките на деца с увреждания, които за поредна вечер поискаха оставката на вицепремиера Валери Симеонов. \r\n\r\n След края на работния ден пред сградата на общината в Бургас се събраха предимно семейства с малки деца. Обясниха, че са се организирали в късния следобед в социалните мрежи. Главната причина за недоволството им са ниските доходи и стандарта на живот. \r\n\r\n „От монопола искам да изчистя България, да я изчистим всички ние! Да не се срамуваме, че живеем в най-бедната европейска държава!”, заяви Златка Вълчева, която е на протеста с плакат „Да изчистим България за един ден”. \r\n\r\n „Много ми е лесно да си взема един самолетен билет, да си насроча дата и да замина, за която и да е друга държава, но не искам това, искам той да израсне тук, искам да живее тук и да е горд, че е българин!”, заяви жена, дошла да протестира с бебето си. \r\n\r\n Мирно започна протеста тази вечер протеста в Добрич. Недоволните вече не протестират само срещу високите цени на горивата,  а настояват за политики, които да доведат до по-достоен живот за всички. \r\n\r\n „Имаме желание да променим цялостно всичко, което се слува в тази държава. Ние не сме недоволни само от горива, граждански отговорности и т.н. Както  видяхме днес горивата са доста по-евтини спрямо вчера, ние сме тук защото искаме по-добро бъдеще за нас младите хора. Искаме да имаме възможност да живеем нормално в тази държава, искаме да имаме шанс да се развиваме“, заяви един от протестиращите в Добрич. \r\n\r\n След като снощи част от протестиращите решиха да затворят пътя за Варна, днес  13 от шофьорите на колите, които блокираха пътя, са санкционирани. \r\n\r\n Блокада имаше и сутринта. В Силистра протестиращи затвориха централния градски булевард. Хората поискаха по-висок жизнен стандарт, сред протестиращите имаше и майки на деца с увреждания, които настояват за оставката на вицепремиера Валери Симеонов. \r\n\r\n „Абсолютно брутално спрямо целия народ български и спрямо тези майки които протестират вече толкова много време. Студено е, но всички са навън”, заяви Десислава Пейкова от протестиращите.  \r\n\r\n Десетки се събраха и в центъра Хасково по обед, със закана следващия път да затварят граници. Протестиращите се дистанцираха от всички партии  и поискаха  пълна промяна на начина на управление. \r\n \n\t\t\t\t\t\t", "date": "2018.11.13", "title": "Вълната от недоволство не спира, нови протести в страната"}
{"url": "http://www.bnews.bg/article/252004-ekskluzivno_v_bnews_evropeyskite_konservatori_izbraha_yan_zahradil_za_shpitsenkandidat_za_predsedatel_na_ek_na_predstoyashtiya_evrovot_video", "text": "\n Делегатите на Групата на европейските консерватори и реформисти (ЕКР) единодушно избраха Ян Захрадил за шпитценкандидат за председател на ЕК на общите европейски избори през май 2019 г. Ян Захрадил е президент на Алианса на европейските консерватори и реформисти /ЕКР/. \r\n\r\n Първата и единствена българска партия пълноправен член на Алианса е тази на евродепутата Николай Бареков “Презареди България”. Припомняме, че членството бе парафирано с пълно мнозинство по време на тържествена церемония тази година в Баку, Азербайджан, където се състоя срещата на най-високо ниво на АКРЕ с участието на близо 500 консерватори от цял свят. \r\n\r\n Вчера пък бе официално съобщено, че партията на Ердоган от консервативните редици. Инициатори на този политически акт още преди две години бяха Николай Бареков, Моника Маковей и проф. Ханс Олаф—Хенкел. В залата, в която се е провеждало закритото заседание за избор на шпицкандидат на Групата на ЕКР за председател на ЕК, от българските членове е присъствал единствено Николай Бареков. \r\n\r\n Евродепутатът Ангел Джамбазки е бойкотирал гласуването, научи BNews. По време на неговото протичане той е бил забелязан в компанията на български журналисти в сградата на ЕП в Страсбург. След избора си Ян Захрадил е декларирал, че ще окаже подкрепа на евродепутата Николай Бареков по време на евроизборите тази пролет у нас, разкриха сигурни източници. \r\n\r\n Чешкият депутат дори е дал предложение формацията да се казва “Обединени български консерватори”. Информацията обаче все още не е потвърдена. Утре предстои среща на високо ниво ме си шпицкандидата на консерваторите и българският евродепутата за уточняване на подробности около предстоящия вот, като по-късно се очаква да дадат пресконференция, на която да съобщят взетите решения. \r\n\r\n BNews ще следи темата! Очаквайте подробности! \r\n\r\n \r\n\r\n   \r\n \n\t\t\t\t\t\t", "date": "2018.11.13", "title": "Ексклузивно в BNews! Европейските консерватори избраха Ян Захрадил за шпиценкандидат за председател на ЕК на предстоящия евровот! (ВИДЕО)"}
{"url": "http://www.bnews.bg/article/252005-fifa_razporedi_na_levski_da_plati_blizo_polovin_milion", "text": "\n Левски е получил разпоредба от Световната футболна централа да плати трансферна сума на португалския Витория Сетубал. Тя е за преминаването на централния защитник Нуно Рейш на \"Герена\" в началото на септември. \r\n\r\n Сумата, която португалците трябва да получат след намесата на ФИФА, е в размер на 200 хил. евро. Сделката за португалския бранител беше осъществена официално на 5 септември, малко преди затварянето на трансферния прозорец у нас.  \r\n\r\n Според информацията на gong.bg \"сините\" са поискали да платят сумата на вноски, но не са спазили сроковете. Затова португалците са се обърнали към Контролния финансов орган на ФИФА с надеждата по този начин сумата да бъде изискана от българския клуб.  \r\n\r\n Рейш дойде с големи очаквания на \"Герена\" и бързо се утвърди в състава, първоначално като дефанзивен халф, а после и в средата на отбраната след тежката травма на титуляра в тази зона Холмар Ейолфсон и сега си партнира с Давид Яблонски.  \r\n \n\t\t\t\t\t\t", "date": "2018.11.13", "title": "ФИФА разпореди на Левски да плати близо половин милион!"}
{"url": "http://www.bnews.bg/article/251984-zabraniha_na_ruskiya_opozitsioner_aleksey_navalni_da_napuska_rusiya", "text": "\n Руският опозиционер Алексей Навални съобщи в Туитър, че му е забранено да напуска Русия, предадоха Асошиейтед прес и ТАСС. Навални е трябвало да излети за Франция, за да чуе в четвъртък решението на Европейския съд за правата на човека (ЕСПЧ) в Страсбург по негови жалби, но е бил спрян на летището. \r\n\"Пристигнах на летището, за да отпътувам за огласяване на решението на Европейския съд по моето дело. На граничния контрол ми взеха паспорта\" за извършване на специална проверка\", написа Навални. След това служителите на граничния контрол му казали, че съгласно разпореждане на съдебни пристави му е забранено да напуска Русия. \r\n\"Има някакво писмо, че ми е забранено да напускам страната, но не се дава обяснение защо\", посочва Навални. \r\n\r\n \r\n \r\n \r\n\r\n ЕСПЧ трябва да се произнесе по въпроса дали многобройните арести на опозиционера са били политически мотивирани. Това може сериозно да разтревожи Кремъл, който се стреми да маргинализира изявите на най-изявения политически опонент на Владимир Путин, отбелязва Асошиейтед прес. \r\nАдвокатът на Навални Иван Жданов публикува в интернет копие от разпореждането за забрана за напускане на страната, в което няма дата и не се дават никакви подробности. В миналото две съдебни дела пречиха на Навални да пътува, но забраната бе вдигната през пролетта на миналата година, когато трябваше да замине в Испания за спешно лечение. \r\nНавални, който стана популярен с разследванията си на корупцията в държавната администрация, оглави сериозни антиправителствени протести, които привлякоха хора от целия политически спектър. \r\n\r\n Опозиционерът, който заявява, че е \"жертва на незаконни арести\" и на \"произволно лишаване от свобода\", безрезултатно оспори тези мерки срещу него пред руски съдилища, преди да сезира ЕСПЧ, внасяйки пет жалби между 2012 и 2014 г. Заради предишна присъда Навални не беше допуснат да участва в президентските избори през март т.г., което според него е било направено с политически мотиви, напомня Франс прес. \r\n \n\t\t\t\t\t\t", "date": "2018.11.13", "title": "Забраниха на руския опозиционер Алексей Навални да напуска Русия"}
{"url": "http://www.bnews.bg/article/251981-poveche_ot_polovinata_uchenitsi_u_nas_mezhdu_13_i_15_godini_zhertva_na_tormoz_ili_nasilie", "text": "\n Повече от половината ученици в България между 13 и 15 години са били жертва на тормоз или насилие в и около училище, сочи проучване на УНИЦЕФ, а проблемът е сериозен и сред останалите възрастови групи. Във връзка с това започва кампания, насочена към намаляване на толерантността в обществото спрямо насилието и към разпознаване на различните му видове. \r\nПо данни на УНИЦЕФ, страната ни се нарежда сред първите 10 от общо 43 изследвани държави от целия свят, засегнати от тормоз и насилие в училищата, заяви Деница Каменова, директор Комуникации в УНИЦЕФ България. Тревожната статистика не свършва дотук. \r\n\"За 2016-2017 година в страната ни има регистрирани 8 000 случая на насилие и тормоз в училища. Всяко второ дете между 13 и 15-годишна възраст сигнализира, че е ставало обект на тормоз или насилие в или около училище през последните месеци.\", обясни Каменова. \r\nВъв връзка с това от УНИЦЕФ, съвместно с Министерството на образованието организират кампания, насочена към намаляване на толерантността в обществото спрямо насилието. Ще се работи и за разпознаване на различните видове насилие, поясни още Деница Каменова, защото то не e само физическо. \r\n\"Може да бъде вербално, може да бъде тормоз, кибертормоз, може да бъде психологическо. По наши наблюдения и данни има недостатъчно познаване на всичките тези видове и форми на насилие\", поясни още тя. \r\n\r\n Кампанията започна с ученически дебат по темата в Националната финансово-стопанска гимназия в София. Тя ще приключи през февруари догодина и на базата на нея ще бъде разработен механизъм за превенция, който ще се прилага в българските училища от следващата учебна година. \r\n \n\t\t\t\t\t\t", "date": "2018.11.13", "title": "Повече от половината ученици у нас между 13 и 15 години - жертва на тормоз или насилие"}
{"url": "http://www.bnews.bg/article/251985-blizo_400_raketi_i_snaryada_sa_izstrelyani_ot_ivitsata_gaza_sreshtu_izrael", "text": "\n Палестински бойци са изстреляли близо 400 ракети и минометни снаряда от ивицата Газа срещу Израел, съобщи говорителят на израелската армия Джонатан Конрикъс, цитиран от ДПА. \r\nИзраелската система за противоракетна отбрана \"Железен купол\" е прехванала над 100 ракети. В отговор на масирания палестински обстрел израелската армия е атакувала повече от 100 военни обекта на движението Хамас, което управлява в Газа, и на друга екстремистка групировка - \"Ислямски джихад\", каза говорителят. Мишена на ответната операция с участието на танкове, на военновъздушните и военноморските сили са били складове за боеприпаси и подземна инфрастуктура, допълни той. \r\n\r\n Министерството на здравеопазването в ивицата Газа съобщи, че през последните 24 часа в анклава са убити шестима палестинци, предаде Франс прес. При ракетната атака откъм палестинския анклав е загинал жител на израелския град Ашкелон, чиято къща била улучена. \r\n\r\n Израелският военен говорител отбеляза, че сегашната атака срещу Израел е най-ожесточената от 2014 г. насам. През юли и август същата година Израел предприе продължила 50 дни военна операция срещу Газа, целяща да сложи край на ракетния обстрел от палестинската територия. \r\nКонрикъс каза, че Хамас разполага с около 20 000 минометни снаряда и ракети с различен обсег в арсенала си и някои от тях могат да достигнат Тел Авив или Ерусалим. \r\n\r\n Според здравното министерство в Газа при сблъсъци от 30 март досега са убити над 220 палестинци. \r\n\r\n   \r\n \n\t\t\t\t\t\t", "date": "2018.11.13", "title": "Близо 400 ракети и снаряда са изстреляни от ивицата Газа срещу Израел"}
{"url": "http://www.bnews.bg/article/251986-shest_balgarski_banki_na_izpit_pred_evropeyskata_tsentralna_banka", "text": "\n Шест български банки ще бъдат гледани под лупа от Европейската централна банка (ЕЦБ), която ще им извърши цялостна оценка, стана ясно от съобщение на БНБ. Това е по искане на България за установяване на тясно сътрудничество с ЕЦБ. \r\n\r\n Цялостната оценка е задължителна част от процеса на установяване на тясно сътрудничество между ЕЦБ и националния компетентен орган на държава членка на ЕС, чиято парична единица е различна от еврото. \r\n\r\n На оценка ще бъдат подложени следните шест банки: \r\n\r\n -  \r\n\r\n \r\n\r\n \r\n\r\n \r\n\r\n -  \r\n\r\n - \r\n\r\n Прегледът на качеството на активите и стрес тестът ще се основават на методологиите, които банковият надзор в ЕЦБ прилага в редовните си цялостни оценки на банките с актуална класификация като значими или с възможност да станат значими по смисъла на член 6, параграф 4 от Регламент (ЕС) № 1024/2013. \r\n\r\n Процедурата ще започне през ноември 2018 г., а резултатите - в агрегиран вид и поотделно за всяка банка - се очаква да бъдат публикувани през юли 2019 г. Крайната дата за целите на процедурата ще бъде 31 декември 2018 г., съобщават о6ще от БНБ. \r\n\r\n България трябва да отговори на много изисквания, за да бъде приета в Единния надзорен механизъм (ЕНМ), съобщават от Европейската централна банка. \r\n\r\n Те са определени в член 7 от Регламента за ЕНМ1. \r\n\r\n По-конкретно, този процес включва: \r\n\r\n 1. Осигуряване на спазването от страна на БНБ на всички насоки или искания на ЕЦБ; \r\n\r\n 2. Предоставяне на цялата информация за установените в България кредитни институции, която може да е необходима на ЕЦБ за извършването на цялостна оценка на тези кредитни институции; \r\n\r\n 3. Приемане на релевантни национални законодателни актове, с които да се гарантира, че БНБ ще бъде задължена да приеме всяка изискана от ЕЦБ мярка по отношение на кредитните институции. \r\n\r\n След като тези условия бъдат изпълнени, ЕЦБ ще извърши оценката си и ще приеме решение по искането на България за установяване на тясно сътрудничество, като, в случай че то е приложимо, неговата начална дата ще зависи от постигнатия напредък в прилагането на евентуалните мерки, оказали се необходими в резултат от цялостната оценка. \r\n\r\n От ЕЦБ уточняват още, че дори да бъде установено тясно сътрудничество с България и страната ни да стане участник в Единния механизъм за преструктуриране, българските банки няма да получат достъп до европейско финансиране. \r\n\r\n Общите цели на всяка цялостна оценка, която ЕЦБ извършва, са следните: \r\n\r\n 1. Да подобри качеството на наличната информация за състоянието на банките \r\n\r\n 2. Да открие проблемите и да приложи необходимите корективни действия \r\n\r\n 3. Да прецени дали банките са същностно стабилни. \r\n\r\n По-специално, прегледът на качеството на активите има за цел да определи адекватността на оценката на експозициите в баланса, а стрес тестът - да оцени устойчивостта на банките на утежнен макроикономически сценарий, който в типичния случай включва икономически спад. И двата компонента са съсредоточени главно върху рисковете за капитала. \r\n\r\n Други области на риск като например ликвиден риск, операционен риск и изпиране на пари не влизат в обхвата на оценката. За да се осигурят условия на равнопоставеност, цялостната оценка ще бъде извършена посредством най-актуалните налични методологии (връзка), както за прегледа на качеството на активите, така и за стрес теста, съобщават още от ЕЦБ. \r\n \n\t\t\t\t\t\t", "date": "2018.11.13", "title": "Шест български банки \"на изпит\" пред Европейската централна банка"}
{"url": "http://www.bnews.bg/article/251983-astronomi_otkriha_dve_planeti_sas_zagadachen_proizhod", "text": "\n Полски астрономи откриха в Млечния път две нови планети, за които може да се окаже, че принадлежат към т.нар. планети-скитници, т.е. не кръжат около своя звезда, съобщава сайтът arXiv.org. \r\nПланети-скитници са наричани обекти, които са с кръгла форма и масата им е съпоставима с планетарната, но не кръжат в кръгова орбита около звезда, а се движат свободно в космическото пространство. \r\n\r\n По мнението на астрономите, подобни небесни тела не могат да се формират самостоятелно, а са били свалени от орбита около звездите си в резултат на катастрофа. \r\nДосега е потвърдено съществуването на най-малко две планети-скитници, но са известни още няколко обекта със сходни характеристики. \r\n  \r\nДвете нови планети-скитници са открити с помощта на метода гравитационна микролеща. Той се състои в търсене на свободно движещи се планети на фона на звезди. Планетатаиграя роля на леща, т.е. чрез гравитацията си фокусира светлината от фоновия обект. В резултат за наблюдателя от Земята звездата увеличава яркостта си. \r\n\r\n Астрономите наблюдавали две \"събития\" с помощта гравитационна микролеща - OGLE-2012-BLG-1323 и OGLE-2017-BLG-0560. \r\n\r\n Било заключено, че първото \"събитие\" е предизвикано от обект, чиято маса е сравнима със земната или с тази на Нептун. Второто пък било предизвикано от обект с масата на Юпитерили на кафяво джудже. \r\n  \r\nУчените все пак допускат също възможността двете планети да са свързани със свое светило и да имат много широки орбити. \r\n \n\t\t\t\t\t\t", "date": "2018.11.13", "title": "Астрономи откриха две планети със загадъчен произход"}
{"url": "http://www.bnews.bg/article/252002-otkriha_protivotankovi_mini_kray_razgrad", "text": "\n Противотанкови мини намериха полицаи на изхода на Разград в посока Попово, в близост до сгради на бивше военно поделение. \r\n\r\n На терена са намерени 17 мини, маркирани с бяла боя. \r\n\r\n Районът бе отцепен заради мерки за сигурност. \r\n\r\n Военни от Шумен изясниха точния вид на боеприпасите и предприеха нужните мерки за обезвреждане на мините. \r\n \n\t\t\t\t\t\t", "date": "2018.11.13", "title": "Откриха противотанкови мини край Разград"}
{"url": "http://www.bnews.bg/article/251982-6_atentata_sa_predotvrateni_vav_frantsiya_ot_nachaloto_na_godinata", "text": "\n Френските специални служби са предотвратили шест терористични акта от началото на годината, съобщи министърът на вътрешните работи Кристоф Кастанер пред телевизия Бе Еф Ем Те Ве в деня, когато Франция почита паметта на загиналите при атентатите в Париж преди три години. \r\nКастанер каза, че при най-новия случай е осуетен заговор на крайнодесни екстремисти, задържани миналата седмица по подозрение, че готвят атака срещу президента Еманюел Макрон, посочва Асошиейтед прес. \r\nМинистърът напомни, че три години, след като ислямистки екстремисти окървавиха концерт в парижката зала \"Батаклан\" и няколко други места във френската столица, терористичната заплаха остава висока. Той обаче отбеляза, че тя е придобила нови форми, тъй като групировката \"Ислямска държава\" днес е отслабена, а контратерористичните мерки са засилени. \r\nКастанер каза, че почти всяка седмица силите за сигурност \"се намесват, за да неутрализират рискове\". \r\n\r\n През следващата година ще излязат на свобода 48 души, осъдени за свързани с тероризъм деяния, след като са излежали присъдата си. Те остават под наблюдение, тъй като продължават да представляват опасност поради извършените дейния и поради пребиваването си в затвора, което също може да бъде криминогенен фактор и понякога може да задълбочи радикализацията, отбеляза Кастанер. За тази цел прилагаме специални мерки. Някои от излезлите на свобода вече са обект на тези мерки, каза министърът. \r\n\r\n На 13 ноември 2015 г. джихадисти извършиха няколко атаки с огнестрелно оръжие и бомбени нападения във френската столица, взели общо 130 жертви. По повод годишнината от трагедията в Париж днес ще се състои шествие, което ще премине край местата на шестте атентата. \r\n \n\t\t\t\t\t\t", "date": "2018.11.13", "title": "6 атентата са предотвратени във Франция от началото на годината"}
{"url": "http://www.bnews.bg/article/251997-distsiplinarnata_komisiya_nakaza_samo_futbolisti_na_loko_za_sbivaneto_sas_slaviya", "text": "\n Само играчи на \"Локомотив\" Пловдив получиха наказания след мача от 15-ия кръг на Първа професионална футболна лига срещу \"Славия\". На заседание на Дисциплинарната комисия към БФС днес (13 ноември) бе решено да бъдат санкционирани Анте Аралица и Симеон Райков, а по правилник Димитър Везалов ще понесе наказание заради червения си картон.  \r\n\r\n След мача на стадион \"Васил Левски\" в неделя (11 ноември) футболистите на двата тима си спретнаха меле на терена, което се пренесе в тунела. \r\n\r\n Заради случая Анте Аралица е със спрени права за 2 мача и му е наложена глоба от 1000 лева. Симеон Райков ще гледа 5 срещи на \"Локо\" от трибуните и ще трябва да плати 1200 лева санкция. \r\n\r\n Преди футболистите на двата тима да се хванат за гушите, Димитър Везалов получи червен картон. По правилник санкцията за него е спиране на правата за 2 срещи и 5000 лева парична глоба. \r\n\r\n Нито един играч на \"Славия\" не е санкциониран. \r\n \n\t\t\t\t\t\t", "date": "2018.11.13", "title": "Дисциплинарната комисия наказа само футболисти на \"Локо\" за сбиването със \"Славия\""}
{"url": "http://www.bnews.bg/article/251999-andrea_pak_zahapa_mira_dobreva_mnogo_me_e_strah_kato_ostareya_da_ne_zapochna_da_se_izlagam_kato_neya", "text": "\n Скандалът между Мира Добрева и фолкпевицата Андреа продължава. \r\n\r\n След като половинката на Кубрат Пулев отправи няколко обиди към журналистката относто агресивното й поведение към Ваня Костова във „ВИП Брадър“, реакцията на Мира не закъсня. Тя атакува Андреа там, където най-много я боли в момента – наднормените килограми, с които се бори в последно време, пише ПИК. \r\n\r\n „Хм, Андреа… Доколкото знам е тромава и нищо не тренира. И косата й може би й е натежала, също както и миглите й, а може би и силиконът“, произнесе се Добрева. \r\n\r\n Гаджето на Кубрат Пулев обаче не заглъхна, а тъкмо обратното – нанесе пореден удар. „Много ме е страх когато остарея, да не започна да се излагам и да правя нелепи обиди към по-млади момичета, с цел да ги унижа. Когато напредна в годините си се надявам силно да бъда пример за подражание, не само с действията си, но и с постъпките. Разумът не идва с годините, очевидно се раждаме с него.  \r\n\r\n Ако съм защитила Ваня Костова, то е защото в нея видях и припознах бабата, която ме е отгледала и, която ми липсва всеки ден. Лошо е, че именно аз трябва да говоря за уважението, което трябва да имаме към по-възрастните. Но определено това е въпрос на възпитание“, написа серт блондинката в социалните мрежи. \r\n \n\t\t\t\t\t\t", "date": "2018.11.13", "title": "Андреа пак захапа Мира Добрева: Много ме е страх като остарея, да не започна да се излагам като нея"}
{"url": "http://www.bnews.bg/article/251976-mona_gocheva_pokaza_naedryalo_koremche", "text": "\n Актрисата Мона Гочева засне наедрялото си коремче и сподели сантименталните фотоси в социалните мрежи. Припомняме, че певицата съобщи щастливата вест чрез кадър, на който позира заедно със съпруга си Радослав Гочев и надпис „Бебе на борда“, писа  „Телеграф“. \r\n\r\n „Благодаря на всички, които ни писаха и продължават! Много сте мили и наистина вашата подкрепа е истински важна за нас! Предстои ни най-голямото приключение, а цялата позитивна енергия, която ни изпращате“, бе споделила звездата от тийнсериала „Революция Z”. \r\n \n\t\t\t\t\t\t", "date": "2018.11.13", "title": "Мона Гочева показа наедряло коремче"}
{"url": "http://www.bnews.bg/article/251991-sofiyanets_s_50_registratsii_pomete_patrulka_zadarzhaha_go_sled_gonka", "text": "\n 43-годишен столичанин с почти 50 криминалистически регистрации е задържан във Второ РУ след преследване, съобщиха от МВР. \r\n\r\n Около 1.10 часа тази нощ в столичния ж.к. \"Орландовци\", служители от Второ РУ подали сигнал за спиране на лек автомобил \"Ауди А 6\". Водачът обаче не се подчинил, ударил патрулния автомобил и продължил движението си. \r\n\r\n Последвало преследване и заградителни действия и малко по-късно автомобилът е спрян. Задържан е шофьорът, който се оказал с богато криминално минало - с почти 50 криминалистически регистрации. Той е отказал да даде кръвна проба за алкохол и упойващи вещества. \r\n\r\n Мъжът е задържан с полицейска мярка до 24 часа във Второ РУ. По случая е образувано досъдебно производство. \r\n\r\n   \r\n \n\t\t\t\t\t\t", "date": "2018.11.13", "title": "Софиянец с 50 регистрации помете патрулка, задържаха го след гонка"}
{"url": "http://www.bnews.bg/article/251994-futbolist_1_na_egipet_vliza_v_zatvora", "text": "\n Макар Мохамед Салах да направи невероятен сезон с екипа на Ливърпул и да е доста популярен сред младежите в Египет, той е далеч от славата и легендарния статут на Мохамед Абутрика. \r\n\r\n 40-годишният бивш национал е №1 в историята на страна според огромна част от феновете. Той е легенда на най-успешния и популярен тим в Египет - Ал Ахли. \r\n\r\n Абутрика бе част от състава на Египет, спечелил три последователни титли на Африка. През 2007 и 2008-а, той бе отличен с наградата за най-популярен футболист в света. \r\n\r\n Легендарният му статут обаче не успя да го спаси от египетското законодателство. \r\n\r\n Той бе осъден на година затвор за укриване на данъци. Добрата новина за Абутрика е, че ще може да замени ефективната присъда с условна, ако заплати 20 000 египетски долара, което е около 1100 щатски долара. \r\n\r\n В момента той работи като футболен анализатор в Катар и наказанието му ше влезе в сила единствено, ако Абутрика реши да се завърне в родината. \r\n\r\n Сумата, която той укрил в миналото е в размер на 39 хиляди щатски долара. \r\n\r\n Абутрика е известен из цяла Африка с множеството благотворителни акции, които е организирал, доста от тях с легенди като Зинедин Зидан и Роналдо. \r\n\r\n     \r\n \n\t\t\t\t\t\t", "date": "2018.11.13", "title": "Футболист №1 на Египет влиза в затвора"}
{"url": "http://www.bnews.bg/article/251978-obraha_avtora_na_ah_moreto", "text": "\n Авторът на култовите хитове на Тони Димитрова „Ах, морето“ и „За тебе хората говорят“ Иван Ненков е обран по време на концерт в заведение в Студентски град в София. За това се ожали самият той в профила си във Фейсбук. „Не пей ми се! Снощи в „Бумъра 3“ … някой… лява ръка – десен джоб… Защо?“, написа на стената си поетът, написал куп популярни песни за „Фамилия Тоника“, „Щурците“, Веселин Маринов, Кичка Бодурова и много други. \r\n\r\n От коментарите под поста творецът уточнява, че е изчезнал само един маракас, но пак го боли. Това се случило докато той се вихрел на сцената със своята китара, писа „ТелеграФ“.. \r\n\r\n Наскоро и дъщерята на Ненков Божана, която също се изявява на сцената като певица под псевдонима Джейн, се ожали за измама. През лятото 25-годишната изпълнителка пусна новата си песен Boy, която сама е написала като музика и текст, при представянето й разкри, че първият й сингъл „Нямаме време за повече драма“ не се е чул от меломаните  заради пиар измама. Рекламният агент обещал да вкара в ротация парчето в няколко радиостанции и телевизии, но взел хонорара си и изчезнал, без да свърши работата. \r\n \n\t\t\t\t\t\t", "date": "2018.11.13", "title": "Обраха автора на \"Ах, морето\""}
{"url": "http://www.bnews.bg/article/251979-osadeniyat_bivsh_makedonski_premier_izbyaga_v_ungariya", "text": "\n Бившият македонски премиер и дългогодишен лидер на консервативната партия ВМРО-ДПМНЕ Никола Груевски е избягал от страната, за да не влезе в затвора заради влязла в сила присъда за злоупотреби. Новината съобщи самият политик на своята страница във „Фейсбук”. \r\n\r\n „През последните няколко дни получих многобройни заплахи за живота си. В Будапеща съм и ще искам политическо убежище от унгарските власти. Оставам верен на каузата на Македония. Никога няма да отстъпя”, написа Груевски. \r\n\r\n Той беше осъден на 2 години лишаване от свобода заради покупката на луксозна лимузина с държавни пари. Според магистратите Груевски е оказвал натиск на държавни служители, за да се сдобие с луксозното возило. \r\n\r\n Той беше премиер на западната ни съседка в рамките на два мандата – от 2006 г. до 2016 г. Управлението му беше белязано от влошени отношения с всички съседни страни (в т.ч. и България) на фона на огромни разхищения за различни „антични” проекти в архитектурата и културата. Груевски падна от власт след месеци на протести и СРС скандали, от които стана ясно, че службите са използвани за борба с опозицията. \r\n \n\t\t\t\t\t\t", "date": "2018.11.13", "title": "Осъденият бивш македонски премиер избяга в Унгария"}
{"url": "http://www.bnews.bg/article/251980-ban_s_tri_hipotezi_za_naselenieto_prez_2040_g_i_v_trite_namalyavame", "text": "\n 5 860 000 души – толкова хора ще живеят в България през 2040 г., ако се сбъдне най-негативната прогноза на Департамент „Демография” към Института за изследване на населението и човека (ИИНЧ) при БАН. Експертите са разработили три варианта за развитието на демографската ситуация у нас. \r\n\r\n Най-лошият – с падане под 6 млн. българи, би се реализирал, ако не се прилагат никакви мерки за борба с демографската криза. При частични мерки бихме наброявали 6 520 000 души, а най-благоприятният вариант предполага население от 6 750 000 души. Директорът на ИИНЧ-БАН проф. Антоанета Христова отбеляза, че този вариант е „доста нереалистичен”. \r\n\r\n Тя обобщи, че изводът от направените симулационни варианти е, че в следващите години, при всяко положение, независимо от това какви политики се прилагат, броят на населението в България ще намалява. \r\n\r\n Сред причините е миграцията, която е резултат от 6-кратната разлика в средната заплата между България и ЕС и се улеснява от свободното движение. В същото време има голямо количество българи, които нямат нужното образование и желание, за да се реализират на пазара на труда и с тях трябва да се работи. \r\n\r\n По думите на проф. Христова раждаемостта у нас занапред може да се повиши от завръщането на българите, отишли в чужбина след 1989 г., както и от други общности, близки до нашата култура. \r\n\r\n Проф. Татяна Коцева представи данни от национално представително изследване за нагласите към семейната политика, като по-голяма част от анкетираните заявяват, че трябва да има безплатни учебници и помагала, безплатни лекарства за децата и безплатна храна за учениците в училище, както и безплатни прегледи за бременни жени и безплатни извънкласни занимания за учениците по спорт, чужди езици и изкуства. \r\n\r\n По отношение на децата до 7 години като мерки се предлагат компенсаторни суми за родителите при оставане извън ясла или детска градина, родителски кооперативи, почасови услуги, лицензиране на гледаческите услуги и др. \r\n\r\n Всички симулации показват, че ще нараства броят на българите в напреднала възраст. Според проф. Христова това население трябва да е обект на специални политики, за да остава по-дълго на пазара на труда. \r\n\r\n „До 2030-2035 г. у нас се предвижда все \"по-рязко да спада населението между 40 и 64 години, както и населението между 15 и 39 години, а населението над 65 години ще продължи да се увеличава\", прогнозира доц. Стоянка Черкезова. \r\n \n\t\t\t\t\t\t", "date": "2018.11.13", "title": "\r\n\r\nБАН с три хипотези за населението през 2040 г. – и в трите намаляваме"}
{"url": "http://www.bnews.bg/article/251988-viknaha_speshna_pomosht_za_temenuzhka_petkova_v_ministerstvoto", "text": "\n Министърът на енергетиката Теменужка Петкова няма да участва в Министерство на енергетиката на работна среща, на която ще бъде представено предложението за актуализиране на Енергийната стратегия на България. Това съобщи в началото на срещата Жечо Станков - зам.-министър на енергетиката. Причината е, че Петкова не се е почувствала добре. Наложило се е да бъде повикан медицински екип, но ситуацията е овладяна, каза Станков. \r\n\r\n В дискусията участват представители на работодателски организации, синдикати, енергийни експерти и други заинтересовани страни. \r\n\r\n През страната ни годишно минават 17,8 млрд. куб. метра природен газ. От тях 14 млрд куб. метра са за Турция; 3 млрд куб. метра - за Гърция и 0,8 милиарда куб. метра за Македония, съобщи Станков. \r\n\r\n С променящата се инфраструктура трябва да променим нашата енергийна стратегия, каза Жечо Станков. Сега 80 процента от компресорните станции в региона са на територията на България и можем да запазим в бъдеще преноса на природен газ да минава през територията на България, допълни заместникът на Петкова. \r\n\r\n По думите му, трябва да бъде изграден нова инфраструктура, която да отговаря на бъдещите енергийни проекти в региона. \r\n \n\t\t\t\t\t\t", "date": "2018.11.13", "title": "Викнаха \"Спешна помощ\" за Теменужка Петкова в министерството"}
{"url": "http://www.bnews.bg/article/251989-strelochnik_zagina_pri_manevra_vav_varna", "text": "\n Окръжната прокуратура във Варна ръководи досъдебно производство по повод смъртта на работник. Инцидентът е станал около 11.30 часа на релсите в района на Стара гара във Варна, съобщиха от държавното обвинение. \r\n\r\n Загиналият 58-годишен мъж е работил като стрелочник-маневрист. Той разкачил локомотив от два вагона, които излизали от ремонтното депо. Последвал удар, при който мъжът е паднал и е загинал на място. \r\n\r\n На мястото на инцидента е извършен оглед от следовател от Окръжния следствен отдел при Окръжната прокуратура. \r\n\r\n Образуваното досъдебно производство трябва да изясни причините и обстоятелствата за смъртната злополука. \r\n \n\t\t\t\t\t\t", "date": "2018.11.13", "title": "Стрелочник загина при маневра във Варна"}
{"url": "http://www.bnews.bg/article/251990-rusenets_dade_30_000_lv_na_glaven_komisar_ivanov", "text": "\n Възрастен мъж от Русе е станал поредната жертва на телефонните измамници. Той е дал на престъпниците около 30 000 лева, съобщиха от полицията. \r\n\r\n Сигнал за престъплението е постъпил около 19.00 часа вчера. Според 69-годишния мъж по-рано през деня на домашния телефон го потърсил непознат, който се представил за \"главен комисар Иванов\". Той му съобщил, че е обект на телефонни измамници, които ще му се обадят, и е необходимо да съдейства на полицията, за да бъдат задържани. \r\n\r\n След това получил обаждане по схемата за искане на пари за операция на роднина, като първо позвънила плачеща жена, а след това мъж, представил се за \"професор\". Последният разяснил, че са необходими 17 000 евро за поставяне на платинени пирони. После отново се обадил мнимият полицай, който го разпитал с какви парични средства разполага и в коя банка, предупредил го да не дава парите на измамниците и да не ги допуска до дома си, а след това комуникацията между двамата продължила по мобилни телефони. \r\n\r\n Така, по указанията, дадени от мнимия полицай, и под предлог, че съдейства за залавяне на измамниците, възрастният русенец извършил поне четири тегления на различни суми от два клона на банката, както и от банкомат. Банкнотите, други пари, които били налични в дома му, а също и златни накити, той оставил на различни посочени адреси в града. \r\n\r\n Мъжът разбрал, че е жертва на измама, когато се прибрал вечерта у дома си и споделил за случилото се със сина си. \r\n\r\n По случая се води разследване. Общата стойност на щетата предстои да бъде уточнена. \r\n\r\n Според отчет на областната дирекция на МВР в Русе от началото на годината до края на октомври в областта са осъществени 38 телефонни измами за около 60 000 лева. Полицаите са предотвратили други на обща стойност 50 000 лева, като са задържани 10 измамници. През 2017 г. в Русенско са регистрирани 40 телефонни измами за 120 000 лева. \r\n\r\n   \r\n \n\t\t\t\t\t\t", "date": "2018.11.13", "title": "Русенец даде 30 000 лв. на \"главен комисар Иванов\""}
{"url": "http://www.bnews.bg/article/251992-igrachite_na_kipar_iskat_da_stanat_geroi_sreshtu_balgariya", "text": "\n Селекционерът на националния отбор на Кипър Ран Бен Шимон сподели, че се надява неговият отбор да спечели следващите си два мача. Кипърците са домакини на България в петък от 21,45 часа в групата ни от Лигата на нациите. Четири дни по-късно приемат и Норвегия. \r\n\r\n В лагера на тима се надяват на подкрепа в домакинствата, както и да се превърнат в герои за Кипър с две победи. \"Да направим кипърския народ горд с нас\", бе девизът в деня за медиите в лагера на съперника. \r\n\r\n \"Очакванията за добри резултати са големи и искаме да накараме нашите фенове да се гордеят - каза наставникът Бен Шимон. - Трябва да се стремим да доближим най-добрите, а това означава, че футболистите трябва да дават сто процента от себе си във всеки един момент. Искаме да направим серия от добри резултати. Не се стремим към една хубава победа, която да е последвана от загуба. В същото време не искаме да получаваме комплименти за представянето си, но да не сме спечелили, както предишните ни две гостувания в Лигата на нациите, в които играхме добре, не се опитвахме просто да ритаме топката.\" \r\n\r\n Един от основните играчи на Кипър Йоргос Меркис също сподели своите очаквания за предстоящите двубои: \r\n\r\n \"В отбора цари много добра атмосфера, като семейство сме. Предстоят ни два трудни мача. Нашата цел е да победим България и Норвегия. Ще дадем всичко от себе си, за да направим кипърския народ горд.\" \r\n\r\n За мача с България от състава на Кипър ще отсъства полузащитникът на английския Саутенд Джейсън Деметриу, който получи червен картон в мача със Словения. \r\n\r\n България и Норвегия водят в групата с по 9 точки, Кипър има 4, Словения - една. \r\n \n\t\t\t\t\t\t", "date": "2018.11.13", "title": "Играчите на Кипър искат да станат герои срещу България"}
{"url": "http://www.bnews.bg/article/251963-zhorzh_bashur_pravi_emiliya_nay_shtastlivata_zhena_na_sveta", "text": "\n Жорж Башур прави Емилия най-щастливата и обичана жена на света. Арабският бизнесмен засипва съпругата си с букет от рози всеки ден. С жеста Башур иска да покаже на любимата, че с всеки изминал ден той още повече я обича. \r\n\r\n „Моята безкрайна любов“, написа Емилия под снимка на розите, подарени от мъжа й, писа „България Днес“. \r\n \n\t\t\t\t\t\t", "date": "2018.11.13", "title": "Жорж Башур прави Емилия най-щастливата жена на света "}
{"url": "http://www.bnews.bg/article/251950-sadat_zaporira_kashtata_v_boyana_i_smetki_na_minyu_staykov", "text": "\n Апелативният спецсъд наложи запори и възбрани на над 15 имота, сметки и дружествени дялове на бизнесмена Миню Стайков. \r\n\r\n Искането за налагане на мерките е на спецпрокуратурата. С тях се гарантира предвидената в закона конфискация за престъпленията, за които Стайков е обвинен - ръководене на престъпна група за продажба на цигари без акцизен бандерол, данъчни престъпления и пране на пари. \r\n\r\n Състав на спецсъда първоначално е отказал запори, но след протест на прокурор Ангел Кънев апелативните съдии са преценили друго. \r\n\r\n   \r\n \n\t\t\t\t\t\t", "date": "2018.11.13", "title": "Съдът запорира къщата в \"Бояна\" и сметки на Миню Стайков"}
{"url": "http://www.bnews.bg/article/251995-kmetove_sa_nedovolni_ot_vetoto_varhu_danaka_za_starite_koli", "text": "\n Искаме среща с президента Радев, за да му обясним защо се е стигнало до промените в данъка на автомобилите. Това каза на брифинг председателят на УС на Националното сдружение на общините в Република България (НСОРБ) и кмет на Велико Търново инж. Даниел Панов. \r\n\r\n Инж. Панов обясни, че пресконференцията е във връзка с ветото на президента Румен Радев. \r\n\r\n \"Това, което в последно време забелязваме, е, че действително се манипулира с данъка на автомобилите, като още през 2015 г. общото събрание на НСОРБ гласува Законът за местни данъци и такси да бъде изцяло нов. Бих казал, че с добрата комуникация с правителството в последните години успяхме да променим някои неща в закона, като едно от тях беше за данъка на автомобилите. Като тук мога да вмъкна, че това е една от мерките, които ЕС прилага най-вече за чистотата на въздуха. С тази мярка не се вдига толкова драстично данъка на автомобилите - това ще стане с от 5 до 10 лв. на година. И в крайна сметка с тези 55 ст., които се получават, подпомагаме въздуха да бъде по-чист в нашите общини\", обясни той. \r\n\r\n Председателят на УС на НСОРБ посочи, че Законът за местни данъци и такси е бил в интернет и всеки един от заинтересованите лица е можел да възрази срещу него. \"Но за да се стигне до тези промени, НСОРБ сме търсили становища от всички български общини и сме стигнали до преработване специално на тази част за данъка на автомобили. И промените са одобрени, като те са най-вече в два аспекта - екологични и остарялата база на превозните средства. Допитвали сме се не само до малките общини, а до всички. Като НСОРБ ние защитаваме интереса на местната власт пред изпълнителната и действително в последните години се случват много добри неща. Създаването също така на електронни услуги за платен данък при преминаването на технически преглед също дадоха добри резултати\", каза още инж. Панов. \r\n\r\n Той посочи, че общинските съвети трябва да определят данъка в диапазони, съгласно закона, като до 31 януари те трябва да излязат с предложения и решения как да бъде променен този данък. \r\n\r\n \"Искам да препоръчам на колегите от общините да разработят няколко варианта и да покажат на гражданите как този данък ще бъде увеличен. А президентът е добре да изслуша НСОРБ, за да обясним по какъв начин се е стигнало до тази промяна в Закона за местните данъци и такси в частта данък върху автомобили. Защото тя няма да засегне толкова хората, които имат стари автомобили - таксата ще бъде минимална. В НСОРБ винаги сме се стремели всички промени да стават поетапно, за да дишаме по-чист въздух. Надяваме се президентът да определи дата за среща, за да му обясним с цифри промените\", коментира инж. Панов. \r\n\r\n   \r\n \n\t\t\t\t\t\t", "date": "2018.11.13", "title": "Кметове са недоволни от ветото върху данъка за старите коли"}
{"url": "http://www.bnews.bg/article/252001-goranov_kasovata_belezhka_ot_benzinostantsiyata_shte_pokazva_aktsiz_i_dds", "text": "\n Ще предложим в най-кратки срокове всяка касова бележка на бензиностанция да съдържа търговската надценка и елементите на цената, които влизат в крайната цена на горивото. Това обяви пред bTV министърът на финансите Владислав Горанов. \r\n\r\n „Имах среща с премиера Борисов и смятам да предложа изменения в наредбата за регламентиране на плащанията и продажбите, които ще повишат доверието в системата. Наредбата е по-известна като наредба за касовите апарати. \r\n\r\n Ще предложа да задължим всеки търговец на дребно на горива, когато издава касов бон, да посочва на отделен ред акциза, ДДС, както и цената на горивото без акциз и ДДС. Със съответните законодателни изменения можем да отидем и по-напред и да се посочва и търговската надценка в касовата бележка”, обясни още министър Владислав Горанов. \r\n\r\n По думите му така във всеки фискален бон ще се посочи колко отива за държавата и колко е за търговеца. \r\n\r\n „По този начин хората ще могат лесно да се ориентират, кога са натоварени с по-висока от реалната цена. Няма пречка, така е по отношение на енергоразпределителните дружества, ако си погледнете фактурата за електроенергия или фактурата от Топлофикация – има разбивка. Там е посочена цена за пренос, цена за производство, цена за зелена енергия…”, отбеляза още Горанов. \r\n\r\n Атаката срещу правителството, че цената на петрола расте е разбираема, но няма как да кажем на тези хора „приберете се, цената ще падне”, коментира още той. \r\n \n\t\t\t\t\t\t", "date": "2018.11.13", "title": "Горанов: Касовата бележка от бензиностанцията ще показва акциз и ДДС"}
{"url": "http://www.bnews.bg/article/251977-zheni_kalkandzhieva_razkri_zashto_sa_ya_izgonili_ot_big_bradar", "text": "\n Шестата в конкурса Мис Свят Жени Калканджиева бе първият изгонен участник във \"Big brother: Most Wanted\" снощи, което изненада много хора. Тя коментира ситуацията в предаването \"На кафе\" по \"Нова телевизия\". \r\n\r\n \"Може би защото с времето човек губи малко търпимост, аз на два пъти избухвах в къщата. Албена Вулева е права - няма промяна, аз съм такава, каквато съм. Човек трудно се променя на тези години\", каза тя. Калканджиева направи анализ и на ситуацията в Къщата. \"Вътре има две по-тихи девойки - моите номинации Джулиана и Никита. Има един самостоятелен играч - Весела Нейнски, която и следващият път ще бъде номинирана. Тя е по-затворена, не се включва в някакви предизвикателства, има си принципи. Има болежки, а вътре хората са влезли да печелят мисии. Има една весела група, която обичам, и в която бях и аз - хора, които се забавляват, умеят да живеят, показват и много качества. Въпреки споровете ни, аз харесвам Никита, тя не ме е провокирала. Първата седмица беше като на майтап, не съм позирала, не съм се правела, нямала съм стратегия, хвърлих се във вълнението и си имам своите преживявания. Аз обичам хора, обичам компании, обичам участниците, не се замислям какво трябва да направя, за да стигна до финала\", каза тя. \r\n\r\n Накрая Жени посочи и кой иска да спечели: \"Златка и Благо ми изглеждат много чисти хора. Благой е много добър. В Златка пък намирам качества, които не съм познавала. Аз преди дори съм имала предразсъдици към това момиче. Те са ми фаворити, и заради любовта. Затова и им дадох щита от номинации\". \r\n  \r\n \n\t\t\t\t\t\t", "date": "2018.11.13", "title": "Жени Калканджиева разкри защо са я изгонили от Биг Брадър"}
{"url": "http://www.bnews.bg/article/251967-radev_prizova_gerb_da_obyasnyavat_parvo_na_naroda", "text": "\n ГЕРБ да обяснят първо на българския народ. Това поиска президентът Румен Радев пред журналисти като отговор на поканата на властта да му разяснят промените в застраховането. \r\n\r\n По Конституция президентът стои в края на законотворческия процес, изтъкна той. \r\n\r\n Радев налага вето на закона за корпоративното подоходно облагане, съобщи лично държавният глава и обясни, че целта на ветото е депутатите размислят. \r\n\r\n Той не отговори категорично ще приеме ли среща и посочи, че не иска да се меси в законодателството на парламента. \r\n\r\n Радев не даде еднозначен отговор ще наложи ли вето и на закона Пеевски, както зоват от Асоциацията на европейските медии. Без прозрачност и свобода на медиите не може да имаме и ефективна антикорупционна политика, каза държавният глава. \r\n\r\n Президентът не коментира и очаквания доклад на ЕК по механизма за сътрудничество, който ще излезе днес. \r\n\r\n Румен Радев не разполага с доклада на ЕК, но заяви, че като гражданин знае за нашата правосъдна система повече, отколкото един доклад от Брюксел. \r\n\r\n Радев вижда политическа атака в прокурорската проверка срещу неговия кандидат за Конституционния съд. \r\n\r\n Не съм изненадан, че се правят опити да бъде съживена една отдавна приключила прокурорска проверка, каза Румен Радев и се усъмни, че целта е политическа на настоящата атака. Той попита защо точно сега се повдига тази проверка. \r\n\r\n Припомняме, че президентът Румен Радев номинира Атанас Семов за конституционен съдия. След номинацията стана ясно, че прокуратурата проверява отказа от разследване на Атанас Семов след сезиране от статия със заглавие \"Двойни стандарти на \"Дондуков 2\". \r\n\r\n Протестите пък били показателни за състоянието на страната. \r\n\r\n Припомняме, и вчера държавният глава разкритикува управлението на ГЕРБ по време на 61-ва Стрямска механизирана бригада в Карлово по повод 100-годишнината от края на Първата световна война.  \r\n\"Властта всъщност наказва гражданите за бедността, която тя не успява да пребори. Не само това, но гласът на гражданите, техните болки и тревоги не се чуват, те някак си не достигат до управляващите\", заяви президентът. \r\n\r\n Това направи държавният глава и в обръщението си към нацията във връзка с 10 ноември, в което заяви, че демокрацията днес в България се нуждае от рестарт.  \r\n \n\t\t\t\t\t\t", "date": "2018.11.13", "title": "Радев призова ГЕРБ да обясняват първо на народа"}
{"url": "http://www.bnews.bg/article/251964-lora_karadzhova_zapozna_noviya_si_s_deteto", "text": "\n На крилете на любовта е Лора Караджова. Певицата, която допреди няколко дни бе във „ВИП Брадър“, е на седмото небе от щастие. Причина за това е връзката й с диджея Марсел Рохас. Двамата са заедно от началото на лятото и нещата между тях се случват изключително бързо, призна Лора. \r\n\r\n „Познаваме се от дълго време. Изведнъж между нас пламна любов. По-влюбена съм от всякога“, разкри пред „България Днес“ Лора.  Брадърката запознава дъщеря си Алиса с Марсел. „Бързо се сприятелиха. Дъщеря ми прие добре новия човек в живота ми“, категорична е Караджова. \r\n\r\n В къщата най-трудно й е било заради липсата на Алиса, която, между другото, доста зряло е приела отсъствието на мама. Лора признава още, че е изпитвала страх от Кулагин, тъй като й влияел като енергиен вампир. Когато гримьорът се е махнал, всички са били много щастливи. \r\n\r\n Лора се радва, че Наско Колев спечели формата, тъй като е много възпитано момче и си е заслужил успеха. \r\n\r\n   \r\n \n\t\t\t\t\t\t", "date": "2018.11.13", "title": "Лора Караджова запозна новия си с детето"}
{"url": "http://www.bnews.bg/article/251972-novite_konstitutsionni_sadii_se_zakleha", "text": "\n Четиримата новоизбрани конституционни съдии се заклеха. Клетвата беше положена в присъствието на председателя на парламента Цвета Караянчева, държавния глава Румен Радев, председателя на ВКС Лозан Панов и председателя на ВАС Георги Чолаков. \r\n\r\n Така съставът на Конституционния съд беше попълнен с по един представител от квотата на парламента и президента. Двама са излъчени от съдебната власт. \r\n\r\n ВКС и ВАС избраха на съвместно събрание зам.-председателите си Павлина Панова и Надежда Джелепова. Депутатите дадоха вота си за зам.-председателя на Върховния касационен съд Красимир Влахов. Президентът Румен Радев издигна кандидатурата на професора по европейско право Атанас Семов. \r\n \n\t\t\t\t\t\t", "date": "2018.11.13", "title": "Новите конституционни съдии се заклеха"}
{"url": "http://www.bnews.bg/article/251968-rusata_zlatka_machkala_s_charshafite_s_dzhizasa_dokato_imala_vrazka_s_nay_dobriya_mu_priyatel", "text": "\n На всички ни стана ясно, че връзката им се гради на единия секс и нищо повече. Благой не успя да назове името на майката на жената до него, което предизвика истински фурор сред зрителите на предаването. А от останалите им отговори разбрахме, че двамата никак не се познават. Влюбените гълъбчета твърдят, че са заедно от три месеца и че първата им целувка се е случила в колата на 13 септември. Датата е вярна, но не става въпрос за тази година. Запознати с любовния живот на блондинката от Пазарджик издават, че тя спи с футболиста от година. Започнали отношенията си съвсем на шега, за задоволяване на нагона, писа „Шоу“. \r\n\r\n Златка слагала рога на възлюбения си по онова време Георги Валентинов с набожния Благой. А според запознати – и с много други. Аферите и баламосването на Жоро продължават докато той решава да й предложи брак. След това последвал ултиматум от страна на Благой, който се ядосал и искал да разбере веднъж завинаги с кого иска да бъде тя. В крайна сметка Златка прецака Валентинов и скочи в обятията на Джизъса. \r\n\r\n Говори се, че продуцентите на формата водят преговори с Георги да влезе при бившата си и бившия си най-добър приятел, който дълго време спеше с жена му под носа. Те го убеждавали, че по този начин ще накара Златка и Благой да страдат и да ги мрази цяла България, плюс това, че ще си изчисти своя си имидж. \r\n \n\t\t\t\t\t\t", "date": "2018.11.13", "title": "Русата Златка мачкала с чаршафите с Джизъса докато имала връзка с най-добрия му приятел"}
{"url": "http://www.bnews.bg/article/251987-dzhokovich_komentira_obvineniyata_kam_federer", "text": "\n Световният №1 Новак Джокович отвърна на критиките, че в мъжкия тур има фаворизиране на определени играчи. \r\n\r\n Темата повдигна Жулиен Бенето. Французинът обвивни Роджър Федерер, че получава специално отношение на турнирите от Големия шлем. \r\n\r\n Джокович, който е част от този фаворизиран елит на тениса не видя нищо лошо в това, споделяйки: \r\n\r\n \" \r\n\r\n \r\n\r\n . \r\n\r\n \", заяви сърбинът. \r\n \n\t\t\t\t\t\t", "date": "2018.11.13", "title": "Джокович коментира обвиненията към Федерер"}
{"url": "http://www.bnews.bg/article/251993-iran_ni_podkrepi_za_gazov_hab_balkan", "text": "\n Иран подкрепя концепцията за изграждане на газоразпределителен център \"Балкан\" в България, съобщава министерството на енергетиката. \r\n\r\n Концепцията за изграждане на газоразпределителен център в България е била една от централните теми, които са обсъдили на среща министърът на енергетиката Теменужка Петкова и посланикът на Ислямска република Иран в нашата страна Сейед Мохамад Джавад Расули, съобщават от министерството. \r\n\r\n Министър Петкова е представила пред своя гост концепцията, разработена съвместно с Европейската комисия и е подчертала, че проектът е получил подкрепата на комисията като важен за енергийната сигурност и либерализацията на търговията в целия регион на Югоизточна Европа. \r\n\r\n До момента е направено предпроектно проучване за газоразпределителния център, в което се разглеждат няколко източника за доставки на природен газ - от Русия, от Каспийския регион през междусистемната връзка с Гърция, от Румъния, както и евентуален местен добив от дълбоко Черно море, където в момента се осъществяват проучвания. \r\n\r\n Доставки на природен газ от Иран, който е един от водещите световни производители, биха били още един възможен източник за захранване на хъба, пише в съобщението. \r\n\r\n Петкова е запознала Сейед Мохамад Джавад Расули и с перспективата България да участва в изграждането на терминала за втечнен природен газ край Александруполис. Ние разглеждаме това като допълнителна възможност за диверсификация на източниците и маршрутите и гарантиране сигурността на доставките, е подчертала тя. По нейните думи, много добре развитата национална и транзитна инфраструктура в страната осигурява отлични възможности за изграждане на газоразпределителния център.  \r\n\r\n Радваме се, че можем да помогнем за реализацията на този проект и да задълбочим сътрудничеството си в енергийната област, е казал още посланикът на Иран. \r\n \n\t\t\t\t\t\t", "date": "2018.11.13", "title": "Иран ни подкрепи за газов хъб „Балкан“"}
{"url": "http://www.bnews.bg/article/251966-limitite_pri_obezshteteniyata_ostavat_samo_chastichno", "text": "\n ГЕРБ коригира предложението си за въвеждането на таван до 20 хил. лв. за обезщетение при загинал член на семейството. \r\n\r\n На извънреден брифинг в Народното събрание председателят на бюджетната комисия Менда Стоянова обяви, че горна граница на обезщетение няма да има за родители, деца, съпруг и съпруга на жертвите на пътнотранспортни произшествия.  \r\nТаванът до 5 хил. лв. остава за всички роднини извън тесния кръг, които досега бяха обезщетявани при починал близък при катастрофа, обясни председателят на бюджетната комисия. \r\n\r\n Проблемът е бил обсъден на Изпълнителна комисия на ГЕРБ снощи заради напрежението, което възникна от намерението за повишаване на застраховките \"Гражданска отговорност\". Управляващата партия е решила да бъде разработена методика с ясни критерии за обезщетенията, обясни тя и уточни, че внася вече предложенията в застрахователния кодекс. \r\n\r\n \"Ние предлагаме 2 неща. Първо, в Кодекса за застраховането да се приемат текстове за изработването на методика за остойностяване на критериите за имуществените и неимуществените вреди при ПТП. Второ - предлагаме таван до 5 000 лева за неимущшествено обезщетение при ПТП за всички роднини - целия кръг, а не тесният кръг. Това се налага от решението на Касационния съд, който разшири кръга на лицата - включително и нероднини, но емоционално засегнати от това\", посочи Стоянова. \r\n\r\n Ако Народното събрание приеме това предложение, спекулации за двойна и тройна \"Гражданска отговорност\" са невъзможни, подчерта Стоянова и повтори, че заедно с финансовия министър Владислав Горанов са поискали среща с президента. \r\n\r\n Менда Стоянова повтори тезата си, че ако предложението за въвеждане на лимити в застраховането не бъде прието, \"Гражданската отговорност\" неминуемо ще скочи сериозно. Затова тя призова институциите да се обединят около предложението ѝ, защото по този начин цената на застраховката няма да се увеличава. \r\n\r\n Спекулациите от рода на двойни, тройни... 1 000 лева за \"Гражданска отговорност\" са тотално фалшиви, ако предложението се приеме. Това е тотално фалшива новина, категорична е шефката на бюджетната комисия. \r\n\r\n Само за миналата година застрахователите са платили над 280 млн. лв. за неимуществени вреди - болки и страдания. \r\n\r\n \"След като излезе това решение от август до 1 ноември са постъпили жалби от 850 лица, които искат средно по 100 000 лева обезщетение, а това означава, че парите трябва да се платят от застрахователите, а те идват от \"Гражданската отговорност\" т.е. от всички\", обясни Стоянова.  \r\n\r\n На въпрос дали ще се предприемат някакви законодателни мерки по отношение на онези адвокатски кантори, които работят в своя изгода и реално ощетяват както застрахователния сектор, така и самите пострадали, Менда Стоянова заяви, че този проблем е от кръга на компетенции на прокуратурата. \r\n\r\n Стоянова припомни, че е имало предложение да се въведе таван за адвокатските хонорари, но така или иначе всички други суми и високите проценти се взимат нелегално. \r\n\r\n \"Става дума за адвокати, които са се специализирали в неимущественвите обезщетения и това е бизнес със смъртта. Те взимат по 30, 40 до 50% от обезщетението, което съдът присъжда, а когато става въпрос за социално слаби и малцинствени групи, процентът е още по-голям. Освен това парите се взимат нелегално, защото не отговарят на наредбата за адвокатските хонорари\", поясни Стоянова. \r\n\r\n \"Това не са случаи за законодателно решение, а за прокурорска намеса\", посочи Стоянова, но допълни, че няма намерение за събира конкретни данни. \r\n\r\n \"Мисля, че прокуратурата има своите механизми, както да се самосезира, така и да намери виновните\", коментира още Стоянова. \r\n\r\n Припомняме, от Асоциацията на застрахователите в България подкрепиха въвеждането на лимити при обезщетенията, като един от аргументите им беше точно криминални схеми, които изкривяват застрахователния пазар.  \r\n \n\t\t\t\t\t\t", "date": "2018.11.13", "title": "Лимитите при обезщетенията остават само частично\r\n"}
{"url": "http://www.bnews.bg/article/252000-liderat_im_izbyaga_v_chuzhbina_i_se_izdirva_za_da_vleze_v_pandelata_za_koruptsiya", "text": "\n Бившият македонски премиер Никола Груевски е избягал в Унгария, за да не влезе в затвора. Това съобщи самият той във Фейсбук. \r\n\r\n Груевски беше осъден на 2 години затвор по делото за злоупотреба със служебно положение \"Танк\". Делото е за покупка на луксозен правителствен мерцедес за 600 хиляди евро. \r\n\r\n В неделя съдът отхвърли последната жалба на защитата му и присъдата трябваше да влезе в сила. \r\n\r\n Груевски обаче изчезна, според македонски медии още в петък, като вчера беше обявен за общодържавно издирване. \r\n\r\n Бившият македонски премиер обяви днес, че е заминал за Будапеща и е потърсил политическо убежище в Унгария, защото е получил заплахи за живота си. \r\n\r\n \"През последните няколко дни получих безкрайно много заплахи за живота ми. В момента се намирам в Будапеща и тук потърсих политическо убежище от унгарските власти. Винаги ще остана верен на каузата на Македония и никога няма да отстъпя от нея\", написа Груевски, цитиран от БГНЕС. \r\n\r\n Македонското министерство на вътрешните работи обаче опроверга информацията, като обяви, че Груевски не е преминал границата на Македония през нито един от граничните пунктове, съобщи скопската медия Press 24, цитирана от \"Фокус\".  \r\n\r\n Полицията обяви, че проверява съобщението, публикувано на Фейсбук страницата на Груевски. \r\n\r\n Никола Груевски управлява еднолично Македония в продължение на 10 години - до януари 2016 година. Той бе принуден да подаде оставка след масови протести и разкритията за тежки корупционни схеми, натиск върху съдебната система и тотален контрол над медиите. \r\n \n\t\t\t\t\t\t", "date": "2018.11.13", "title": "Лидерът им избяга в чужбина и се издирва, за да влезе в панделата за корупция!"}
{"url": "http://www.bnews.bg/article/251923-zvezda_ot_listopad_chaka_bebe_ot_kolega", "text": "\n Една от най-обичаните турски актриси Фахрие Евджен, известна като Неджля заради ролята си в „Листопад“, е в очакване на първородната си рожба. Татко на бъдещото бебе е нейният колега Бурак Йозчивит, изиграл ролята на Кемал в „Черна любов“. Бъдещите родители потвърдиха новината за третия член в семейството. Двамата били изловени от турски журналисти на излизане от луксозен истанбулски ресторант в тузарския квартал „Арнаукой“. Неочаквано за самите тях първите въпроси били директни и обвързани с бъдещото им дете, писа „Телеграф“. \r\n\r\n Красивата Фахрие не успяла да скрие смущението, което предизвикали многобройните питанки и потвърдила вече тиражираната от пет години блага вест.  Актрисата използвала момента да отрече редица спекулации около бременността си, включително  и че е отправила забрани към Бурак относно някои негови навици: „Не  съм му забранявала да се пръска с парфюм, както четох. Разбира се, че не трябва да се прекалява, но не сме развили подобна вманиаченост. Въпреки това се стараем да се отнасяме към всичко с голямо внимание“, казва тя. \r\n\r\n Красавицата се е сдобила с литература за предстоящото майчинство. Това бил предпочитаният от нея метод, който да я подготви за детето и необходимите за отглеждането му грижи. \r\n\r\n „Много съм внимателна с избора си на храна, затова не се учудвайте, ако с Бурак отново ни засечете да хапваме посред нощ“, пошегува се тя и сподели, че раждането ще е в Турция, а полът на бебето още не е ясен. \r\n \n\t\t\t\t\t\t", "date": "2018.11.13", "title": "Звезда от „Листопад“ чака бебе от колега "}
{"url": "http://www.bnews.bg/article/251969-grozna_iztsepka_mariya_ilieva_pak_iztri_pesnite_na_nasko_kolev", "text": "\n Певицата Мария Илиева продължава с грозните изцепки и отново се заяде с бившата си половинка Атанас Колев и изтри песните му от каналите за видеосподеляне в интернет. \r\n\r\n Причината й за поредната порция злоба обаче остава загадка. Песните на победителя в последния сезон на „ВИП Брадър“ изчезнаха за пореден път от YouTube. За това стана ясно, след като самият той сподели на фейсбук страницата си линкове към парчетата му, а отваряйки ги, пише, че няма такава песен. Наско прие случващото се с чувство за хумор и написа: „Песните отново ги няма. Нещо се бяха разсеяли хората. Скривам песни на пожар, точка ком“, писа „ТелеграФ“. \r\n\r\n Феновете му моментално заподозряха колежката и бивша негова половинка – Мария Илиева, която често обича да го прави. Друга почитателка побърза да обележи, че колкото и да трие музиката му, него не може да го заличи. Трети споделиха, че докато е бил в звездната къща, някои от парчетата отново ги е нямало. \r\n\r\n Това не е първият случай, в който Мария се заяжда с Наско и опитва да саботира кариерата му.  Той се постара да я оплюе в следващите си тракове, а най-култовото бе това: „Г-жо Илиева, песните ми що изтри, що усуква ми врата и що ма лъга за пари? И пред Facing The Sun що така ма нареди? Тамън да се обидя, ама тъй да ме мързи“. Думите бяха израпирани в песента му „Аре тихо“, при което Насето демонстративно вдигна и средния си пръст за „Госпожата“. \r\n\r\n Фактът, че хората симпатизират на младото момче силно е подразнил Мария и тя реши отново да му напомни за себе си. \r\n \n\t\t\t\t\t\t", "date": "2018.11.13", "title": "Грозна изцепка! Мария Илиева пак изтри песните на Наско Колев"}
{"url": "http://www.bnews.bg/article/251961-pet_benzinostantsii_sa_zapechatani_sled_proverka", "text": "\n Пет бензиностанции са били запечатани заради сериозни нарушения, открити през последната седмица. Проверките са съвместни на Агенция „Митници\", МВР, НАП и Българския институт по метрология през изминалата седмица. И петте обекта, които се намират на територията на Перник, Драгичево, Свиленград и Бургас, са запечатани, а за част от нарушенията са образувани досъдебни производства. \r\n\r\n В една от бензиностанциите са открити монтирани допълнителни устройства към фискалния апарат на обекта. По този начин е било възможно подаването на некоректна информация за извършените доставки, наличните и проточените количества горива към НАП. В друга бензиностанция пък са открити неодобрен тип колонки. \r\n\r\n Служителите на НАП, отговорни за принудителното събиране на данъчни дългове, са иззели наличните парични средства в два от обектите, заради непогасени данъчни дългове. От три от бензиностанциите инспекторите са иззели гориво, заради нарушения на акцизното законодателство. Задържани са общо над 14 000 литра гориво. \r\n\r\n Общо 35 495 литра дизелово гориво е задържала митническа мобилна група при проверка на стопански двор в района на София. Проверката е извършена на 8 ноември, съобщават от Агенция „Митници”. \r\n\r\n Митническите служители установили, че в двора са паркирани три цистерни, собственост на две търговски дружества, едното от които притежава и обекти за търговия на дребно. В цистерните са открити съответно от 2000 литра, 3700 литра и близо 30 000 литра. За тези количества не са били представени документи по Закона за акцизите и данъчните складове. Взети са проби за лабораторен анализ. \r\n\r\n При друг случай, отново екип на митническа мобилна група е задържал близо 6400 литра дизелово гориво и бензин без документи за платен акциз при проверка на два микробуса и три бензиностанции. \r\n\r\n На 2 ноември на главен път Е-79 в района на село Драгичево посока Перник, екип на митническа мобилна група спира за „роуд стоп\" проверка два микробуса с българска регистрация. В багажното отделение на микробусите са открити по два еднотонни ПВЦ съдове, пълни с по около 700 литра дизелово гориво. Съдовете са били снабдени с монтирана помпа с пистолет. За откритото общо 1460 л. дизелово гориво шофьорите са представили документи, които в последствие, след лабораторен анализ, е установено, че не са съотносими към превозваното гориво. Митническите служители извършили проверки и в обектите, от които по документи е закупено горивото, както и в трети обект, стопанисван от същото дружество. При последвалите проверки в трите обекта са открити общо 4900 литра бензин без документи. Горивата са задържани. Работата по случая продължава. \r\n\r\n При друга проверка на бензиностанция в района на Свиленград, извършена в същия период, митнически служители от митница Пловдив и митническа мобилна група установяват 9240 литра гориво, предимно дизел, без документи по Закона за акцизите и данъчните складове, съобщиха от Агенция „Митници“.   \r\n \n\t\t\t\t\t\t", "date": "2018.11.13", "title": "Пет бензиностанции са запечатани след проверка"}
{"url": "http://www.bnews.bg/article/251960-lyusi_ilarionov_riton_mi_dalzhat_100_bona", "text": "\n \r\n\"Дует \"Ритон\" ми дължат 100 000 лв.! Ако ги платят, ще дам по 10 000 лв. на Преслава, Джино и Станимир Гъмов като свидетели\". Това сподели пред \"България Днес\" Люси Иларионов. Режисьорът печели солидната сума след бас между него и ритонците по време на съвместното им участие във \"ВИП брадър\" през 2015 година. Облогът хваща изнервения Здравко от музикалния дует, за да защити своята половинка. Певецът твърди, че Катя не е нарекла Люси с италианско име, както режисьорът твърди. \r\nВсичко започва, след като Катя от \"Ритон\" обвинява Люси Иларионов, че е прибрал изчезналия кабел от бягащата пътека във фитнеса на \"ВИП брадър\". На камерите в риалити шоуто ясно се вижда как певицата влиза в спалнята, където си почива Люси, и му отправя словесни нападки. След сцената в спалнята по-късно Люси и \"Ритон\" се изправят очи в очи на меката мебел в хола на къщата. Тогава се завихря и големият скандал между тях. \r\n\"Аз се събудих и ти казах, че съм зле, а ти ми каза някакво италианско име\", обръща се Люси към Катя. За да защити половинката си, Здравко обявява, че лови бас за 100 000 лева, че Катя не е казала нищо. \"Това неговото е халюцинация\", заявява мъжката част от дуета, но Люси е уверен в това, което е чул, и според него ритоните само се излагат. \r\n\"Театро гранде претрочели\" - това всъщност казва Катя на Люси. Това се вижда на запис от камерите в къщата, а за целта всички съквартиранти бяха събрани пред големия плазмен телевизор, за да видят истината. Така \"Ритон\" губят губи баса и съответно се оказват длъжници с крупна сума на режисьора. \"Още тогава казах на съквартирантите Преслава, Джино и Станимир Гъмов, че ще им дам по 10 000 лв. като свидетели, ако Здраво си плати облога. Само че неговата дума не е мъжка явно и едва ли някога ще си плати\", сподели по телефона пред \"България Днес\" Люси, който е в Лондон и снима поредния видеоклип. Преслава може да получи 10 бона, ако Здравко даде парите. Иларионов е категоричен, че от \"Ритон\" са се изхвърлили с този бас. \"Ако аз се хващам на бас, залагам 500-1000 лв., които ще мога да ги платя. А не 100 бона. За пред камерите се правеха на много добри и накрая уж се помирявахме. Здравко се прави на мъжкар пред цяла България, а накрая се крие като мишка. Малко е тъпичко\", разказва още Люси. \r\nВъпреки привидното заравяне на томахавките в края на риалити шоуто нещата извън него съвсем не стоят миролюбиво. \"След това направиха парти в готината си къща с всички съквартиранти и продуцентите без мен. А можеше да ме поканят, като така опитат поне да загладят нещата, след като са се издънили. Но не го направиха и три години вече не се обаждат\", категоричен е режисьорът. Люси се чувства обиден от отношението на \"Ритон\" и е твърдо решен да разказва за неизпълнения бас на музикалния дует и занапред. \r\n\"Не помня да е имало изобщо такъв бас. Не мога да коментирам нещо, което не си спомням\". Това сподели пред \"България Днес\" Катя от \"Ритон\" в отговор на напомнянето на Люси за загубения бас. \r\n  \r\n \n\t\t\t\t\t\t", "date": "2018.11.13", "title": "Люси Иларионов: Ритон ми дължат 100 бона!"}
{"url": "http://www.bnews.bg/article/251996-bsp_podkrepyame_protestite_no_ne_sme_gi_organizirali", "text": "\n БСП подкрепя протестите, но не ги инициира, подчерта днес лидерът на социалистите Корнелия Нинова. Тя смята, че исканията на хората могат да бъдат удовлетворени със законодателни инициативи в парламента, но протестите имат силата да ускорят предизвикването на предсрочни избори. \r\n\r\n „Не сме обсъждали при какви условия как да оглавяваме протеста. Обсъждали сме единствено причините, решенията на тези въпроси – законодателните предложения и декларираната от нас подкрепа за исканията на хората. БСП не подкрепя отделните групи, а исканията, зад които застават тези хора”, подчерта лидерът на БСП. \r\n\r\n „Ще внесем искане за отпадане на облагането на старите автомобили”, заяви Нинова, след като по-рано днес президентът Румен Радев спря данъчните промени, които щяха да ударят именно по по-старите возила. \r\n\r\n „Продължаваме да настояваме да се намали и ДДС-то на хляба и лекарствата, да се преизчислят пенсиите”, заяви Нинова. \r\n\r\n Тя коментира още, че БСП ще продължи да не се регистрира и да участва в гласуването на закони в парламента, докато Валери Симеонов не подаде оставка, но ще участват в разискванията по законопроектите. \r\n \n\t\t\t\t\t\t", "date": "2018.11.13", "title": "БСП: Подкрепяме протестите, но не сме ги организирали"}
{"url": "http://www.bnews.bg/article/251962-ima_li_bum_na_hepatit_a_v_sofiya", "text": "\n Хепатит А се разпространи в над 20 училища и детски градини в София. Данните, разпространени в петък от Министерството на здравеопазването, са за периода от 5 юли до 5 ноември. „Не става въпрос за бум на заболявания. Има епидемични взривове в отделни училища. За цялата страна се отчитат 900 случая по-малко”, коментира пред Нова телевизия проф. Тодор Кантарджиев от Националния център по заразни и паразитни болести. \r\n\r\n Той обясни, че хигиената на ръцете е от особена важност. Хубаво е и да не ходим с външните си обувки вкъщи. Препоръча хората да се имунизират. Относно симптомите проф. Кантарджиев поясни, че при децата до 2-годишна възраст няма пожълтяване. От 10 деца, жълти стават само две. \r\n\r\n От СЗО алармираха за прекомерна употреба на антибиотици. От там прогнозираха, че до 2050 г. антибиотичната резистентност ще е по-честа причина за смърт, отколкото онкологичните заболявания. „Тенденцията на резистентността е такава, че ако не се вземат мерки за умна употреба на антибиотиците, през 2050 г. 10 млн. европейски граждани ще умират”, заяви проф. Тодор Кантарджиев. \r\n\r\n По думите му от държава, износител на антибиотици, България е станала страна-вносител. „Мотивацията на лекаря да изпише антибиотик невинаги е само медицинска”, допълни той. Ето защо всяка година от Националния център по заразни и паразитни болести дават инструкция, по която всяка болница трябва да направи собствена антибиочна политика. \r\n \n\t\t\t\t\t\t", "date": "2018.11.13", "title": "Има ли бум на хепатит А в София? \r\n\r\n\r\n"}
{"url": "http://www.bnews.bg/article/251965-agrion_dava_bezplatni_yuridicheski_saveti_na_sobstvenitsite_na_zemya", "text": "\n Лидерът в управлението на земеделски активи „Агрион“ обяви, че в офисите на компанията ще се предлагат безплатни юридически консултации за всички желаещи. Първоначално, висококвалифицираният екип от специалисти по поземлени отношения ще бъде на разположение в центровете за клиенти на „Агрион“ в големите градове. На 14 ноември 2018 юристите ще решават безплатно правни казуси в офисите в Пловдив и София, а ден по-късно – на 15 ноември 2018  ще са на разположение във Варна, Бургас и Русе. \r\n\r\n От компанията обявиха, че от следващата година земеделското дружество започва инициативата „Ден на безплатните правни консултации“. Той ще се провежда всеки месец  в някой от 20-те регионални офиси на „Агрион“. Така всеки един притежател на земя, който има казус със собствеността си или просто иска консултация във връзка с поземлените отношения, може да се обърне към юристите на земеделското дружество и да получи безплатен съвет. Датите и офисите, в които ще има юристи, ще бъдат обявени на фейсбук страницата на компанията ( ) и на  . \r\n\r\n Сред най-сериозните казуси, с които се сблъскват юристите на „Агрион“, е наследяването на земеделска земя. Често наследниците са повече хора, живеят в различни градове или в чужбина, не се познават или не са в добри взаимоотношения, което прави разделянето на имота изключително трудно и сложно. Поради тази причина наследените ниви запустяват или за тях се водят тежки съдебни битки. \r\n\r\n Голяма част от хората не са наясно какви документи са необходими при наследяване, делба на имоти или планирана сделка със земеделска земя и кои институции ги издават. Експертите на „Агрион“ могат да съдействат в процеса на набавянето на необходимите документи при постигане на съгласие за сделка. \r\n\r\n Други чести проблеми, с които се сблъскват специалистите по поземлени отношения, са свързани с договорите за наем и аренда. Собствениците на земя често не са наясно с процедурата по отдаване под наем или аренда и търсят юридическа помощ, за да получат адекватно заплащане при отдаването на собствената си земя. Други пък се интересуват от условията за разваляне на аренда, когато тя не е изгодна. \r\n\r\n Последните години арендаторите също имат сериозен интерес към юридическите услуги на „Агрион“. Най-честите проблеми са свързани с правата и задълженията по договорите, както и с декларирането им и случаите дублиране на договори за едни и същи имоти. Непълната регламентация в тази област често създава затруднения, както за собствениците, така и за ползвателите на земеделски земи. \r\n\r\n „Екипът от юристи на „Агрион“ е тясно специализиран в поземлените отношения и е готов да съдейства и при най-заплетените казуси, свързани със собствеността на земята“, казаха от земеделското дружество. Те се наложиха на пазара като лидер при решаването на т. нар. трудни сделки, където броят на наследниците е голям. Експертите на дружеството са осъществявали сделки дори с 30 и повече наследници и казуси, които първоначално изглеждат трудноразрешими. \r\n\r\n  „С извършването на безплатни юридически консултации искаме да помогнем на собствениците на земеделски земи да решат казусите, свързани със земеделската земя и да вземат информирано решение какво да правят с нея“, казаха от ръководството на дружеството. Освен правни консултации „Агрион“ е готова да съдейства и с проверка на собствеността на парцелите, както и да направи безплатна оценка на имота. \r\n \n\t\t\t\t\t\t", "date": "2018.11.13", "title": "„Агрион“ дава безплатни юридически съвети на собствениците на земя\t"}
{"url": "http://www.bnews.bg/article/251959-pak_obraha_doma_na_bate_nikolay", "text": "\n Домът на легендарния актьор Николай Николаев, който бе по-известен като Бате Николай за пореден път стана жертва на обир. Къщата на артиста, който издъхна през месец март от инсулт, системно е обект на набези от нагли обирджии. Мургавите вандали нахлули в дома на актьора край Вакарел, който е необитаем от няколко месеца. От там задигнали телевизор, сателитни чинии и всички инструменти от малката работилничка на приземния етаж. \r\nС тях бате Николай майстореше сам мебелите в самобитния си дом, който носеше звучното име „Къщата любовта”. Апашите претършували всичко, но не пипнали и с пръст книгите, с които бе претъпкан домът на покойния актьор. След смъртта му, синът му Стефан, който е художник в Париж изнесъл всички ценности. \r\nМладият мъж прибрал картините, иконите и други ценности, спасявайки ги от мародерите. Бате Николай прекара последните години от живота си в уникалната 185-годишна къща в изоставената махала, която отдалеч личеше, че е дом на артист. Лично той създаде с двете си ръце единствените указателни табели, които сочеха разстоянието между Лос Анджелис и Ню Йорк там. \r\nДомът му бе винаги отворен за приятели, а книгите и телевизията, както и сивата староанглийска овчарка Арго бяха единствените, които му правеха компания. В последните години актьорът преживя много. Той се възстановяваше от рак, операция след катастрофа, а преди това циганин го пребива на гарата във Вакарел, а бездомно куче го напада. \r\n„Оцелял съм и след три развода. Ами хич не е малко”, шегува се с нещастията си актьорът. \r\n\r\n На шестте си деца, три, от които осиновени, той още приживе оповести последната си воля. За всяко от тях оставил по нещо, а освен това разпоредил да го погребат в двора на къщата му. За съжаление последната му воля не могла да бъде изпълнена поради регламентирания закон за погребенията, но всичко останало е спазено от синовете му. Най-голямата болка на Бате Николай си остава смъртта на дъщеря му Надежда. Тя се самоубива миналата година, след като се връща от Париж. \r\n„Не можах да я спася. И аз не знам как, но сигурно можех”, казваше съкрушения актьор. Той обаче не успя да се пребори с мъката си по нея и четири месеца след загубата й издъхна от инсулт. \r\n  \r\n \n\t\t\t\t\t\t", "date": "2018.11.13", "title": "Пак обраха дома на Бате Николай "}
{"url": "http://www.bnews.bg/article/251928-tsetsi_krasimirova_otnovo_svali_drehite", "text": "\n Цеци Красимирова свали дрехите, за да остане само по бельо. Апетитната моделка се пусна по гола гръд, която е закрила с шепите си. \r\n\r\n От последните й фотоси се вижда как целите й ръце и крака са нашарени с татуси на цветя и животни, писа „България Днес“. \r\n \n\t\t\t\t\t\t", "date": "2018.11.13", "title": "Цеци Красимирова отново свали дрехите"}
{"url": "http://www.bnews.bg/article/251948-api_idva_stud_vodachite_da_slozhat_zimni_gumi", "text": "\n В края на настоящата седмица се очаква застудяване. Поради това от Агенция \"Пътна инфраструктура\" (АПИ) информират, че е желателно водачите да сменят летните гуми на автомобилите си със зимни. \r\n\r\n По високопланинските райони е възможно дъждове да преминат в сняг. \r\n\r\n Със заповед на председателя на Управителния съвет на Агенция \"Пътна инфраструктура\" инж. Светослав Глосов от утре, 13 ноември, се въвежда зимното поддържане на републиканската пътна мрежа. \r\n\r\n В поддържането на 20 000 км републикански пътища през зимните месеци ще участват около 3 000 снегопочистващи машини - снегорини, техника за разпръскване на пясък и т. н.  \r\nПо опорните пунктове са осигурени необходимите количества сол, пясък, луга и химически вещества, информират от пътната агенция. \r\n\r\n На директорите на 27-те областни пътни управления е разпоредено да следят прогнозите по райони и със завишено внимание да предприемат необходимите действия за обработка на настилките във високопланинските райони и проходите, където има предпоставки за хлъзгавост и заледявания по усойните места. \r\n\r\n Необходимо е шофьорите да карат внимателно, със съобразена скорост, да спазват правилата за движение, необходимата дистанция и да не предприемат резки маневри, подчертават от АПИ. \r\n\r\n   \r\n \n\t\t\t\t\t\t", "date": "2018.11.13", "title": "АПИ: Идва студ, водачите да сложат зимни гуми\r\n"}
{"url": "http://www.bnews.bg/article/251947-zaloviha_izdirvaniya_za_ubiystvoto_v_gorna_oryahovitsa", "text": "\n   \r\n\r\n Властите са заловили мъжа, обявен за издирване за убийството в Горна Оряховица, предаде Нова. \r\n\r\n Мъжът е разпознат от хора в близост до автогарата в града. Той е задържан от криминалисти. \r\n\r\n Мъжът не е оказал съпротива при задържането. \r\n\r\n Той е задържан за срок до 72 часа. Очаква се Окръжна прокуратура във Велико Търново да поиска мярка \"задържане под стража\". \r\n\r\n Припомняме, около 17.30 часа на 10 ноември, събота, мъж намира в жилището си тялото на 40-годишна жена.  \r\nПристигналите на място полицаи констатират, че жената е загинала от множество прободни рани. \r\n \n\t\t\t\t\t\t", "date": "2018.11.13", "title": "Заловиха издирвания за убийството в Горна Оряховица"}
{"url": "http://www.bnews.bg/article/251920-ivo_arakov_pokaza_ubiystvena_presa", "text": "\n Иво Аръков демонстрира впечатляваща коремна преса. Актьорът не спира да публикува кифленски снимки в социалните мрежи и да се перчи с перфектна форма. В момента актьорът е в Лондон, където работи от около година. Там здравенякът има агент, който му осигурява ангажименти, а поне два пъти в месеца хваща самолета за Англия, за да снима в реклами и различни тв продукции. \r\nЗасега никоя от ролите му не заслужава медийно внимание, но поне получава добри пари за труда си, пише „България днес”. „Имам много повече работа от тук. Имам проекти, но не такива, с които бих се похвалил. Както казва Христо Шопов, това е работа за поддържане на форма. \r\n\r\n Това, че имам агент не означа, че загърбвам българския пазар. Пътувам постоянно между София и Лондон. Искам да преследвам мечтите си, докато съм млад. Няма време за губене”, споделя още Аръков. \r\n \n\t\t\t\t\t\t", "date": "2018.11.13", "title": "Иво Аръков показа убийствена преса"}
{"url": "http://www.bnews.bg/article/251952-radev_predupredi_vlastta_da_spre_s_tsinizma_i_arogantnostta", "text": "\n Президентът Румен Радев предупреди, че протестите срещу управляващите ще продължат, ако те продължават с арогантните и циничните си изявления. \"Властта губи сензорите си и усещането за проблемите на хората. Ако няма чуваемост, ако няма съответните мерки, ако продължават арогантните и цинични изявления и неразбирането на проблемите, закономерно е тези протести да продължат\", отговори той на въпрос за многобройните граждански протести от последните дни. \r\n\r\n Припомняме, че хиляди хора от над 30 града излязоха на шествия или блокираха пътища в цялата страна. Поводите за недоволство бяха много - високите цени на горивата, увеличението на данъка за старите коли и застраховката \"Гражданска отговорност\", отношението към майките на деца с увреждания и др. \r\n\r\n Държавният глава подчерта, че протестите са демократично право и възвръщат както надеждата, така и достойнството на българите като граждани. \"Властта всъщност наказва гражданите за бедността, която тя не успява да пребори. Не само това - гласът на гражданите, техните болки и тревоги не се чуват, те някак не достигат до управляващите\", критичен бе той. \r\n \n\t\t\t\t\t\t", "date": "2018.11.13", "title": "Радев предупреди властта да спре с цинизма и арогантността\r\n"}
{"url": "http://www.bnews.bg/article/251953-shefat_na_tarnovskata_politsiya_s_ekskluzivni_razkritiya_za_aresta_na_brutalniya_ubiets_ot_gorna_oryahovitsa", "text": "\n Убийство от ревност – това е една от версиите на разследващите за жестокото убийство в Горна Оряховица. Трупът на жертвата бе открит около 17.30 часа на 10 ноември в жилище в кв. „Пролет“ в железничарския град. Тази вечер заподозряният за убийството – 36-годишния Николай Кънчев, бе задържан от криминалисти в района на автогарата в Горна Оряховица. \r\n\r\n Мъжът, който е стар познайник на полицията, е опитал да избяга, но е бил заловен, съобщи за БНР шефът на ОД МВР старши комисар Димитър Машов. В рамките на 24 часа предстои да бъдат събрани достатъчно доказателства, за да бъде повдигнато обвинение на Кънчев. Той има четири присъди, като последната е от тази година – условна за притежание на наркотици. \r\n  \r\n \n\t\t\t\t\t\t", "date": "2018.11.13", "title": "Шефът на търновската полиция с ексклузивни разкрития за ареста на бруталния убиец от Горна Оряховица\r\n\r\n"}
{"url": "http://www.bnews.bg/article/251922-azis_i_rado_tushev_stanaha_semeystvo", "text": "\n Откакто стана част от екипа на водещите на „Биг Брадър“, Азис е неразделен с Радо Тушев \r\n\r\n Кралят на фолка и гласът на Големия брат са нонстоп заедно и дори наричат себе си \"семейство\". После двамата поеха на кратко пътешествие из страната, а профилите им в социалните мрежи гъмжат от общи снимки от разходки, вечери и купони, Тушев не обича да се изявява публично и медийно, но откакто са дупе и гащи с Васко, го прави все по-често, пише „България Днес“. \r\n \n\t\t\t\t\t\t", "date": "2018.11.13", "title": "Азис и Радо Тушев станаха семейство "}
{"url": "http://www.bnews.bg/article/251951-lozan_panov_se_krie_ot_proverka_za_koruptsiya", "text": "\n Скандалният председател на Върховния касационен съд Лозан Панов се крие от проверка за корупция. Това стана ясно, след като съпругът на Черния лебед (както аверите му от АРГО-гейт наричат половинката му Бети Панова - б.а.), публикува на сайта на съда жално съобщение, с което заявява, че няма да се яви на разпит пред Комисията за противодействие на корупцията и отнемане на незаконно придобито имущество (КПКОНПИ). \r\n\r\n Като причина за пореден път да избегне проверка на имането му пък Панов посочва това, че според него не бил коректно призован от комисията. От КПКОНПИ пък посочиха, че шефът на ВКС се опитва да използва поста си, за да се постави над закона. \r\n \n\t\t\t\t\t\t", "date": "2018.11.13", "title": "Лозан Панов се крие от проверка за корупция"}
{"url": "http://www.bnews.bg/article/251954-shefat_na_knsb_zaplatite_na_horata_v_chastniya_sektor_tryabva_da_badat_uvelicheni", "text": "\n Никой не обяснява как се ценообразуват цените на горивата у нас, хората не вярват, че в момента това е реалната цена. И в комбинация с ниските доходи, това води до автентичен гняв. Но не вярвам да няма организация и координация на протестите в момента – трудно е да се случи в един ден и в един момент на толкова места, аз съм организирал протести и зная как се прави. Това заяви лидерът на КНСБ Пламен Димитров пред Нова телевизия. \r\n\r\n Проблемът трябва да бъде решен без да се вдига „Гражданската отговорност“ и това е предизвикателството пред властта и регулаторите – да намерят изход така, че да не скача застраховката, а финансовата стабилност в сектора да се запази, обясни Димитров. Той обяви, че всеки протест за заплати, който е автентичен, ще бъде подкрепен от синдикатите. Ясно е, че хората имат основание. Това е ясен знак и за властта, но и за работодателите, защото увеличението на заплатите е необходимо, допълни Димитров. Над 800 хиляди хем работят, хем са в бедност, цитира данни на КНСБ той. Единствената алтернатива днес е да се увеличават доходите, да се поиска увеличаване на заплатите.   \r\nПрочети повече в Blitz.bg: https://www.blitz.bg/ikonomika/sheft-na-knsb-plamen-dimitrov-nyama-kak-da-nyama-organizatsiya-na-protestite_news639310.html \r\n \n\t\t\t\t\t\t", "date": "2018.11.13", "title": "Шефът на КНСБ: Заплатите на хората в частния сектор трябва да бъдат увеличени! "}
{"url": "http://www.bnews.bg/article/251955-pomognete_na_malkata_vanesa_koyato_strada_ot_ryadko_zabolyavane", "text": "\n Ванеса Стоянова е на 11 години и иска да бъде като всички други деца, но за съжаление съдбата е решила друго.  Тя страда от рядко заболяване на гръбначния стълб, което ден след ден усложнява дишането й.  Това от своя страна я кара да се чувства все по-зле. Ванеса се нуждае от спешно лечение, но сумата е непосилна за семейството й.  Можете да помогнете на Ванеса, за да може отново да се чувства добре и да изживее нормално останалите години от детството си на тази дарителска сметка: Банка ОББ Банкова сметка в лева: BG26UBBS80021074425140 Ванеса Миленова Стоянова \r\n  \r\n \n\t\t\t\t\t\t", "date": "2018.11.13", "title": "Помогнете на малката Ванеса, която страда от рядко заболяване\r\n\r\n"}
{"url": "http://www.bnews.bg/article/251970-vazhno_shte_se_vdigat_li_tsenite_na_toka_i_parnoto_po_vreme_na_otoplitelniya_sezon", "text": "\n Цените на тока и парното няма да се променят до края на отоплителния сезон. Това заяви председателят на КЕВР Иван Иванов след днешното заседание на регулатора, по повод обявеното от Булгаргаз прогнозно поскъпване на синьото горива с близо 5% през първото тримесечие на новата година. \r\n\r\n \"Ако се запази тази тенденция на световните пазари, където цената на суровия петрол, който преди около месец достигна стойност от 86 долара за барел, но постепенно намаля и в момента е малко под 70 долара за барел, мога да заявя, че цената на природния газ ще бъде коригирана, но това няма да доведе нито до повишаване цената на топлинната енергия, нито до повишаване цената на електрическата енергия. Цената на електрическата енергия и на топлинната ще останат непроменени до края на отоплителния сезон\", заяви председателят на КЕВР Иван Иванов, цитиран от БНТ \r\n \n\t\t\t\t\t\t", "date": "2018.11.13", "title": "ВАЖНО! Ще се вдигат ли цените на тока и парното по време на отоплителния сезон?"}
{"url": "http://www.bnews.bg/article/251957-dara_zabravi_za_papi_hans_pokaza_noviya_si_snimka", "text": "\n Певицата Дарина Йотова, позната повече като Дара, най-сетне се отърси от раздялата с поета Константин Трендафилов и заби ново гадже \r\n\r\n Хитовата певица пусна общ фотос със заподозрения за нейна половинка мъж, който предизвика контрастни емоции в мрежата. Кадърът обаче изчезна след 24 часа от публикуването в инстаграм. Това не попречи на меломаните направили скрийншот, да  коментират надълго и широко кой е мистериозният  мачо. \r\nНа качения фотос двамата позират гушнати. Това, което става ясно, че новият изглежда почти толкова добре, колкото и експоловинката на Дара – Папи Ханс. Други коментират, че преди дни певецът-поет, преди дни публикува общи снимки с Дара. „Обичам това момиче“, писа финалистът от ВИП Брадър. Явно слуховете, че двамата не поддържат връзка са далеч от истината. Дори загубили голямата си любов те са успели да запазят близките си отношение, пише „Телеграф“. Снимката вижте \r\n \n\t\t\t\t\t\t", "date": "2018.11.13", "title": "Дара забрави за Папи Ханс, показа новия си (Снимка)"}
{"url": "http://www.bnews.bg/article/251974-mazh_zagina_na_myasto_pri_katastrofa_kray_stara_zagora", "text": "\n Възрастен мъж почина след тежка катастрофа в Стара Загора. Инцидентът е станал на пътя за Хасково при включване на АМ „Тракия” в близост до летището в града. \r\n\r\n Две коли са се движели една зад друга. Автомобилът блъснал колата пред него, която излетяла от пътното платно. Мъжът загива на място. \r\n\r\n Няколко часа движението в района беше затруднено \r\n \n\t\t\t\t\t\t", "date": "2018.11.13", "title": "Мъж загина на място при катастрофа край Стара Загора"}
{"url": "http://www.bnews.bg/article/251949-makedoniya_izdade_zapoved_za_arest_na_gruevski", "text": "\n Македонската полиция издаде заповед за арест на Никола Груевски, предадоха местни медии. \r\n\r\n Бившият премиер, който трябваше да влезе в затвора, е в неизвестност от петък. \r\n\r\n След като вчера Наказателният съвет отхвърли и последната жалба на защитата му, Груевски трябва да започне да изтърпява присъдата си. \r\n\r\n Последната публична проява на Груевски е от преди пет дни. Той вече не пише и в социалните мрежи. \r\n\r\n Според партията  му ВМРО-ДПМНЕ \"Груевски е жертва на политическо преследване\". \r\n\r\n Груевски получи две години ефективна присъда по делото \"Танк\" за закупуването на служебния му \"Мерцедес\" за сума над 650 000 евро, докато беше премиер. По делото \"Танк\" бившият министър на вътрешните работи Гордана Янкулоска беше осъдена на шест години затвор. \r\n\r\n Ако не бъде намерен от съдебните служители, Груевски ще получи заповедта си за изтърпяване на наказанието в понеделник, когато трябва да се яви пред съда по друго дело срещу него. \r\n \n\t\t\t\t\t\t", "date": "2018.11.13", "title": "Македония издаде заповед за арест на Груевски"}
{"url": "http://www.bnews.bg/article/251958-poli_genova_e_bremenna_krie_bashtata_na_bebeto", "text": "\n С първо бебе ще се похвали напролет певицата Поли Генова. Изпълнителката е бременна и очаква наследник догодина. Гласовитата блондинка, която представи страната ни на два конкурса на „Евровизия” и успя да извоюва четвъртото място на България в единия от тях, вече е готова да бъде майка. \r\nСамата Поли криеше новината, съобщавайки само на най-близките си. Но така или иначе от около месец насам изпълнителката не може да скрие наедрялото си коремче, пише „България днес”. \r\nОсвен това на певицата й се наложило да откаже ангажимент свързан със спорт, заради деликатното състояние, в което се намира. По думите на нейни близки, бебето се очаква през пролетта на следващата година. \r\nПевицата обаче предпочита да мълчи, тъй като иска да запази хубавата новина само за себе си, поне още известно време. Що се отнася до таткото, няма съмнение кой е той. Става дума за известен изпълнител от Филипините, който е сериозен приятел на певицата от доста време. \r\nВъпросното гадже на звездата дори й подари пръстен миналата година, с което тръгнаха и спекулациите за брак. Оказва се, че двойката наистина се стяга за голямо събитие, но то не е сватба, а бебе. Що се отнася до слуховете, че Поли се е залежала и напълняла, това са пълни измислици. Просто бъдещата майка трябва да почива повече и да хапва както се полага. \r\n  \r\n \n\t\t\t\t\t\t", "date": "2018.11.13", "title": "Поли Генова е бременна, крие бащата на бебето"}
{"url": "http://www.bnews.bg/article/251973-svaliha_skandalniya_klip_na_alma_mater_bashar_rahal_se_izvini_za_nelepata_reklama", "text": "\n Свалиха рекламния клип на Алма Матер от Фейсбук страницата и Ютюб. Видеото, което възмути интернет, вече не може да бъде намерено в социалните мрежи. В него участва актьорът Башар Рахал, който бе избран за директор на студентската телевизия Алма матер. Клипът показва как директорът приканва студентите да участват в конкурса за подбор на служители, за да станат популярни, и дава пример с младо момиче, което му носи кафе, а той я заглежда в задните части, писа „Телеграф“. \r\n\r\n Опитът за хумористична реклама обаче беше посрещнат със силно неодобрение. Само за няколко дни видеото бе гледано повече от 20 000 пъти. „Така ли се става известен?!“, гласи коментар от студент в страницата на университетската телевизия. Башар обясни, че видеото няма и намек за сексуален тормоз. „Хора, какво ви стана! Това е скеч!“, попита актьорът в ефира на БТВ. \r\n\r\n От ръководството на Алма Матер посочиха, че целта била новината да стигне до повече хора. И са доволни от резултата. Девет от преподавателите от факултета по журналистика пък се обявиха срещу скандалния клип и излязоха с отворено писмо към университетската аудитория. Те допълниха, че „шеговитият“ клип не бива да бъде подминаван като младежка провокация. \r\n\r\n Директорът Башар Рахал изразява съжаление за лошата преценка, вкус и грешно послание, което би могло да се изтълкува като утвърждаващо стремежа към известност над упорития труд и сериозните качества.   \r\n \n\t\t\t\t\t\t", "date": "2018.11.13", "title": "Свалиха скандалния клип на Алма Матер, Башар Рахал се извини за нелепата реклама\r\n"}
{"url": "http://www.bnews.bg/article/251956-istinata_lasna_tova_e_tamnoto_minalo_na_zhestokiya_ubiets_ot_gorna_oryahovitsa_kakva_e_vrazkata_mu_s_mvr", "text": "\n Издирваният под дърво и камък Николай Кънчев, който уби по особено жесток начин красивата Мария в Горна Оряховица, е бил курсант в Академията на МВР. Изкарал е там до 3-и курс, след което е бил изхвърлен заради употреба на наркотици, пише „Телеграф”, позовавайки се на информация от вътрешното министерство. \r\n\r\n Припомняме, че 36-годишният мъж бе арестуван в понеделник вечерта в района на автогарата в железничарския град. \r\n\r\n Основната версия на разследващите е, че е смлял от бой приятелката си Мария от ревност, тъй като Светослав Спасов, у когото била на гости във фаталната нощ срещу петък, също бил пребит. \r\n\r\n Домакинът също има рани от побой – счупен череп, охлузвания и хематоми, но не е с опасност за живота. Николай Кънчев бил особено ревнив, споделиха запознати. След като го изхвърлили от Академията на МВР, той за кратко се цанил като юрист на летището в Горна Оряховица, откъдето обаче също го уволнили, споделиха служители от аеропорта. \r\n\r\n Има 4 присъди – две за увреждане на чуждо имущество, една за нелегално сечене на дърва и последната е за притежание на дрога. Патолози коментираха, че той толкова жестоко е бил Мария, че буквално е размазал главата й. Ударите според тях са нанасяни с юмруци и ритници.  \r\n  \r\n \n\t\t\t\t\t\t", "date": "2018.11.13", "title": "ИСТИНАТА ЛЪСНА! Това е тъмното минало на жестокия убиец от Горна Оряховица, каква е връзката му с МВР\r\n"}
