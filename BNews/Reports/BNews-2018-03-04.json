{"url": "http://www.bnews.bg/article/237987-italianski_natsionalen_futbolist_pochina_na_31_godini", "text": "Ужасяваща новина покруси Италия и света на футбола. Капитанът на Фиорентина и национал на \"скуадра адзура\" Давиде Астори е починал в съня си в неделя рано сутринта в хотела в Удине, съобщи gong.bg. Тялото му е намерено безжизнено в хотелската стая. Според лекарите на \"виолетовите\" причината за кончината на 31-годишния футболист е сърдечен арест. Играчите на Фиорентина се готвеха за мача с Удинезе на \"Фриули\" и бяха отседнали в \"Ла ди Морет\". Но заради неочакваната трагедия мачът е отложен за неопределена все още дата. „С огромна мъка искаме да съобщим, че нашият капитан Давиде Астори почина тази сутрин. В тази ужасяваща и деликатна за семейството му ситуация, искаме да помолим най-вече за респект и да уважим мъката на най-близките му\", пише в съобщението на сайта на Фиорентина.  Новината за смъртта на 31-годишния футболист е истински шок за всички, защото до последно изглеждаше в цветущо здраве. Той оставя сами съпругата си Франческа Форети и 2-годишната им дъщеричка Витория.  Заради кончината му беше отложен и мачът между Дженоа и Каляри. Той игра дълги години за състава на сардинците, откъдето именно премина във Фиорентина. За националния отбор на Италия има 14 мача и един гол. ", "date": "2018.03.04", "title": "Италиански национален футболист почина на 31 години"}
{"url": "http://www.bnews.bg/article/237995-proletta_idva_v_sredata_na_sledvashtata_sedmitsa", "text": "Снежната покривка най-вероятно ще се стопи през идващата седмица, тъй като през втората й половина очакваме температурите до 18-20 градуса. Това каза синоптикът от Националния институт по метеорология и хидрология (НИМХ)към Българската академия на науките (БАН) Мариана Попова в интервю за Агенция „Фокус\". По думите й в сравнение с изминалите много студени дни, вече има затопляне. „Затоплянето ще продължи през следващите дни. По-чувствително и вече в цялата страна ще бъде към края на тази седмица, когато очакваме на места да има дневни температури, достигащи до 18-20 градуса. Ще има и югозападен вятър, който допълнително ще допринася за бързото топене на снега\", коментира Попова. Синоптикът коментира, че времето през следващите дни доста ще напомня за пролет. Тя обърна внимание, че астрономическата пролет настъпва на 20 март в 18.15 часа.  „До четвъртък очакваме по-често облачно време с превалявания, но от петък нататък ще имаме няколко спокойни дни без валеж, дори с разкъсана облачност. На места временно и до слънчево време\", каза Попова. По думите й докрая на март ще има още чести валежи. Според нея март ще е месец с валежи, които ще са над нормата. „Така че валежите ще бъдат чести, следващият процес се очаква около 13 март, след това към 15-ти, 18-ти, 23-ти, 25-ти, 28-ми март и самия край на месеца. Характерно е за март да има повишена динамика и чести валежи\", допълни синоптикът.", "date": "2018.03.04", "title": "Пролетта идва в средата на следващата седмица"}
{"url": "http://www.bnews.bg/article/237994-donald_tramp_nyama_da_ima_izklyucheniya_za_mitata", "text": "Президентът на САЩ Доналд Тръмп е разговарял със световните лидери за планираното увеличение на митата за внос на стомана и алуминий и не планира да прави изключения за никой, съобщи Министърът на търговията на САЩ Уилбър Рос в неделя, предава Reuters. \"Знам, че е провел разговори с доста световни лидери\", заяви Рос в интервю пред американския телевизионен канал ABC. „Ясно е, че той взима решенията, но към момента, доколкото съм запознат, става въпрос за доста широк обхват на мерките. Не съм чул да говори за изключения\", добави търговския министър. \r\nReuters припомня, че в четвъртък Доналд Тръмп заяви, че САЩ ще увеличи митата за вносна стомана на 25% и за вносен алуминий - на 10%, за да защити домашните производители. Това предизвика множество критики от търговските партньори на САЩ. Рос омаловажи възможните последствия за американската икономика от мярката. Според неговите думи, предложените нови мита ще увеличат доходите на САЩ с около 9 млрд. долара на година, което представлява много по-малко от 1% от БВП на страната. „Така че приказките, че това ще доведе до загуба на работни места, ще увеличи цените и изобщо, че ще повлияе зле са грешни\", подчерта той. Търговският министър не е впечатлен от заплахите на ЕС за налагане на ответни мита на знакови американски продукти, сред които мотоциклетите Харли Дейвидсън, бърбънът и дънките Левис. Според него те са тривиални и са „огромна грешка\". В отговор на европейските заплахи, Доналд Тръмп на свой ред подсказа, че може да увеличи митата за внос на европейски автомобили.", "date": "2018.03.04", "title": "Доналд Тръмп: Няма да има изключения за митата"}
{"url": "http://www.bnews.bg/article/237996-oskari_2018_obratnoto_broene_zapochna", "text": "Започна обратното броене до старта на тазгодишните награди на киноакадемията. 90-тите награди \"Оскар\" ще бъдат раздадени тази вечер в \"Долби Тиътър\" в Холивуд. Ето кои са претенденти за златната статуетка. Най-добър филм \"Призови ме с твоето име\" \r\n\"Най-мрачният час\" \r\n\"Дюнкерк\" \r\n\"Бягай\"/Get Out \r\n\"Лейди Бърд\" \r\n\"Невидима нишка\"/Phantom Thread \r\n\"Вестник на властта\" \r\n\"Формата на водата\" \r\n\"Три билборда извън града\" Най-добър актьор в главна роля Тимъти Шаламе, \"Призови ме с твоето име\" \r\nДаниел Дей Люис, \"Невидима нишка\"/Phantom Thread \r\nДаниел Калуя - \"Бягай\"/Get Out \r\nГари Олдман - \"Най-мрачният час\" \r\nДензъл Уошингтън - Roman J. Israel, Esq. \r\nНай-добра актриса в главна роля: Сали Хокинс, \"Формата на водата\" \r\nФрансис Макдорманд, \"Три билборда извън града\" \r\nМерил Стрийп - \"Вестник на властта\" \r\nМарго Роби - \"Аз, Тоня\" \r\nСирша Ронан, \"Лейди Бърд\" Режисура Гийермо дел Торо, \"Формата на водата\" \r\nКристофър Нолан, \"Дюнкерк\" \r\nДжордан Пийл, \"Бягай\"/Get Out \r\nГрета Геруиг, \"Лейди Бърд\" \r\nПол Томас Андерсън, \"Невидима нишка\"/Phantom Thread Актьор в поддържаща роля \r\nУилям Дефо - \"Проектът Флорида\" \r\nРичард Дженкинс - \"Формата на водата\" \r\nСам Рокуел, \"Три билборда извън града\" \r\nКристофър Плъмър, \"Всичките пари на света\" \r\nУди Харелсън, \"Три билборда извън града\" Актриса в поддържаща роля Мери Джей Блайдж, Mudbound \r\nАлисън Джани, \"Аз, Тоня\" \r\nЛори Меткалф, \"Лейди Бърд\" \r\nОктавия Спенсър, \"Формата на водата\" \r\nЛесли Манвил, \"Невидима нишка\"/Phantom Thread A Fantastic Woman, Чили \r\nThe Insult, Ливан \r\n\"Нелюбов\", Русия \r\n\"За тялото и душата\", Унгария \r\n\"Квадратът\", Швеция Оригинална песен към филм Mighty River от Mudbound \r\nMystery of Love от \"Призови ме с твоето име\" \r\nRemember Me от \"Тайната на Коко\" \r\nStand Up for Something от Marshall \r\nThis is Me от \"Най-великият шоумен\"", "date": "2018.03.04", "title": "Оскари 2018: Обратното броене започна"}
{"url": "http://www.bnews.bg/article/237992-megan_markal_praznuva_s_priyatelki_predi_svatbata_si", "text": "Меган Маркъл днес е поканила близките си в луксозен спа курорт за моминско парти преди сватбата с британския принц Хари на 19 май, съобщиха в. \"Сънди мирър\" и \"Сънди експрес\". Мястото на моминското парти се пази в тайна от съображения за сигурност. Списъкът с гостите също не беше разпространен, но е известно, че сред тях е актрисата Мели Макинтош, както и Вайълет фон Уестънхолз - приятелката на принц Хари, която ги е запознала.  Майката на Меган - Дориа Радлан обаче не участва в тържеството. Тя е останала в Лос Анджелис.  Отсъства и съпругата на принц Уилям - Катрин, която заради бременността си е предпочела да си почива.  Меган е казвала, че не предвижда пиянски изцепки на моминското си парти. \"Мисълта да тичаме из града и да обикаляме клубове, или да носим неприлични ленти на главите не ни изглежда много привлекателна\" - каза тя. В деня на сватбата на Меган Маркъл и принц Хари кръчмите във Великобритания ще останат отворени до по-късно, за да могат поданиците да празнуват, съобщиха БТА и АФП.  \r\n ", "date": "2018.03.04", "title": "Меган Маркъл празнува с приятелки преди сватбата си"}
{"url": "http://www.bnews.bg/article/237988-preliva_yazovir_yasna_polyana_v_burgasko", "text": "Язовир \"Ясна поляна\" прелива, но засега не създава проблеми за населените места в района, предаде БНР. Четириметрова дига предпазва долната част на село Ясна поляна. Осигурено е постоянно наблюдение, съобщи кметът Георги Георгиев.   Засега нямаме опасност от силни води, които са били преди две години. Нямаме много сняг в района. Всичко е в граници. Вече става месец и половина, откакто го изпускат контролирано, но въпреки всичко сега си прелива и от преливника - и от двете места. Подготвени сме, ако нещо има изненада да реагираме\", увери Георгиев, като добави, че до 2019 година се предвижда да бъде направено разширение на коритото на реката. ", "date": "2018.03.04", "title": "Прелива язовир \"Ясна поляна\" в Бургаско"}
{"url": "http://www.bnews.bg/article/237991-znaehte_li_che_kuche_e_bilo_nominirano_za_oskar", "text": "Тази вечер за 90-и юбилеен път в Лос Анджелис ще бъдат раздадени най-престижните филмови награди – „Оскар“. В дългата история на наградите са се случвали какви ли не куриози. „Гардиън“ припомня едни от най-странните номинации и носители на статуетката. Хърмаяни Бадли  Хърмаяни Бадли получава номинация за \"Оскар\" за най-добра актриса в поддържаща роля за \"Път към висшето общество\" (1959), въпреки че екранното й време едва надхвърля две минути.  Настоящата рекордьорка за най-скромно екранно присъствие, отличено с награда, е Беатрис Стрейт. През 1977 г. тя печели \"Оскар\" за най-добра актриса в поддържаща роля, въпреки че екранното й време във филма \"Телевизионна мрежа\" (1976) е под шест минути.   Пиер Бул Френският писател Пиер Бул е автор на романа \"Мостът на река Куай\", по който Дейвид Лийн снима едноименния си филм, излязъл на екран през 1957 г. Бул е номиниран в категорията за адаптиран сценарий заедно с Карл Форман и Майкъл Уилсън. Когато през 1958 г. на церемонията за наградите \"Оскар\" Пиер Бул излиза на сцената, за да получи отличието, всички знаят, че той е само \"параван\" за включените в черния списък Форман и Уилсън. \"Всички бяха наясно, че Бул не може да говори английски, още по-малко да пише на езика\", отбелязват холивудски историци.   Казухиро Цуджи и Рик Бейкър  Казухиро Цуджи и Рик Бейкър безспорно са майстори на грима, но и до днес наблюдателите недоумяват на кого му е хрумнало да ги номинира в съответната категория на \"Оскар\"-ите за работата им над филма \"Норбит\". Фактът, че комедията от 2007 г. с Еди Мърфи завинаги ще бъде представяна като номиниран за награда на киноакадемията филм кара куп сърца да се свиват болезнено.  Цуджи тази година отново е сред номинираните в категорията за грим и прически за работата по забележителното преобразяване на актьора Гари Олдман в Уинстън Чърчил във филма \"Най-мрачният час\". Този път никой не оспорва номинацията на японския майстор на грима.   Кенет Брана  Друг казус, който и до ден днешен остава извън умозрението на наблюдателите, е номинацията на Кенет Брана за най-добър адаптиран сценарий за филма \"Хамлет\" (1996) - \"претакана\" и неподходяща за голям екран версия на прочутата шекспирова творба, при това с продължителност над 4 часа.   Джей Дейвидсън  Още един случай от историята на наградите \"Оскар\" остава загадка - как централният женски персонаж във филма \"Играчка-плачка\" (1993) на Нийл Джордан, пресъздаден от модела Джей Дейвидсън, попада сред номинираните в категорията за поддържаща мъжка роля заедно с актьори от ранга на Джак Никълсън, Ал Пачино и отличения впоследствие Джийн Хекман.   Джордж Бърнард Шоу  Тридесет години след като печели Нобелова награда за литература, британският писател и драматург Джордж Бърнард Шоу прибавя и \"Оскар\" към колекцията си - като съавтор на адаптирания сценарий за филма \"Пигмалион\" (1938) по едноименната му пиеса. Творбата впоследствие вдъхновява продукции като \"Моята прекрасна лейди\" (1964) и \"Хубава жена\" (1990).   Родерик Джейнс  Родерик Джейнс е номиниран в категорията за монтаж за филмите \"Фарго\" и \"Няма място за старите кучета\", въпреки че...не съществува. Това всъщност е псевдонимът, с който братята Итън и Джоуел Коен монтират продукциите си. Известните кинодейци дори съчиняват биография за Джейнс, представяйки го като \"свадлив\" ветеран на британското кино. След втората му номинация през 2008 г. Джоуел Коен дори изразява съмнение дали Родерик Джейнс ще се появи на церемонията за наградите \"Оскар\", тъй като вече е на преклонна възраст и му е трудно да пътува.   Пи Ейч Вазак  За разлика от Родерик Джейнс Пи Ейч Вазак е истински. Ако обаче беше спечелил приза за адаптиран сценарий за \"Тарзан от рода Грейстоук\" (1984), той щеше да предпочете кучешки бисквитки пред статуетка \"Оскар\". Пи Ейч Вазак всъщност е унгарското овчарско куче на Робърт Тауни, който в знак протест срещу промени в сценария му за филма отказва името му да фигурира сред създателите на продукцията.   Чарли и Доналд Кауфман  Чарли Кауфман вече има номинация за \"Оскар\" за сценарий за \"Да бъдеш Джон Малкович\", когато получава втора за \"Адаптация\" (2002). Този път тя е споделена с неговия брат-близнак Доналд Кауфман. В действителност такъв човек не съществува, освен като персонаж във филма, пресъздаден от Никълъс Кейдж.   Жан-Пол Сартр  До 1957 г. категориите за сценарий на наградите \"Оскар\" са три - за оригинален и адаптиран сценарий и за оригинална литературна творба. Именно в нея през последната година от съществуването й е номиниран френският философ, писател, драматург и общественик Жан-Пол Сартр. Сартр получава номинация за филма \"Горделивите\", базиран върху сценария \"Тиф\" (\"Typhus\"), който написва през 1944 г. Той не печели отличието - получава го Робърт Рич - псевдоним, използван от включения в черния списък сценарист Долтън Тръмбо. Друга странност на филма, за който е номиниран Жан-Пол Сартр, е рядката актьорска поява в него на режисьора Луис Бунюел.   \r\n ", "date": "2018.03.04", "title": "Знаехте ли, че куче е било номинирано за „Оскар“?"}
{"url": "http://www.bnews.bg/article/237993-5_kilometrova_kolona_na_am_trakiya_pri_tunela_trayanovi_vrata", "text": "ТИР аварира в района на тунела \"Траянови врата\" на АМ \"Тракия\". Камионът е аварирал в платното в посока Пловдив, съобщи bTV. Преминаването на превозни средства е затруднено. Образувалата се колона от изчакващи автомобили е около 5 километра. ТИР-ът е изтеглен от платното преди минути. Трафикът започва да се нормализира.", "date": "2018.03.04", "title": "5-километрова колона на АМ \"Тракия\" при тунела \"Траянови врата\""}
{"url": "http://www.bnews.bg/article/237990-veche_i_na_antarktida_ima_pametnik_na_kirilitsata", "text": "По случай 140-та годишнина от Освобождението на България от турско робство българските българите от 26-ата българска антарктическа експедиция монтираха паметник на кирилицата на Антарктида.  Паметникът е поставен в непосредствена близост до православния параклис \"Св. Иван Рилски\" на ледения континент. С поставянето на паметника се създава един комплекс на българските духовни ценности на Антарктида. Издигането на паметника на кирилицата на Антарктида се обмисля от миналата година. Още тогава ръководителят на Българската антарктическа експедиция проф. Христо Пимпирев заяви, че паметникът ще символизира приятелството между народите на България и Монголия, както и научното сътрудничество. \"На Антарктида няма войни, всички работим заедно и не се мрази.\" За да се запази уникалната природа и околна среда на континента паметникът е монтиран в скалите само с два болта, без леене на бетон. Идеята за монтирането на паметник на кирилицата на края на света се реализира благодарение на дългогодишното българо-монголско сътрудничество на Антарктида. Заслуги има и лично монголският посланик проф. Лхамсурен Дугержав. Припомняме, Монголия е единствената неславянска страна в света, която пише на кирилица. Подобен паметник беше монтиран и в столицата на Монголия преди две години. Монументът е направен само от дарения на българи и монголци. Паметникът тежи около 100 килограма и е висок 2.5 метра. В основата на съоръжението има херметически затворени стоманени капсули, в които има поставена пръст от Плиска, Велики Преслав, Велико Търново, София, Варна и от гроба на хан Кубрат в Украйна.", "date": "2018.03.04", "title": "Вече и на Антарктида има паметник на кирилицата"}
{"url": "http://www.bnews.bg/article/237989-patrulka_padna_v_perlovskata_reka_snimki", "text": "Полицейска патрулна кола падна в Перловската река в София днес по обед. Инцидентът стана на бул. \"Сливница\" и ул. \"Г.С. Раковски\". Колата е идвала по ул. „Раковски”, преди светофара е излетяла от пътя, пробила е мантинелата и е паднала в реката. лед като пострадалите са изведени от автомобила, екипи на пожарната започнаха изтеглянето на автомобила. Причините за инцидента се изясняват.", "date": "2018.03.04", "title": "Патрулка падна в Перловската река(СНИМКИ)"}
{"url": "http://www.bnews.bg/article/237982-reka_veleka_izleze_ot_koritoto_si_i_napravi_golyama_belya", "text": "Затоплянето на времето започна да предизвиква големи поразии. Топенето на снега доведе до увеличение на дебита на реките, като първият водоем, който излезе от коритото си е река Велека. Движението по път III-9901 Ахтопол – Синеморец е ограничено за леки автомобили поради преливане на река Велека на пътното платно, съобщават от АПИ. Припомняме, че вчера вътрешният министър Валентин Радев предупреди, че екипите на пожарната са в готовност, ако се стигне до наводнения заради топенето на снега у нас.  Според прогнозата на синоптиците днес на много места ще вали дъжд, който с нахлуването на студен въздух от север-североизток, още преди обяд в Северна България ще се примесва и ще преминава в сняг. Ще духа слаб, в Дунавската равнина и източните райони - до умерен североизточен вятър.   Какво ще е времето по дни и часове може да видите в рубриката на БЛИЦ, в която ви информираме в реално време какви са климатичните условия в страната. \r\n     ", "date": "2018.03.04", "title": "Река Велека излезе от коритото си и направи голяма беля"}
{"url": "http://www.bnews.bg/article/237983-leden_dazhd_napravi_opasni_patishtata_v_oblastite_silistra_i_dobrich", "text": "Падналият през нощта леден дъжд направи пътищата в област Силистра и Добрич хлъзгави и опасни. Полицейски постове спираха движението на автомобилите на изхода по републиканските шосета от Силистра за Добрич, Шумен и Русе. Образува се опашка от румънски тирове, които очакваха разрешение за пътуване. Малко преди 10 ч., със спирането на дъжда и слабото повишаване на температурите, главните пътища в тези посоки бяха отворени.", "date": "2018.03.04", "title": "Леден дъжд направи опасни пътищата в областите Силистра и Добрич"}
{"url": "http://www.bnews.bg/article/237984-barekov_edinstveniyat_balgarski_politik_priet_ofitsialno_ot_pravitelstvoto_v_bahreyn_fotogaleriya", "text": "Евро депутатът Николай Бареков бе част от делегацията на Европейските Консерватори в Бахрейн. Вижте какво написа днес той в личния си Фейсбук профил за посещението си.  * публикуваме без редакторска намеса  За мен няма почивка и на празника. Срещи на най-високо ниво в Кралство Бахрейн в Делегацията на ръководството на Европейските Консерватори, водена от Джефри ван Орден. Аз съм единственият български политик, приет официално от правителството на най-либералната и модерна арабска държава. Получавам признание за приноса ми в развитието на отношенията Европейски съюз, Балкани - Близък Изток. Заедно с колегите от Великобритания, Холандия, Дания и Полша продължаваме срещите на най-високо ниво. На снимките с външния министър на Кралството Шейх Абдула Бин Ахмед Ал Кхалифа и с първия заместник - председател на Парламента на Кралство Бахрейн Али Абдула Ал Аради. Точните думи на шейха, който е чест гост на cnn за ситуацията в Сирия, Катар, Саудитска Арабия и Иран : \"Близкият Изток се промени след 2011, когато Русия запълни празнотата от липсващото американското лидерство тук.\" Явно Обама е оплескал работата, а не Путин. Мисията ни продължава....", "date": "2018.03.04", "title": "Бареков - единственият български политик, приет официално от правителството в Бахрейн! (ФОТОГАЛЕРИЯ)"}
{"url": "http://www.bnews.bg/article/237986-ne_e_za_vyarvane_v_kakvo_zhivee_d_r_ognyanova_ot_otkradnat_zhivot", "text": "Диана Димитрова, която играе д-р Огнянова в сериала „Откраднат живот”, предпочита скромния начин на живот. Въпреки успехите си, които със сигурност са подплатени и финансово, талантливата актриса отказва да се пренесе в нов, просторен дом, пише \"Уикенд\". В момента тя обитава таванско помещение. Красавицата не е прахосница и не харчи луди пари за скъпи салони за красота. Луксозни вещи си купува рядко, а не е и маниачка на тема маркови дрехи. Нещо повече – гардеробът й е изключително скромен.   „Не обичам да се задръствам с тоалети и предмети. Искам да имам свободно пространство”, сподели наскоро живеещата на таван актриса.   ", "date": "2018.03.04", "title": "Не е за вярване в какво живее д-р Огнянова от „Откраднат живот”"}
{"url": "http://www.bnews.bg/article/237985-bezrabotitsata_v_balgariya_e_5_falshiva_ili_istinska_novina_e_tova", "text": "  Безработицата в България е само 5% ! Направо да се почувства човек \"истински горд\" българин! Но като се замислим поне малко започваме да си задаваме простичките въпроси? \r\nА защо сме най-бедните в Европа? Вероятно защото 95 % от работещите са работещи бедняци! Сиреч са експлоатирани би възникнал премиера! А защо виждам толкова много хора да ровят по кофите за боклук? Защото са мързеливи би възкликнал вицепремиера! А защо нападат всички циганите, че са на социални помощи? Отговор няма! Вероятно защото по закон работещите не  получават помощи или просто това с 5% безработица си е чиста лъжа!  \r\n ", "date": "2018.03.04", "title": "Безработицата в България е 5% ! Фалшива или истинска новина е това!"}
{"url": "http://www.bnews.bg/article/237981-protest_v_plovdiv_v_zashtita_na_lekar_arestuvan_za_ubiystvoto_na_kradets", "text": "Протест пред полицията в Пловдив. Граждани, колеги и близки на д-р Иван Димитров се събраха тази сутрин в подкрепа на лекаря, арестуван за убийството на крадец. Случаят е от петък. Тогава, според задържания кардиолог, двама мъже нахлули през нощта в дома му, докато той, съпругата му и децата спели. Докторът ги усетил, опитал се да хване единия, но бил намушкат.  По-късно единият мъж беше открит мъртъв върху капака на автомобил. Оказа се, че той е с 9 присъди за кражби Протестът в подкрепа на д-р Иван Димитров се проведе пред 2-ро РПУ. Хората се организираха в социалните мрежи. Събират и подписка в защита на лекаря. На протеста съпругата на доктора обясни, че това е трети път, в който крадци влизат в дома им.  Прокуратурата повдигна обвинение за убийство на д-р Димитров. В сряда ще бъде гледана мярката му за неотклонение. Още утре обаче ще има нов протест в негова защита.  ", "date": "2018.03.04", "title": "Протест в Пловдив в защита на лекар, арестуван за убийството на крадец"}
{"url": "http://www.bnews.bg/article/237977-pet_mesetsa_sled_izborite_v_germaniya_stava_yasno_shte_ima_li_golyama_koalitsiya", "text": "Германия ще научи днес дали членовете на Германската социалдемократическа партия са дали подкрепата си за съставяне на коалиционно правителство с консерваторите на канцлера Ангела Меркел, съобщи Ройтерс. Пет месеца след парламентарните избори и след провала на първия опит на Меркел да състави правителство с две по-малки партии, сега надежда на дългогодишния канцлер е да си осигури четвърти мандат в коалиция със социалдемократите на Мартин Шулц. Доброволци започнаха вчера в 22 часа да броят подадените по пощата бюлетини във вътрешнопартийния референдум на социалдемократите и ще се трудят цяла нощ, за да бъдат обявени резултатите днес в 9 часа местно време (10 ч. българско). Право да гласуват имаха 464 000 партийни членове. Рейтингът на одобрение за Германската социалдемократическа партия междувременно продължава да спада, показва проучване на социологическия институт „Емнид”.   ", "date": "2018.03.04", "title": "Пет месеца след изборите в Германия става ясно ще има ли голяма коалиция"}
{"url": "http://www.bnews.bg/article/237980-zvezdata_na_septemvri_izbuhna_lyubov_s_pari_ne_se_kupuva_tryabva_da_se_obyavi_voyna_na_otbora_ot_razgrad", "text": "Халфът на Септември (София) Борис Галчев беше изключително ядосан след загубата от Лудогорец с 0:1. Мачът в Разград беше решен от изключително спорна дузпа в добавеното време, реализирана от Клаудиу Кешерю. Самият Галчев влезе като резерва, но набързо си изкара два жълти картона и реферът Волен Чинков го изгони. Малко след това дойде и моментът с дузпата.  \r\nМинути след мача Галчев публикува гневен статус във Фейсбук, в който нарече съдийството на Чинков убийство на футбола и призова всички клубове да се обединят срещу Лудогорец. \r\nЕто и какво точно написа бившият халф на ЦСКА:", "date": "2018.03.04", "title": "Звездата на Септември избухна: Любов с пари не се купува, трябва да се обяви война на отбора от Разград!"}
{"url": "http://www.bnews.bg/article/237979-sled_strashen_skandal_zlatka_raykova_bi_shuta_na", "text": "Топ фризьорът Ивайло Колев и красавицата Златка Райкова развалиха дългогодишното приятелство. Двамата са имали жесток скандал преди повече от месец и от любима комбинация те си станаха напълно непознати. Те вече дори не са приятели в социалните мрежи. Преди време именно Ивайло оправи отношенията на Златка и Алисия, но днес мястото в блокирани зае именно Колев.  Каква е причина за скандала не е ясно, но Златка все по-усилено рекламира новия си фризьор - Момчил Спасов, с когото твърди, че \"се  преоткрила\".  За последно Ивайло качи снимка със Злати през октомври 2017 за именния й ден. Може да се направи връзка и със скандала между Цецо Андреев и Ивайло. Двамата разделиха бизнеса си, а Златка категорично остана с гримьора, с когото е безкрайно близка. Каква е причината за конфликта между двамата обаче също остава тайна за момента. Те не желаят да говорят за това какво се е случило. \"Просто дойде време да се разделим\", сподели в интервю Андреев. \r\n ", "date": "2018.03.04", "title": "СЛЕД СТРАШЕН СКАНДАЛ! Златка Райкова би шута на..."}
{"url": "http://www.bnews.bg/article/237978-zashto_edna_balgarka_zakleymi_predlozheniyata_na_v_simeonov_za_vnos_na_rabotnitsi_za_prestapni", "text": "С Би Нюз се свърза обикновена българка, която помоли да разкажем нейната истинска история.По нейна молба запазваме анонимността и, тъй като тя определя пре4дложенията на вицепремиера Валери Симеонов за внос на работници като престъпни! Има ли основание за тези си обвинения тази обикновена българка преценете сами.  Ще кръстим условно нашата героиня Ваня.Ваня е обикновена българска гражданка на средна възраст с висше  \r\nобразование, майка на две деца, живееща в малко провинциално градче. Ваня започва разказът си,че до преди две години и тя и съпругът са работели за местен работодател, който се споминал от раково заболяване. От този \r\nмомент нататък животът им се преобърнал.Фирмата преустановила дейността си, а Ваня и съпругът и се регистрирали като безработни.Една година получавали по 600 лева обезщетение, въпреки, че усилено търсели работа в малкото населено място такава липсвала.Не получили и никаква подкрепа от бюрото по труда.Интересен фак бил, че непркъснато имало обяви за свободни работни места, но при позвъняване винаги им се отговаряло, че това са стари обяви. \r\nТака неусетно се изтърколили две години и всички спестявания на семейството на Ваня се стопили.Тогава се появил лъч светлина ,предложили на Ваня работа за сезона в известен зимен курорт. Заплатата била 600 лева осигурявали и квартира. От момента на подписване на договорът започнала и трудовата трагедия на Ваня.Работното време в хотелът, в който я назначили било в рамките на 12-14 часа всеки ден без почивен ден.Хотелът бил собственост чрез поставено лице \r\nна мастит политик от управляващото мнозинство. След изтичането на първия месец на Ваня и заплатали 300 лева. Остатъкът от заплатата задържали с обяснението, че това депозит-гаранция против предсрочно напускане. След втория месец ситуацията се повторила.Експлоатацията в хотела била жестока. Една вече Ваня станала свидетел на интервю, в което вицепремиерът Валери Симеонов обяснявал надълго и нашироко как липсвали работници в държавата и се налагало да се внасят такива.Ваня стояла като онемяла .През двата месеца работа в хотела, тя била свидетел на огромно текучество от започващи и напускащи хора, които след като разбирали какви са истинските условия отказвали да бъдат унизявани. Ваня се опитала да търси работа в други хотели, но се натъкнала на картел между хотелите.Навсякъде усовията били същите- жестока експлоатация и липса на каквато и да е защита от инспекцията по труда.От тежката работа и липса на почивни дни Ваня се разболяла от пневмония. И тук получила поредния удар! Освен, че била тежко болна Ваня се оказала и здравно неосигурена и трябвало сама да заплаща за  лечението си.Оказало се и, че работодателя, който и дължал 900 лева от неизплатени заплати постоянно отсъствал и така и не изплатил дължимите суми.Два месеца по-късно Ваня отново отишла да си търси изработените пари.Този път хотелиерът и заявил, че с тези пари той се обезщетил, тъй като му се наложило спешно да назначи македонски \r\nработник. Днес Ваня определя предложенията на вицепремиерът Валери Симеонов за внос на чужди работници като  престъпни и унищожаващи България.Съпругът на Ваня вече работи в чужбина и съвсем скоро цялото семейство ще напусне вероятно завинаги родината си България. Ваня е убедена, че в нейното положение са хиляди българи и е още по-сигурна, че огромна част от тях със сигурност ще напуснат България.Виновни за съсипването на страната ни според Ваня са политици като Валери Симеонов, които изобщо не ги интересува съдбата на обикновения човек и децата му. \r\nСъшите обаче гордо се именуват патриоти!  ", "date": "2018.03.04", "title": "Защо една българка заклейми предложенията на В. Симеонов за внос на работници за престъпни?"}
{"url": "http://www.bnews.bg/article/237976-maloumni_promeni_na_nk_ni_prevrashtat_v_korumpirani_bandyugi", "text": "В края на 2017 г. правителството реши да демонстрира решителни действия за борба с корупцията. Основен стратегически мотиватор за тези действия е ежегодният доклад на Европейската комисия  относно борбата с корупцията и състоянието на правосъдието. В този документ обаче не откриваме  никъде препоръка за преследване на „корупционни престъпления” в частния сектор. Напротив, акцентът  е повече от ясно и точно дефиниран в  успешно приключване в съда на делата  за „корупция по високите етажи на властта“. С предложените от правителството промени на Наказателния кодекс, всички които работят в частния сектор се превъщат в корумпирани престъпници. \r\n Нека все пак да дадем малко по-подробни разяснения, за да стане ясно на широката аудитория от какво сме заплашени! Ако служители на управленско ниво в две частни фирми си разменят скъпи подаръци или пари, за да сключат някакъв договор между фирмите, това се счита за престъпление според текста на чл. 225б от предложените изменения и допълнения на Наказателния кодекс. Основна слабост на предложения текст и повод за засилена критика е фактът, че не се изследва дали реално са настъпили вреди за някоя от фирмите. А както добре знаем, без увреждане няма престъпление (в конкретния случай). След като няма престъпление, фрапиращо се нарушава правото на свободно  договаряне между страните, което е производно от правото на свободна стопанска инициатива на всеки български гражданин. Текстът трябва да даде повод за тревога и в професионалните юридически среди, тъй като е разписан по начин, който прави отговорно не само длъжностното лице, но и всеки служител на дадена компания. Така например ако работник от една частна фирма услужи на колега от друга фирма с принтер и вторият от благодарност го почерпи с една пица на обяд – двамата вече са престъпници. Или ако вие си харесате апартамент и дадете на брокера 1000 лв. над цената, за да го продаде на вас, а не на друг – и двамата вече сте извършители на престъпление. За огромно съжаление такива законопроекти са ярък пример, че управляващитене желаят да се справят с корупцията по високите етажи на властта, но е и пример на изключително ниско ниво на законодателна инициатива и законотворчество.Скандално е, че тези, които са инициатори на корупция се стремят да превърнат да превърнат всички нас в корумпирани бандюги!", "date": "2018.03.04", "title": "Малоумни промени на НК ни превръщат в корумпирани бандюги!"}
{"url": "http://www.bnews.bg/article/237975-borisov_i_karayancheva_ne_uvazhiha_priema_na_prezidenta_po_sluchay_natsionalniya_praznik", "text": "Нито един високопоставен представител на ГЕРБ не уважи  държавния прием, който президентът Румен Радев даде в чест на националния празник. В продължение на повече от час Радев и съпругата му приемаха поздравления от своите гости.  В залата на Военния клуб беше целият дипломатически корпус, начело с посланиците на САЩ, Русия, Япония, Китай, Турция, Германия, Франция и всички останали страни-членки на ЕС, първите дипломати на страните от Близкия изток, Америка, Азия и Австралия. Заедно с тях бяха много учени, писатели, военни. На всички тях направи огромно впечатление отсъствието на министър-председателя Бойко Борисов, на председателя на парламента Цвета Караянчева, на вицепремиерите, на министрите и на политици от ГЕРБ. За всеобщо учудване липсваха и представители на Обединени патриоти. Изключение направи зам.-председателят на НС Явор Нотев. Имали указания от най-високо ниво да не присъстват на приема, даван от президента Радев, научи Епицентър.бг от депутати на ГЕРБ, които са имали покана. Единственият  от парламентарната група на ГЕРБ, който уважи приема на президента, бе Вежди Рашидов. Вътрешният министър отсъствааше, но главният секретар на МВР Младен Маринов беше в парадна униформа. На особено внимание от страна дипломатите се радваше председателят на БСП Корнелия Нинова, която дълго време си говори с посланиците на САЩ и на Чехия, след това беше забелязана в компанията на първия дипломат на Германия, беше поздравена дори от посланика на Малтийския орден. Академиците Благовест Сендов, Антон Дончев, банкерът Левон Хампарцумян, бившите премиери Ренета Инджова и Георги Близнашки, зам.-председателят на НС Нивяр Джафер и зам-председателят на ПГ на ДПС Халил Летифов, директорът на операта акад. Пламен Карталов, лидерът  на \"Воля\" Марешки и много журналисти бяха сред гостите на приема. \"Всеки народ има своя връх. Нашият е Трети март\", заяви в словото си президентът Румен Радев. Той специално благодари на присъстващите чужди посланици за \"чудесната съвместна работа\" с българските институции.", "date": "2018.03.04", "title": "Борисов и Караянчева не уважиха приема на президента по случай националния празник"}
{"url": "http://www.bnews.bg/article/237974-patriarsite_neofit_i_kiril_otsluzhvat_saborna_liturgiya", "text": "Българският патриарх Неофит и патриарха на Руската православна църква Кирил отслужват патриаршеска съборна литургия в храм-паметника \"Свети Александър Невски\", съобщи БНР. Съвместната литургия е израз за единството на Българската и Руската православни църкви. Това мнение изрази богословът доц. Костадин Нушев. \"Много често някои от възгласите се произнасят на различните езици, за да се подчертае това езиково, литургично от една страна, многообразие, но също и духовно, благодатно и канонично единство, в което се намират различните поместни православни църкви, но които са неразделен член на едната свята съборна вселенска и апостолска Църква\", коментира Нушев. Следобед двамата духовни лидери ще се срещнат с президента Румен Радев. След това руският патриарх Кирил ще посети и руския храм \"Свети Николай\" в София, след което главата на Руската православна църква ще отпътува към Русия. Припомняме, патриарх Кирил е на 3-дневно посещение в България по случай 140-та годишнина от Освобождението на родината ни. Вчера руският патриарх присъстваше на тържествените чествания на Националния празник. Той проведе среща с патриарх Неофти и с премиера Бойко Борисов.", "date": "2018.03.04", "title": "Патриарсите Неофит и Кирил отслужват съборна литургия"}
{"url": "http://www.bnews.bg/article/237971-milionite_na_lukoyl_ne_stignaha_i_riletso_razmaza_levski_na_t_papazov", "text": "Рилски спортист спечели Купата на България за втори път в клубната история, след като надигра Левски Лукойл с 89:80 (27:22, 17:23, 23:15, 22:20) в много интересен и оспорван финал във Велико Търново. Самоковци показаха характер и желание в ключовите моменти и водени от неостаряващия Йордан Бозов, както и от силната игра на чуждестранните си попълнения и така малко повече от месец след идването на Лукойл като генерален спонсор на столичния тим, нанесоха първи сериозен удар по “сините” амбиции.  \r\nТрибуните на \"Дворец на културата и спорта\" в старата ни столица бяха пълни, а приходите от билети ще бъдат дарени за лечението на Самуил Владимиров. Младият баскетболист се нуждае от спешна операция за отстраняване на тумор в мозъка и обедини баскетболната общественост в последната седмица. Двата отбора се впуснаха в срещата без да обръщата огромно значение на защитата и резултатната първа четвърт доказа това. Левски Лукойл имаше лек превес в началото и водеше с 6:9 след три минути, но Йордан Бозов се изяви като абсолютен лидер и даде тон на съотборниците си, а Рилски стопи пасива и постепенно се откъсна напред в резултата. При 12:14 самоковци вкараха 9 точки без отговор, а след това затвориха частта в своя полза - 27:22.  10-0 в първите три минути и половина на втория период върнаха столичани начело - 27:32, след което последваха оспорвани моменти и няколко смени на водачеството, като нито един от двата клуба не съумяваше да се откъсне напред с голяма разлика. В крайна сметка левскарите успяха да дръпнат с точка спрямо съперника и се прибраха на почивка при 44:45 в своя полза.  \r\nВторото полувреме започна с два бързи коша за равенство - 47:47, след което Левски Лукойл отново поддържаше минимална преднина. Станимир Маринов вкара за 53:55, но това бяха последните точки на “сините” за близо три минути, в които Рилски пак направи силна серия и имаше предниан от 60:55 преди Божидар Аврамов да прекъсне сушата за гостите за 60:56. Този път самоковският тим не допусна нов обрат и преди последната четвърт водеше с 67:60.  Четвъртата част започна силно за високите играчи на Левски Лукойл. Кийт Клантън и Неманя Милошевич се превърнаха в главни действащи лица за нападението на отбора на Тити Папазов, доближил се само на две точки от Рилски - 73:71 в средата на този период. Американската ударна група на Рилски в лицето на Равънел, Джитър и Тейлър поведе своите напред за 78:71, а след това догонване нямаше и Купата заслужено отпътува към Самоков след 89:80. \r\nЙордан Бозов бе най-резултатен за триумфа на Рилски с 21 точки при почти перфектна стрелба - 6/6 за 2 точки, 1/2 за 3 точки и 6/7 от наказателната линия. 39-годишният гард добави 5 борби, 3 асистенции и понесе 6 наришения за 27 игрови минути. Дерик Райт добави 19 точки за носителите на Купата, Шелдън Джитър вкара 14, Златин Георгиев остана с 12, а Евън Равънел направи силно включване от пейката с 14 точки, 6 борби и 3 асистенции.  \r\nНеманя Милошевич с 18 точки и Станимир Маринов с 15 вкараха най-много за Левски Лукойл, докато Христо Николов и Кийт Клантън добваиха 14 и 10. Павлин Иванов завърши с 12. Феновете заляха интернет пространството с коментари слез мача. Те призовават Папазов да да се маха и да се хваща с рулетките и Биг Брадър по Нова. Нали изпълни слугинажа си към Боко. ВИЖТЕ част от коментарите в Спортал! ", "date": "2018.03.04", "title": "Милионите на Лукойл не стигнаха и Рилецо размаза Левски на Т. Папазов!"}
{"url": "http://www.bnews.bg/article/237973-v_italiya_glasuvat_na_parlamentarni_izbori", "text": "В Италия днес се произвеждат парламентарни избори, на които се очаква възход на популистки и крайнодесни партии и е възможно в следващия парламент да няма стабилно мнозинство, предаде БТА. Право да гласуват за Камарата на депутатите (долната камара в парламента) имат 46,6 милиона италианци, а за Сенат - 42,9 милиона. За да могат да гласуват за Камарата, гласоподавателите трябва да са навършили 18 години, а за да гласуват за Сенат, те трябва да имат навършени 25 години. Изборният ден продължава до 23.00 ч. местно време (полунощ българско време). \r\nОчаква се ниска избирателна активност. Публикуването на проучвания на избирателните нагласи е забранено в последните две седмици от предизборната кампания. В последните публикувани, в които се отбелязва наличието на милиони колебаещи се, дясната-крайнодясна коалиция на Берлускони води с 37 процента, следвана от популисткото \"Движение 5 звезди\" с 28 процента, левоцентристката коалиция около управляващата Демократическа партия с 27 процента и лявото движение \"Свободни и равни\" с 6 процента. Според експерти за получаване на абсолютно мнозинство в парламента са нужни между 40 и 45 процента от гласовете при новата смесена избирателна система, която комбинира пропорционален и мажоритарен вот.", "date": "2018.03.04", "title": "В Италия гласуват на парламентарни избори"}
{"url": "http://www.bnews.bg/article/237969-vremeto_v_nedelya_oblachnostta_se_uvelichava_i_zapochvat_valezhi_ot_dazhd", "text": "Днес на много места ще вали дъжд, който с нахлуването на студен въздух от север-североизток, още преди обяд в Северна България ще се примесва и ще преминава в сняг. Ще духа слаб, в Дунавската равнина и източните райони - до умерен североизточен вятър. В сутрешните часове в Северна България остават условията за поледици и заледявания. Жълт код е обявен за 13 области в Северна България. Предупреждението е в сила за областите София област, Видин, Монтана, Враца, Плевен, Ловеч, Габрово, Велико Търново, Русе, Търговище, Разград, Силистра и Шумен. Минималните температури ще са предимно между минус 3 и 2 градуса, максималните ще са от около минус 1 градуса в североизточните, до 15-16 градуса в крайните югозападни райони. Атмосферното налягане е значително по-ниско от средното за март, но още преди обяд ще започне да се повишава.   В планините ще бъде предимно облачно и мъгливо. Ще има валежи от дъжд, над около 1700 м - от сняг. Ще духа умерен до силен вятър от запад-северозапад. Максималната температура на височина 1200 м ще е около 5 градуса, на 2000 м - около минус 1 градуса. По Черноморието ще бъде облачно. Около обяд ще започнат превалявания от дъжд, които по-късно през деня, с понижението на температурите, в северните райони ще се примесват и преминават в сняг. Максималните температури ще са 4-7 градуса. Температурата на морската вода е 5-6 градуса. Вълнението на морето ще бъде 3 бала.", "date": "2018.03.04", "title": "Времето в неделя: Облачността се увеличава и започват валежи от дъжд"}
{"url": "http://www.bnews.bg/article/237972-vsepoznatiyat_lumpen_ot_protestna_mrezha_manol_glishev_stigna_danoto", "text": "Полицията е профилактирала неколцина хейтъри от фейсбук, които сипели закани към руския патриарх Кирил. И правилно. Само че е пропуснала някого. Публикуваме с отвращение статусът на тъй наречения “поет” Манол Глишев, октивист от “Протестна Мрежа” и водач на протестиращите зелени лумпени, които задръстват Орлов мост: Тъй като за разлика от свои приятели и познати не съм получил, нито подписал(а и никога не бих приел да подпиша) полицейски протокол с предупреждението да не заплашвам в социалните мрежи т.нар. руски патриар Владимир или Кирил Гундяев, а и много мразя цензурата, та искам да известя най- публично и социалномрежовски пред ДСВР Столична Полиция, Първо РУ- СДВР, 5-то Рпу, ГДБОП, ДАНс, Канцелария на Светия Синод и особено пред Посолството на Руската федерация в България, че смятам споменатия т.нар. патриарх за говедо, нищожество и лъжесвещеник, комуто в качеството си на твърдо убеден християнин, докаран до отвращините и упадъка на източноправославното изповедание, с радост и спортна злоба, в съзнателно изпълнение на религиозния си, потриотичен и хуманен дълг бих се изсрал в митрата, която митра сетне бихх нахулил обратно върху всесветейшата Гундиева кратуна. Благодаря за вниманието и приятна вечер. Манол Глишев 2 март 2018, София Bnews припомня, че неотдавна вестник  “Уикенд”  определи  Глишев  като “най-модерен млад десен носител”. За съжаление това творение на природата е само един представител на сганщината на активистите от Протестна мрежа и нищо повече.", "date": "2018.03.04", "title": "ВСЕПОЗНАТИЯТ лумпен от \"Протестна мрежа\" Манол Глишев стигна дъното! "}
{"url": "http://www.bnews.bg/article/237970-semeystvo_prokopievi_sa_kapo_di_tuti_kapi_na_falshivite_novini_v_balgariya", "text": "- , по време на организираната от вас дискусия в европейския парламент на тема фалшиви новини, вие поискахте тяхното криминализиране. От изложението ви също така се разбра, че едва ли не семейство Галя и Иво Прокопиеви са \"капо ди тути капи\" на фалшивите новини у нас. Правилно ли съм ви разбрал и сериозно ли сте убеден, че това е точно така? . Да, за мен семейство Прокопиеви действително са \"капо ди тути капи\" на фалшивите новини у нас. Освен, че са собственици на малка медийна група, която се занимава изключително и само с това да защитава интересите на корпоративния им бизнес, те имат огромно влияние, както и механизми да контролират двете най-големи частни телевизии у нас. Аз към момента не разполагам с конкретни доказателства за това свое твърдение, но считам, че чрез журналистическите екипи на телевизиите те контролират bTV и Нова телевизия. , че двете големи частни национални български телевизии са проводник на фалшиви новини в България, така ли? И ако хипотетично приемем тезата ви, тогава бихте ли обяснили, как и с какви механизми Прокопиеви биха могли да контролират тези две телевизии? Доколкото аз знам, те не са тяхна собственост. фондации и организации. Една такава например е така нареченият Съюз на европейските журналисти. Мисля, че така се казваше. Доста общи мероприятия имат помежду си тези хора. Определени журналисти от въпросните две телевизии усвояват сериозни средства от подобни организации. Говоря за журналисти на сравнително високо управленско ниво, като шефове на новини, продуценти и водещи в тези медии. В bTV те са 3-4-ма човека. Те бяха толкова и в Нова телевизия, но някой изхвърчаха. Сарелска и Ани Цолова например. За мен това са хора, които освен, че прокарват корпоративни интереси, имат и някаква своя либерална-ценностна политика, която обаче само те си разбират, а обществото не. . Не мислите ли, че е най-малкото странно, че основен вносител на проектозакона за собствеността на медиите е не друг, а реално основният конкурент в медийния бизнес на Прокопиеви, Делян Пеевски? Според мен не е работа точно на Пеевски да пише този закон, но се радвам, че го направи. Най-малкото, никой подобен закон написан от крупен собственик на медии, какъвто е Делян Пеевски, не би бил толкова рестриктивен, колкото аз бих желал например. Аз си давам много ясна сметка, че с тези думи ще си навлека много неприятности на главата, но настоящия законопроект на Пеевски, не е достатъчно рестриктивен. В него ние единствено четем, че след налагането му ще станат ясни собствениците на медиите. Но там няма например криминализация на фалшивите новини, няма журналистически лобизъм, който също е крайно време да приемем.  се посяга не нещо много свято - свободата на словото? Не мислите ли например, че подобна регулацията в света на медиите, би убила демокрацията в света на хората? Няма ли обществото ни да загуби една от най-ценните си придобивки за последните 30 години, свободата на словото? . Ограничава. Още повече, че медиите трябва да бъдат най-свободното пространство, аз самият произлизам от медии и мисля така. В същото време обаче, ние трябва да измислим механизъм с който да се борим с фалшивите новини, както и да спрем навлизането на пари от криминални практики в медиите. Аз предпочитам да знам само 2 факта за някой или нещо, но те да са верни. Въобще, темата е доста сложна, но това не променя факта, че тя трябва да бъде разисквана и решена. Интервю на Васил Петев", "date": "2018.03.04", "title": "Семейство Прокопиеви са \"капо ди тути капи\" на фалшивите новини в България"}
