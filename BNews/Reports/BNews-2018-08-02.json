{"url": "http://www.bnews.bg/article/246305-ekskluzivno_progovori_zhenata_na_mityo_ochite_vizhte_kakvo_kaza_reneta", "text": "\n Ренета Николова, съпругата на Димитър Желязков-Митьо Очите, проговори след днешната акция в Бургас и района, при която бяха арестувани 19 души, приближени до наркобоса. Пред bTV тя е заявила единствено, че той е на лечение без да пояснява къде. \r\n\r\n Припомняме, мащабната акция срещу група за рекет, палежи, побои и разпространение на наркотици се проведе в Бургаско. 19 души са арестувани, а Димитър Желязков, известен като Митьо Очите, е обявен за международно издирване.  \r\n \n\t\t\t\t\t\t", "date": "2018.08.02", "title": "ЕКСКЛУЗИВНО! Проговори ЖЕНАТА НА МИТЬО ОЧИТЕ! Вижте какво каза Ренета!"}
{"url": "http://www.bnews.bg/article/246301-izvanredno_vtori_trus_raztrese_zemyata_nashentsi_v_panika", "text": "\n Втори, по-слаб трус разлюля Благоевградско. Само около 40 минути по-късно след първия, земята в района пак се разтресе, но магнитудът не надхвърли 3 по Рихтер, става ясно от сайта на Геофизичния институт при БАН. \r\n\r\n Трусът е засечен в 18.02 минути и е на дълбочина 15 км. Епицентърът е недалеч от Мелник. \r\n\r\n Първото земетресение бе отчетено от сеизмолозите в 17.17 часа с епицентър близо до Гоце Делчев и Национален парк \"Пирин\". Той беше по-силен от втория и достигна до 3,9 по Рихтер. Трусът бе усетен в Благоевград, където в този момент се намират българският и македонският премиер за честването от Илинденско-Преображенското въстание. Разлюляха се обаче чак в София и в Смолян. \r\n \n\t\t\t\t\t\t", "date": "2018.08.02", "title": "ИЗВЪНРЕДНО! Втори трус разтресе земята! Нашенци в паника..."}
{"url": "http://www.bnews.bg/article/246302-bedstveno_polozhenie_v_plovdivsko", "text": "\n Областният управител на Пловдивска област Здравко Димитров обяви днес бедствено положение в седемдневен срок, считано от 16:00 часа. Решението за това бе взето на извънредно заседание на Щаба за защита при бедствия, а причините са няколко - преливането на участък от река Чая на територията на община Садово - землища на Садово и село Катуница, в община Родопи, в землището на село Ягодово, пропадането на пътя за с.Добралък, в община Куклен и активизиралите се свлачища по пътя Асеновград-Смолян. \r\n\r\n   \r\n\r\n Бедствията са в резултат от проливните дъждове, които повишиха нивото на река Чая и тя не можа да бъде удържана от дигата в района на село Катуница, строена през 50-те години на миналия век. В момента там работи тежка техника и се насипва едроломен камък, целта е незабавно възстановяване на съоръжението. В по-дългосрочен план се предвижда изграждането на нова дига. Пътят до родопското село Добралък пък е пропаднал на 4 км от селото и достъпът е скилно затруднен. там няма засегнати къщи и бедстващи хора, но няколко квартала на селото са непроходими. В момента се обрушва скатът, за да бъде разчистен пътя. Възстановено е електрозахранването. Пътят Асеновград- Смолян днес беше затворен заради паднали скали в района на Бачково, по- късно бе пуснат и отново спрян, тъй като свлачището отново се е активизирало. Колите се пренасочват през Кричим \r\n \n\t\t\t\t\t\t", "date": "2018.08.02", "title": "БЕДСТВЕНО ПОЛОЖЕНИЕ в Пловдивско!"}
{"url": "http://www.bnews.bg/article/246297-ekskluzivno_silno_zemetresenie_raztrese_balgarski_grad", "text": "\n Земетресение е усетено на територията на 5 км от Сандански преди броени минути. \r\n\r\n Това се съобщавана на сайта на Европейско-средиземноморския сеизмологичен център. \r\n\r\n По първоначални данни силата му е 4,5 по Рихтер. Усетено е и на територията на Македония. \r\n\r\n Точно на днешната дата се навършват четири години от силния трус в Пернишко, който нанесе големи щети и предизвика паника, припомня БЛИЦ. \r\n\r\n По първоначална информация в столицата трусът е бил от трета степен. \r\n  \r\n \n\t\t\t\t\t\t", "date": "2018.08.02", "title": "ЕКСКЛУЗИВНО! Силно земетресение разтресе български град!"}
{"url": "http://www.bnews.bg/article/246303-izuchiha_se_i_te_na_zanayat_hvanaha_dvama_17_godishni_da", "text": "\n Двама 17-годишни бяха хванати докато прекарват нелегални мигранти в страната през границата ни с Гърция, съобщиха от Районната прокуратура в Свиленград. \r\n\r\n Младежите са задържани вчера, 1 август. 17-годишният И. С. и 17-годишният Д. Т. в съучастие превели в България през границата ни с Гърция 29 нелегални мигранти. \r\n\r\n Всичките бежанци били с произход Ирак. Сред тях имало и 7 непълнолетни деца. \r\n\r\n Младежите са хванати в крачка в землището на село Мезек, област Хасково. Те са задържани от граничари, след като влезли по \"зелена граница\" на родна земя. \r\n\r\n Чуждите граждани са настанени в център. \r\n\r\n Двамата 17-годишни каналджии са привлечени като обвиняеми по бързо производство. С постановление на наблюдаващия прокурор непълнолетните са задържани за срок до 72 часа. \r\n \n\t\t\t\t\t\t", "date": "2018.08.02", "title": "ИЗУЧИХА СЕ И ТЕ НА ЗАНАЯТ! Хванаха двама 17-годишни да..."}
{"url": "http://www.bnews.bg/article/246279-tsigani_napadnaha_politsai_s_bradvi_i_sapove", "text": "\n Въоръжени с брадви, сапове и улуци цигани нападнаха полицаи, повикани от 20-годишна жена, която била заплашена от съпруга си и баща му, че ще й вземат детето, съобщиха от пресцентъра на МВР. \r\n\r\n Изпратеният веднага на място автопатрулен екип установил двама мъже на 28 и 54 години. И в присъствието на полицаите, те отправяли заплахи към жената, отказвайки да й върнат детето. Мъжете насочили агресията си и към служителите на реда, които им отправили предупреждение и ги поканили в районното управление за изясняване на случая. \r\n\r\n В този момент с два леки автомобила пристигнали още осем души и с брадви, сапове и улуци и нападнали униформените. Един от тях ударил с юмрук в областта на главата полицай. \r\n\r\n Униформените произвели предупредителни изстрели във въздуха. Задържани са петима, други трима се издирват. Пострадалият полицейски служител е с лека телесна повреда, оказана му е медицинска помощ. \r\n\r\n По случая е образувано бързо производство, работата по което продължава под наблюдението на Районна прокуратура - Хасково. \r\n \n\t\t\t\t\t\t", "date": "2018.08.02", "title": "Цигани нападнаха полицаи с брадви и сапове"}
{"url": "http://www.bnews.bg/article/246170-drago_chaya_s_obuvki_za_250_dolara", "text": "\n Живот си живее Драго Чая. \r\n\r\n  Кадърът на БНТ си подсвирква, докато се разхожда близо до телевизията майка със скъпарски спортни обувки за около 250 долара, видя \"България Днес\". \r\n \n\t\t\t\t\t\t", "date": "2018.08.02", "title": "Драго Чая с обувки за 250 долара"}
{"url": "http://www.bnews.bg/article/246280-velikobritaniya_proveryava_kofi_za_bokluk_zaradi_sluchaite_na_otravyane_v_solsbari", "text": "\n Британската полиция изпрати две кофи за боклук за проверка във военна изследователска лаборатория при разследването на отравяне на мъж и жена с нервнопаралитично вещество, предаде Асошиейтед прес. \r\nПолицията на Лондон каза, че кофите за боклук са били взети от места зад магазини в Солсбъри. Това е било направено след разговори между следователи и Чарли Роули, който се възстановява от отравянето през юни. \r\nНеговата партньорка Доун Стърджис умря, след като двамата бяха изложени на действието на нервнопаралитичното вещество \"Новичок\". Полицията смята, че двойката е била в контакт с шишенце, съдържащо веществото. \r\nСъщата отрова беше използвана при атаката срещу бившия руски шпионин Сергей Скрипал и дъщеря му Юлия в Солсбъри през март. Великобритания обвинява руското правителство за нападението, Москва отрича. \r\n \n\t\t\t\t\t\t", "date": "2018.08.02", "title": "Великобритания проверява кофи за боклук заради случаите на отравяне в Солсбъри"}
{"url": "http://www.bnews.bg/article/246282-ot_bolnitsata_saobshtiha_podrobnosti_za_sastoyanieto_na_momcheto_udareno_ot_voltova_daga_v_stara_zagora", "text": "\n 13-годишното момче, което бе ударено от волтова дъга в района на жп гарата в Стара Загора, е с 55% дълбоко шоково изгаряне. \r\n\r\n Настанено е за лечение в Клиниката по изгаряния на УМБАЛ \"Свети Георги\" Пловдив. \r\n\r\n В тази клиника предишния ден е докарано в тежко състояние и 7-годишно момиче от инцидент, станал на същия район. \r\n\r\n Момичето е с 15% дълбоко шоково изгаряне, засегнало основно едната ръка. \r\n\r\n Волтовата дъга в този случай е довела до падане и детето е получило фрактура на едно от ребрата си, което от своя страна е причинило пневмоторакс. И двете деца са с реална опасност за живота. \r\n  \r\n \n\t\t\t\t\t\t", "date": "2018.08.02", "title": "От болницата съобщиха подробности за състоянието на момчето, ударено от волтова дъга в Стара Загора\r\n\r\n"}
{"url": "http://www.bnews.bg/article/246283-lom_poluchi_milioni_dolari_darenie_ot_balgarin_emigrant_v_sasht", "text": "\n Над два милиона долара дарение получи Ломската гимназия от емигриралия в САЩ българин д-р Андрей Георгиев. Освен за училището, в което е учил, в завещанието си той дарява и сумата от 500 000 долара на община Лом. Средствата вече са постъпили по сметките на училището и общината, съобщи Дарик. \r\n\r\n По волята на дарителя парите, предоставени на гимназията, са за стипендии на ученици. \r\n\r\n \"Стипендия \"Д-р Андрей Георгиев\" е персонална годишна стипендия за обучение във висши учебни заведения в България и чужбина, за която могат да кандидатстват ученици, завършили в нашата гимназия. Тя е учредена според желанието и на името на нейния бивш ученик, дарител и наследодател д-р Андрей Асенов Георгиев\", пише на сайта на Профилирана гимназия \"Найден Геров\" в Лом. \r\n\r\n Дарението за гимназията от д-р Андрей Георгиев е очаквано няколко години. Средствата обаче се оказаха значително повече от очакваната сума от 1 млн. долара. По сметката на училището са постъпили 2 075 000 долара.  \r\n\r\n Първите 10 стипендианти бяха избрани още миналата година, когато се разбра за дарението. Двамата студенти, приети в Англия ще получат по 6000 долара, а останалите осем възпитаници на български висши училища - по 800 долара за учебна година. В училището вече приемат документи на тазгодишните абитуриенти, които са приети да продължат образованието си. По предварителни изчисления на директора на гимназията Теодор Йончев, двойно по-голямата сума ще стигне за стипендии \"Д-р Андрей Георгиев\" за повече от 30 години. \r\n\r\n Освен щедрото дарение за гимназията, която е завършил, д-р Андрей Георгиев е дарил 500 000 долара и на община Лом. Чрез местната преса и във Фейсбек вече върви допитване сред жителите на града как да бъдат разходвани средствата. \r\n\r\n Това е сериозна сума за община като Лом. Това дарение трябва да бъде абсолютно изчистено от всякакви подозрения. Тоест трябва да намери най-добрият начин къде да бъде вложено, каза кметът на Лом Пенка Пенкова. \r\n\r\n Към момента най-много привърженици има идеята да бъде ремонтирана спортната зала, която от създаването си не е обновявана и може да се превърне в многофункционална зала. От общината подготвят изложба с архиви за д-р Андрей Георгиев, чрез която жителите на града да научат повече за личността и живота на своя щедър благодетел. \r\n \n\t\t\t\t\t\t", "date": "2018.08.02", "title": "Лом получи милиони долари дарение от българин, емигрант в САЩ"}
{"url": "http://www.bnews.bg/article/246285-barekov_za_tsirka_patreoti_vlyazoha_vav_vlastta_zaradi_bednite_za_pensii_telkove_vmesto_tova_diskoteki_narkotitsi_boishta_v_parlamenta", "text": "\n Николай Бареков отново направи точен анализ на цирка \"ПатрЕоти\" в свой пост във Фейсбук. Ето какво написа той по повод статия в четен ежедневник: \r\n\r\n \"Влязоха във властта заради бедните, за пенсии, телкове, да борят мигрантите и ромите, и за евтин бензин. Вместо това - дискотеки, наркотици, боища в парламента, стигнаха до съд. Каракачанов ще съди Марешки. Волен ще съди Валери. Касабов наби Волен. Волен и Валери се гонят по баровете и ту спират, ту пускат диското и кючека....Иди кажи кой е прост - ние или те?\" \r\n\r\n \r\n \n\t\t\t\t\t\t", "date": "2018.08.02", "title": "БАРЕКОВ ЗА ЦИРКА \"ПАТРЕОТИ\": Влязоха във властта заради бедните, за пенсии, телкове... вместо това - дискотеки, наркотици, боища в парламента!"}
{"url": "http://www.bnews.bg/article/246296-nevizhdana_po_mashtab_pedofilska_mrezha_razkriha_v_ispaniya", "text": "\n Конфискуваните материали съдържат 2,4 милиона снимки и видеозаписи на използвани за сексуална злоупотреба деца \r\n\r\n Повече от 2 милиона видеа и фотографии, показващи злоупотреба с деца, бяха иззети в Испания по време на обиск в 19 къщи, а 19 души бяха арестувани. \r\n\r\n По време на акцията полицията е конфискувала 11 лаптопа, 23 мобилни телефона, четири таблета, 11 харддиска, седем USB устройства и пет мемори карти. По време на разследването бе установено, че конфискуваните материали съдържат общо 2,4 милиона снимки и видеозаписи на използвани за сексуална злоупотреба деца на възраст до 8 години, пише БГНЕС. \r\n\r\n Европол заяви, че това е най-голямата мрежа, заснела злоупотреба с деца в Европа и Съединените щати. \r\n\r\n Мрежата е използвала 14 различни групи за споделяне на незаконно съдържание, а участниците са криели самоличността си, използвайки специален софтуер. \r\n\r\n Намерените снимки и видеоклипове ще бъдат използвани за идентифициране на жертвите. Обискът и арести бяха извършени от испанската национална полиция с помощта на Европол и Интерпол. \r\n \n\t\t\t\t\t\t", "date": "2018.08.02", "title": "Невиждана по мащаб педофилска мрежа разкриха в Испания"}
{"url": "http://www.bnews.bg/article/246284-chernata_zlatka_s_nad_20_plastichni_operatsii_i_polza_nikakva", "text": "\n Златка Димитрова вече бие Краля на попа Майкъл Джексън по брой пластични корекции. \r\n\r\n Познати на сексапилната бургазлийка издадоха, че „Мис Плеймейт” 2009 има зад гърба си 20 корекции по цялото тяло. Бърза разходка из старите ленти потвърди, че тялото на Черната Златка е тотално променено и фотоси отпреди десетина години нямат нищо общо с реалността днес, съобщи „Уикенд“. \r\n\r\n В настоящето Златето се фука с променени нос, устни и скули, сякаш виждаме различен човек. Преди девет лета секси мацката изглеждаше по-закръглена, с бузки, леко коремче, широк и дълг нос, по-малки, но естествени устни, и въпреки това бе красива. Днес не е останал и помен от чернокосата Златка, пред нас стои клониран тунинг, загубил напълно първоначалния си облик. \r\n\r\n Според естетите, когато триумфира с титлата „Мис Плеймейт”, Димитрова била далеч по-хубава от сега. След спечелването на конкурса на „Плейбой” Черната Златка почти не пропуснала година, в която да не легне на операционната маса, без да броим филърите и ботокса. Плеймейтката похарчила цяло състояние за подобрения, макар че част от тунинга е минал безплатно при любимия ѝ хирург д-р Ангел Енчев, само срещу реклама. Запознати са категорични, че Черната Златка е безспорен първенец по пластични операции и бие всичките си колежки, взети заедно. „Тя е направо пристрастена към операциите. Пипа се през 5-6 месеца”, свидетелстват хора от обкръжението й. \r\n\r\n Подобренията на обявената за Майка на 2016 година красавица започват малко след спечелването на конкурса на ,,Плейбой“ през 2010-а. Тогава изкусителката си постави по 200 кубика силикон във всяка гърда. Само година след това мургавелката си клъцна и носа за сефте. Същата година оперира и корема, но не от естетически, а по здравословни причини - бе на косъм от преплитане на червата вследствие на дехидратация и изтощителна диета.  \r\n\r\n През 2012 г. Златка отново легна на операционната маса, за да си дооформи носа. Обонятелният ѝ орган днес е доста по-тънък от естествения, както и леко повдигнат във върха. След някой и друг месец бургазлийката отново си уголеми циците, защото намаляха покрай поредното отслабване. До началото на 2018 г. Димитрова изтъни скулите си, напомпа устните си, прибра „слонските” уши, както и вкарва по някоя инжекция ботокс в челото и хиалурон в джуките. \r\n\r\n През пролетта бургазлийката спази традицията с корекциите и наду балкона като за световно. „Нов силикон за летния сезон“, написа радостно в страницата си плеймейтката и смени „на живо” имплантите с видео в социалната мрежа. Златка постави 585 кубика във всяка гърда и вече е готова за главна роля във филм на XXL тематика. Случайно или не, малко след новия силикон Димитрова си хвана и нов любовник, който сега се радва на гигантските ѝ прелести. \r\n \n\t\t\t\t\t\t", "date": "2018.08.02", "title": "Черната Златка с над 20 пластични операции и полза.... никаква"}
{"url": "http://www.bnews.bg/article/246292-zoran_zaev_na_ilinden_vreme_e_makedoniya_da_napravi_istoriya", "text": "\n Време е Република Македония да направи история, ускорено да продължи по пътя към по-светло бъдеще, заяви премиерът на Република Македония Зоран Заев в Пелинце, на честването на националния празник Илинден, предаде агенция МИА. \r\n\r\n Заев подчерта в речта си, че договорът с Гърция е патриотичен и с него се запазвали македонската идентичност, език и гражданство. Той призова за единство, а не за разделение. \r\n\r\n \"Да спрем разделението, да се обединим вътре (в страната) и с европейското семейство, за да имаме утре. Преди няколко дни потвърдихме датата на референдума - 30 септември. Това е денят на нашето ново историческо определение, денят, когато ще вземем решение за бъдещето си като част от семейството на ЕС и на най-силния съюз - НАТО\", каза Заев. \r\n\r\n Той призова гражданите да гласуват на референдума на 30 септември и да отговорят с \"да\" на въпроса \"Дали сте за членство в ЕС и НАТО с приемане на договора между Република Македония и Република Гърция\". \r\n\r\n Илинден е естественият стремеж за своя държава на всеки македонец, заяви лидерът на опозиционната ВМРО-ДПМНЕ Християн Мицкоски на честването на националния празник на Република Македония Илинден в стружкото село Ташмарунища, цитиран от македонските медии. В речта си той се спря на актуалната политическа обстановка в страната. \r\n\r\n \"Виждаме как премиерът и обкръжението му силно се удрят в гърдите, че били за ЕС, значи всички останали, които не споделяме тяхната капитулация, не сме били за ЕС. Ако не знаехме с кого си имаме работа, някой можеше и да им повярва, а така всяко удряне в гърдите за ЕС завършва в секундата, когато ще се подели някой търг в здравеопазването или държавна помощ на фирмата на вицепремиера и за да се избегне публичността, кръгът ще се разшири с фирми на техни кумци. \r\n\r\n ЕС не уважава такива политици. И затова, колкото и да се удрят в гърдите, че били за \"ДА\", толкова повече хората в Македония ще им кажат голямо \"НЕ\", стига толкова\", каза Мицкоски, имайки предвид референдума на 30 септември. \r\n \n\t\t\t\t\t\t", "date": "2018.08.02", "title": "Зоран Заев на Илинден: Време е Македония да направи история!"}
{"url": "http://www.bnews.bg/article/246299-ninova_kam_tsacheva_zaharieva_i_karayancheva_malchite_oglushitelno_za_dostoynstvoto_na_zhenite", "text": "\n Тя се обърна към тях по повод отвеждането на Десислава Иванчева в болница с белезници \r\n\r\n \"Имам въпрос. Ще го задам не като председател на БСП към няколко овластени персони, а като жена към жена. Г-жо Цачева, г-жо Захариева, г-жо Караянчева, вие сте най-гласовитите защитнички на Истанбулската конвенция и на правата и достойнството на жените. Всички, които сме против нея, сме “тъмни сили\", според вашите думи. Питам ви, никоя от вас - светлите сили, ли не забеляза, че властта показно докарва една жена в болница с вериги на краката?\". \r\n\r\n Това написа Корнелия Нинова във Facebook по повод отвеждането на Десислава Иванчева в болница с белезници.  \r\n\r\n \r\n\r\n   \r\n \n\t\t\t\t\t\t", "date": "2018.08.02", "title": "Нинова към Цачева, Захариева и Караянчева: Мълчите оглушително за достойнството на жените"}
{"url": "http://www.bnews.bg/article/246294-spetsprokuror_geshev_izpusnal_mityo_ochite_za_minutka", "text": "\n Шефът на специализираната прокуратура Иван Гешев лично дойде до Бургас, за да каже, че главният човек, заради когото бе организирана „тайната“ акция на ГДБОП днес – Димитър Желязков-Очите, е „изпуснат“. Срещу силовия бос от Несебър има издадена заповед за задържане, която по (не)обясними причини не е реализирана. \r\nОказа се, че предварителната информация за ареста на Димитър Желязков е доста пресилена. В момента той е обявен за общодържавно издирване. \r\nЗад решетките в следствения арест са прибрани 19 души от хората на Очите. Според Гешев обаче все още не е ясно на кого какво обвинение ще бъде повдигнато. \r\nШумната, но със съмнителен резултат, операция на полицията е срещу организирана престъпна група, която се занимава с палежи, рекет, побой, разпространение на наркотици. \r\nВъпреки пазената в тайна акция на ГДБОП и специализираната прокуратура, подготвяна от месеци, Димитър Желязков очевидно се е оказал предупреден, че срещу него се подготвя удар от страна на МВР. \r\nДен, преди качулките да атакуват местонахождението на посочените за арест лица – след продължителното им проследяване се оказало, че Желязков се измъкнал в последната минута, напускайки границата ни в посока Турция. \r\nМного е възможно дълго подготвената операция на ГДБОП да се окаже крайно неплодоносна, защото не са намерени и основания, към момента, за задържане под стража и на друг верен авер на Очите – Никола Маринов, по прякор Магарето, пише \"Десант\". \r\n\r\n   \r\n\r\n Социалните мрежи също прегряха от жлъчни коментари след \"изпускането\" на Митьо Очите. \"В нормалните държави за изпускането на г-н Д. Желязков не само се подават оставки ами и започват разследвания на вътрешните отдели откъде е изтекла оперативната информация. Само един човек знае всичко в тази държава!\", пише Валери Тарандов. \r\n \n\t\t\t\t\t\t", "date": "2018.08.02", "title": "Спецпрокурор Гешев изпуснал Митьо Очите за \"минутка\""}
{"url": "http://www.bnews.bg/article/246293-feministki_plashat_dalgiya_sas_sad_polova_diskriminatsiya_v_ekipa_na_shoumena", "text": "\n Слави Трифонов сериозно разгневи феминистките, които се борят за правата на жените в България. Те забелязаха, че в екипа на Дългия представителките на слабия пол са персона нонграта. Дамите се назначават на работа само когато няма желаещи мъже, които да заемат позициите им. Дори и бегъл поглед над „Шоуто на Слави” показва, че жените трудно се добират до най-желаните и добре платени работни места там. В „Ку-ку Бенд” например няма нито една дама, като се изключат двете вокалистки, чиито гласове са нужни за проектите на Трифонов и няма как да бъдат заменени с мъжки, писа „Уикенд“. \r\n\r\n Нито една жена обаче не е стигала до място на инструменталист при положение, че в България има много добри музикантки, а бендът е достатъчно голям, за да намери място за поне една от тях.  \r\n\r\n Подобно е и положението в екипа на сценаристите. От общо 16 души щатен състав там има само една жена – Лора Димитрова. На нея в Шоуто се гледало като на бялата лястовица. Тя от години работела при Слави, но нямало никаква надежда да се нареди сред шестимата отговорни сценаристи – Иво Сиромахов, Тошко Йорданов, Ивайло Вълчев, Филип Станев, Александър Вълчев и Драгомир Петров. „Не че не я бива в работата, просто не е мъж”, смятат служители в предаването.  \r\n\r\n Те твърдят, че шоуменът от Учиндол назначавал жени само на най-нископлатените и непрестижни позиции – секретарки, гардеробиерки или гримьорки. Най-доброто, до което една дама може да се добере, освен ако не спи с него или не го познава от години, било работа в екип „Гости”. Там обаче нямало кой знае какви възможности да растеш в кариерата. Оставаш си само с общуването с пиари и подготвянето на въпроси към гостите в предаването. За сметка на това работата била от тъмно до тъмно, на нея не се гледало като на особено квалифициран труд и съответно – стояла в дъното на таблицата със заплатите. \r\n\r\n Позициите в творческия състав на шоуто били запазена мъжка територия. В  същото време Слави не се притеснява дори в ефир да дава воля на сексистките си настроения. Той често коментира гърдите на певиците си, краката на танцьорките в балета си, да не говорим за външния вид на дамите, които кани в шоуто. „Това е сексизъм в чист вид! Странно е защо СЕМ допуска подобно нещо?”, чудят се родните феминистки. Пред „Уикенд” една от техните организации разкри, че проверява възможностите за търсене на съдебна отговорност от Трифонов за половата дискриминация в екипа му. \r\n\r\n Защитничките на женските права все още не могат да му простят меко казано зверското отношение, проявено преди време към актрисата Албена Михова. Тя бе част от актьорския състав в първите години на шоуто му. Когато обаче забременя, Трифонов не се притесни да я остави без работа. Понеже я е държал на граждански договор, тя не е взимала и пари за майчинството си.  \r\n\r\n Приятели на Слави обаче оборват съмненията на феминистките. Те посочват, че продуцент на предаването е жена – Диана Младенова, която от 5 години е дясната му ръка и вече дори е съдружник в компанията му. В бенда пък години наред свиреше перкусионистката Лили Йончева, която внезапно избра да емигрира в Лондон. \r\n\r\n „Атмосферата при Трифонов е напрегната, там цари железен ред и дисциплина. Плаща добре, но се бачка яко. Жените просто не издържат на това темпо, не че той е сексист”, обясняват колеги на Слави. \r\n \n\t\t\t\t\t\t", "date": "2018.08.02", "title": "Феминистки плашат Дългия със съд! Полова дискриминация в екипа на шоумена "}
{"url": "http://www.bnews.bg/article/246300-potresavashta_kartinka_v_pirogov_spasyavat_mazh_razyaden_ot_chervei_pomagali_mu_sasedi_s_kakvoto_mogat_no_toy_kreshtyal_i", "text": "\n Ужасяващ случай с мъж от Врачанско стигна до столичната болница „Пирогов“. Червеи изяждат плътта на жив човек и е нужна спешна ампутация на крака му. За целта обаче са необходими две банки кръв и доброволци са подели дарителска кампания. Пациентът е Иван Методиев Митриков от козлодуйското село Хърлец. Преди време той е получил травма на крака, след като по непредпазливост ударил пръста си в дърво. Инфекцията обаче се разпространила и нагоре. Човекът живее сам и не разполага със средства, затова не получил лекарска помощ. Помагали му съседи с каквото могат, но той криел от тях колко сериозно е положението. Когато гангрената обхванала крака почти до коляното мъжът с помощта на добри хора от селото най-накрая бил откаран в Пирогов. Там медиците останали втрещени от гледката, пише BulNews. Под превръзката кракът на мъжа бил изяден до кости от червеи. Лекарите се съгласили да оперират по спешност мъжа, като трябва да ампутират крака му чак до бедрото. За интервенцията обаче е нужна кръв, с която в клиниката не разполагат. Доброволците, помогнали на Иван да стигне до столицата, са започнали кампания, в която умоляват всеки, който има възможност, да дари кръв на негово име. Те разпространяват във фейсбук ужасяващи снимки, показващи до къде е стигнала гангрената. Всеки, който иска да помогне, може да отиде в най-близкия кръводарителски пункт и да даде кръв на името на Иван Методиев Митриков, Пета хирургия Пирогов. \r\n \n\t\t\t\t\t\t", "date": "2018.08.02", "title": "ПОТРЕСАВАЩА КАРТИНКА В \"ПИРОГОВ\": Спасяват мъж, разяден от... червеи! Помагали му съседи с каквото могат, но той крещял и..."}
{"url": "http://www.bnews.bg/article/246298-v_bolyarovo_prodalzhavat_bitkata_sas_zdravnite_vlasti_zaradi_chumata", "text": "\n Собствениците на стопанството в Болярово, които от седмици отказват да пуснат ветеринарите, обвиняват Агенцията по храните в некомпетентност. Те обжалват решението за евтаназия на животните в Софийския административен съд. \r\n\r\n Собствениците искат административният акт на агенцията, според който животните трябва да бъдат убити, да бъде отменен. Те твърдят, че решението е взето при съмнителни резултати от първата проба на овцете. \r\n\r\n Според животновъдите протоколът, който констатира две болни животни, е недействителен. „Защо датата ,на която ми е обявено, че имам съмнителна реакция, на същата тази дата, на 18 юли вече имах заповед за евтаназиране на моите животни?”, пита Ани Петрова. \r\n\r\n Междувременно продължава вземането на втори проби в 10-километровата зона. Правят се първи изследвания и в разширената зона за контрол, резултатите се очакват следващата седмица. \r\n \n\t\t\t\t\t\t", "date": "2018.08.02", "title": "В Болярово продължават битката със здравните власти заради чумата\r\n\r\n"}
{"url": "http://www.bnews.bg/article/246287-germanski_medii_podozirat_che_merkel_ima_brachna_kriza_ili_potayna_rabota", "text": "\n Къде е германската канцлерка Ангела Меркел? Този въпрос занимава германските медии, след като съпругът й Йоахим Зауер беше забелязан на почивка в Северна Италия без нея, предаде Ройтерс. \r\nВ предишни години Меркел и Зауер бяха снимани от папараци да се разхождат в Алпите, но досега това лято те успяват да заснемат само съпруга на канцлерката със сина му от предишен брак. Вестник \"Билд\" прави различни предположения, вариращи от семейно посещение в Източна Германия до някаква потайна работа. \r\n\r\n \"Къде се крие канцлерката?\", пише в заглавие изданието. \"В лятна резиденция или при 90-годишната си майка в Укермарк? Брачна криза? Клиника? Тайна мисия?\" Попитана какви са плановете й за отпуск, Меркел заяви пред репортери миналия месец, че с нетърпение очаква почивката си, но няма да съобщава подробности. \r\n\r\n Неин говорител отказа да коментира къде се намира тя. Меркел и Зауер, които са женени от 20 години, за последно бяха забелязани заедно на обществено място на 25 юли при традиционната им поява на Байройтския фестивал в Бавария - задължително събитие за почитателите на композитора Рихард Вагнер. \r\n\r\n Зауер рядко се появява на обществени места с Меркел, но обикновено я придружава всяко лято в Северна Италия. Канцлерката имаше тежка година. Тя едва избегна рухване на коалиционното й правителство заради спор за имиграцията и е изправена пред предизвикателство в лицето на крайнодясната партия \"Алтернатива за Германия\". \r\nСписание \"Шпигел\" се пошегува, че Меркел може би иска да покаже на привържениците на \"Алтернатива за Германия\", че е крайно необходима. \"Дали тя не се опитва да покаже на тези, които твърдят: \"Меркел трябва да си върви!\", как изглежда Германия, когато \"Меркел трябва да си върви\" се превърне в \"Меркел я няма\", пита изданието. \r\n \n\t\t\t\t\t\t", "date": "2018.08.02", "title": "Германски медии подозират, че Меркел има брачна криза или потайна работа"}
{"url": "http://www.bnews.bg/article/246227-sashka_vaseva_se_pohvali_izvesten_hudozhnik_se_prehlasna_po_gardite_mi", "text": "\n Певицата Сашка Васева гледа колкото се може по-весело на нещата от живота. Въпреки че зрението й е силно увредено и певицата не вижда като едно време, тя с усмивка споделя, че все още е готова да пее и да се радва на живота. \r\n\r\n Вместо да се скрие някъде и да страда за загубеното си зрение, изпълнителката публикува постове в социалната мрежа, които са тъжно-смешни, но и много истински, пише „България днес”. \r\n\r\n „Питате ме дали пея като сега не виждам? Да пея, разбира се! Гласа не ми е атрофирал, нито визията ... и понеже стана много тъжно ще ви разкажа една смешка: Обичам да ходя в една бирария на 5-те кьошета в София, където е средище на художници.. и там един много известен художник пожела да се запознае с мен и ми каза: \r\n\r\n \"Приятно ми е, аз съм еди кой си..!\" Аз му отвърнах: \" Съжалявам но не мога да Ви позная, защото не виждам с очите..\" а той се пошегува и ми отвърна: \" Е кво ти пука, нямаш очи но имаш хубави ц*ци..\" (беше подпинал ) Да шегата му беше дебелашка ще кажете, но точно такава трябва да ни бъде нагласата към нашите неволи и нещастия. \r\n\r\n Може нещо да ни се е случило лошо но щом имаме любов може би имаме всичко..Може би не съм в неравностойно положение защото мога да прегръщам, да правя любов и да обичам!\" /постът се публикува без редакторска намеса – б. а./, казва певицата. \r\n\r\n Очевидно въпреки нещастията, който й се струпаха на главата, Сашка все още умее да се радва на живота. \r\n \n\t\t\t\t\t\t", "date": "2018.08.02", "title": "Сашка Васева се похвали: Известен художник се прехласна по гърдите ми"}
{"url": "http://www.bnews.bg/article/246271-drama_vav_feysbuk_shefat_po_sigurnostta_hvarli_ostavka", "text": "\n Оглавяващият информационната сигурност във Фейсбук Алекс Стамос ще напусне поста си на 17 август.   \r\n\r\n „17 август ще бъде последният ми работен ден във Фейсбук и въпреки че ще се лиша от удоволствието да работя рамо до рамо с моите приятели, аз се радвам, че много лоялни, мислещи и квалифицирани хора продължават да се справят с всички тези проблеми“, написа Стамос в профила си в социалната мрежа.   \r\n\r\n През март стана ясно, че Стамос настоява за по-широко разкриване на информация, относно предполагаемата намеса на Русия в американските избори, което беше посрещнато със съпротива от колегите му.   \r\n\r\n На 27 юли компанията напусна главния юрисконсулт Колин Стретч. Напускането на Стамос е третото поред на високопоставен служител през последните няколко седмици. През юни главният директор по вътрешна политика и комуникации Елиът Шраге обяви напускането си. \r\n  \r\n \n\t\t\t\t\t\t", "date": "2018.08.02", "title": "Драма във Фейсбук: Шефът по сигурността хвърли оставка \r\n\r\n"}
{"url": "http://www.bnews.bg/article/246273-voltova_daga_porazi_tiyneydzhar_na_pokriva_na_tovaren_vagon", "text": "\n Лекарите в УМБАЛ \"Свети Георги\" в Пловдив се борят за живота на 13-годишно момче, поразено от волтова дъга в района на жп гарата в Стара Загора, съобщиха от Районната прокуратура. \r\n\r\n Вчера около 17.30 ч. момчето се качило на покрива на товарен вагон, при което се е образувала волтова дъга. \r\n\r\n Ученикът незабавно е бил транспортиран в Спешния център в Стара Загора с 55 процента изгаряния по тялото и опасност за живота. След извършването на първоначалните медицински манипулации, насочени към преодоляване на непосредствената опасност за живота му, момчето е било превозено до Клиниката по изгаряния в УМБАЛ \"Свети Георги\" в Пловдив. \r\n\r\n Разследването по случая продължава за изясняване и установяване на всички факти и обстоятелства по случая. \r\n\r\n     \r\n \n\t\t\t\t\t\t", "date": "2018.08.02", "title": "Волтова дъга порази тийнейджър на покрива на товарен вагон"}
{"url": "http://www.bnews.bg/article/246278-koy_pompa_reytinga_na_vitsepremiera_karakachanov", "text": "\n Една година след като сбъдна мечтата си да стане министър на отбраната и вицепремиер на България Красимир Каракачанов се води като един от най-рейтинговите министри от правителството на Борисов-3. \r\n\r\n Интересно на какво отгоре социолозите са скалъпили този рейтинг? Едногодишното управление на Каракачанов е отбелязано с кървав печат. За една  \r\nгодина под неговото управление армията даде три свидни жертви в лицето на висококвалифицирани български офицери-пилоти. \r\n\r\n За да спаси рейтингът си Каракачанов не се посвени да прехвърли вината за смъртта им върху самите тях. Висши офицери изразяват под сурдинка възмущението си като говорят, че по-долен акт на са виждали от нито един военен министър. \r\n\r\n Каракачанов се прочу през последната година с прозвището дадено му от народа като \"Шкембе войводата\". Той се прочу и с ударната продажба на златни имоти на военното ведомство за жълти стотинки. \r\n\r\n Много от тези имоти се намират буквално на първа линия по черноморието ни. Каракачанов бързо забрави и за обещанието си за въвеждане на наборна служба. За сметка на това прави всичко възможно за осъществяване на многомилиардни сделки за превъоръжаване на армията, \r\nот които вероятно ще прибере мазни комисиони. \r\n\r\n На практика Каракачанов е почти незабележим, но вероятно стимулира подобаващо съответните социолози, за да помпат рейтинг, който е ясно, \r\nче е невъзможен за такъв незабележим и белязан с кървав печат министър.  \r\n  \r\n \n\t\t\t\t\t\t", "date": "2018.08.02", "title": "Кой помпа рейтинга на вицепремиера Каракачанов?"}
{"url": "http://www.bnews.bg/article/246274-tsska_e_blizo_do_oshte_edno_novo_popalnenie", "text": "\n ЦСКА е много близо до подпис и с опитен атакуващ полузащитник. Очаква се той да бъде представен в близките дни, като има да се уточняват съвсем малко подробности около преминаването му. Халфът е с европейски паспорт и няма да заема място за чужденец. \r\n\r\n На тренировката във вторник пък за първи път се появи и новото попълнение Евандрр да Силва, който бе закупен от Коритиба като вариант за заместник на Мауридес, ако нападателят бъде наказан или контузен. Той трябва да бъде картотекиран и дори да е на разположение на Нестор Ел Маестро още за домакинството на Дунав в неделя, пише \"24 часа\". \r\n\r\n С привличането на халфа селекцията на ЦСКА за новото първенство вероятно ще приключи, като ще се чака единствено ако има нещо качествено на пазара. Трансферният период в България приключва на 7 септември, когато редовния сезон на елита почти ще бъде преполовен. \r\n \n\t\t\t\t\t\t", "date": "2018.08.02", "title": "ЦСКА е близо до още едно ново попълнение"}
{"url": "http://www.bnews.bg/article/246276-koy_e_nay_dramatichniya_zalog_v_stranata", "text": "\n От няколко дена зевзеци спретнаха най-драматичния залог в страната. \r\n\r\n Странното мероприятие било предизвикано от изказването на вицепремиера Валери Симеонов, който публично обяви, че ако ВАС отмени решението на  \r\nправителството за втория лифт на Банско ще си сложи релса на врата и ще скочи от бургаския мост. \r\n\r\n Сега зевзеците се обзалагали за евентуалният ден на скока на вицето и дали същия ще си окачи релса или пък винкел, тъй като според тях релсата била много тежка и тоалетния министър нямало да може да се дотътри с нея до моста. \r\n\r\n Ние от Би Нюз сме по-притеснени от факта, че хора склонни към самоубийствени действия заемат най-високи постове в управлението на държавата. \r\nВероятно в такива случаи прокуратурата би трябвало да се самосезира и да приберат за лечение въпросния вицепремиер. \r\n  \r\n \n\t\t\t\t\t\t", "date": "2018.08.02", "title": "Кой е най-драматичния залог в страната?"}
{"url": "http://www.bnews.bg/article/246277-zashto_sistemata_za_elektronni_bileti_struva_kolkoto_dve_metrostantsii", "text": "\n \r\nВъзможно ли е системата за електронни билети на град като София да струва 100 милиона лева? За сравнение, с тези средства могат да бъдат построени две метростанции с два километра тунели, или да бъдат закупени 190 немски съчленени автобуси на газ. \r\n\r\n Вече над 15 години \"от догодина\" чакаме да пътуваме с електронни билети. Системата е безспорно необходима, тъй като би трябвало да позволи най-накрая да се въведе тарифиране на време, поощряващо прекачванията. Но с годините цената не спря да расте: започнахме от 9 млн., минахме през 20 млн., според вече бившото ръководство на Център за градска мобилност подало оставка заради съмнения за корупция, до колосалните 100 млн. лв. \r\n\r\n Новото ръководство на ЦГМ реши, че София се нуждае от 5 пъти по-скъпа система за таксуване. Избраната турска фирма в обединение с няколко български, ще трябва да постави валидатори, камери, броячи за пътници, хардуер и софтуер за градския транспорт на София. Тя има скромен международен опит, предимно в държави като Руанда, Камерун, Ирак и Косово, а основният ѝ български партньор - Tixi е фирма, регистрирана преди едва два месеца. Но, всичко е точно... \r\n\r\n Най-важният въпрос е за какво ще дадем тези пари? Две трети от стоте милиона ще отидат за поставянето на 4300 HD камери в превозните средства – мярка, нямаща нищо общо с тарифната политика или подобряването на градския транспорт. Камерите не са необходими за тикет системата, освен ако не бъде обяснено какво отношение имат те към нея. Затова призоваваме директора на ЦГМ, Христиан Петров, да обясни публично: \r\n\r\n 1) Каква е целта на тези камери за над 60 млн. и с какво те помагат на тарифирането? \r\n\r\n 2) Защо, ако е толкова важно да има камери в превозните средства, монтираните такива в дарените ни от Базел трамваи бяха премахнати, а тези в новите ни превозни средства не се ползват? \r\n\r\n Съмненията ни се трупат, че целта не е да се реши отдавнашен и сериозен проблем, а се търсят схеми някой да \"усвои\" едни пари. Ако това е начинът, по който Йорданка Фандъкова - Yordanka Fandakova и ресорният заместник Евгени Крусев (Транспорт за София) смятат да \"реформират и подобряват\" билетната система на градския транспорт, може би е по-добре да си останем с хартиения билет и да изчакаме по-отговорни управленци зад кормилото на града. 15 години чакахме, можем да почакаме още малко. \r\n\r\n Спаси София \r\n\r\n BNews напомня, че в Пловдив, който е пет пъти по-малък от София същата система е само два пъти по-евтина - 50 млн. лева... \r\n\r\n   \r\n \n\t\t\t\t\t\t", "date": "2018.08.02", "title": "Защо системата за електронни билети струва колкото две метростанции?! "}
{"url": "http://www.bnews.bg/article/246275-prirodozashtitnitsi_iskat_reshenieto_na_sada_za_pirin_da_ostane_v_sila_shte_se_davi_li_valeri_simeonov", "text": "\n Коалицията от неправителствени организации и граждански групи \"За да остане природа в България\" публикува отворено писмо до министър-председателя Бойко Борисов, във връзка с решението на Върховен административен съд - ВАС да отмени промените в Плана за управление на Национален парк \"Пирин\". \r\n\r\n Коалицията коментира, че аргументите на съда подкрепят мотивите на жалбоподателите, а именно, че решението е взето в нарушение на три български закона. Те обясняват, че решението на съда идва точно седмица след началото на наказателна процедура на ЕК срещу България за установено нарушение в областта на законодателството по околна среда. \r\n\r\n \"В България кумулативното въздействие от съществуващите и одобрените планове и проекти върху зоните по \"Натура 2000\" систематично не е било вземано предвид и извършването на много промени, представляващи сериозна заплаха за постигането на природозащитните цели, е били разрешено независимо от наличието на такава заплаха ... Комисията редовно получава оплаквания относно планове и проекти, разрешени въз основа на недостатъчни оценки или дори при липсата на подходящи оценки\", цитират те Комисията.  \r\n\r\n Тази наказателна процедура, наред с това, вече второ осъдително решение на ВАС по темата план за управление на Национален парк Пирин, показва дълбок проблем в прилагането на природозащитните политики от Министерство на околната среда и водите, смятат от коалицията. \r\n\r\n Припомняме обаче, че тоалетният министър , ако кабинетът не атакува пред следващата инстанция решението на тричленката на ВАС.  \r\n \n\t\t\t\t\t\t", "date": "2018.08.02", "title": "Природозащитници искат решението на съда за Пирин да остане в сила, ще се дави ли Валери Симеонов?"}
{"url": "http://www.bnews.bg/article/246270-ofitsialno_ot_mvr_znaeli_che_mityo_ochite_shte_byaga_a_sega_go_izdrivat", "text": "\n Димитър Желязков-Митьо Очите е обявен за общодържавно издирване. Това съобщи на извънреден брифинг в Бургас заместник-главният прокурор Иван Гешев. \r\n\r\n Тази сутрин в Бургас започна спецоперация на Специализираната прокуратура съвместно с ГДБОП срещу организирана престъпна група за палежи, рекет, телесни повреди и разпространение на наркотици. \r\n\r\n По думите на Гешев, към момента са задържани 19 души, като до края на деня ще стане ясно срещу кои от тях ще бъдат повдигнати обвинения, както и ще бъде ли издадена европейска заповед за арест за Очите. Зам.-главният прокурор уточни, че са имали данни, че Очите ще напусне страната, но не искали да отлагат акцията в уречения ден, за да няма теч на информация. \r\n\r\n Антимафиотите са претърсили десетки адреси и са открили оръжия. Зам.-главният прокурор допълни, че групата е действала по Южното Черноморие и се е ползвала с влияние в страната. Гешев обаче отказа да съобщи имената на задържаните и детайли по операцията, за да не попречи на разследването, което е започнало още през 2016 г. \r\n\r\n \"Делото е трудно за доказване. Става въпрос за доста сериозна организация, която налага по-дълъг период на работа. Бандата е действала предимно по Южното Черноморие, но е имала и връзки с хора от подземния свят в други части на страната. Въпреки че не е инкриминирано като престъпление, в един от регистрираните адреси в несебърското село Кошарица били открити роднини на емблематични хора от известна бандитска структура в Плевен\", добави заместникът на Цацаров, предаде Дир.бг. \r\n \n\t\t\t\t\t\t", "date": "2018.08.02", "title": "Официално: От МВР знаели, че Митьо Очите ще бяга, а сега го издриват!"}
{"url": "http://www.bnews.bg/article/246269-sadat_ne_se_smili_nad_15_godishniya_danial_naragal_drug_mladezh_v_kv_nadezhda", "text": "\n 15-годишният Даниал Бейгберди остава в ареста. Това реши Апелативният съд в София. \r\n\r\n Момчето беше задържано, след като прободе с нож свой връстник в столичния квартал „Надежда”. \r\n\r\n Днес беше потвърдено решението на СГС от миналата седмица. Съдът обяви решението си публично, след като мярката се разгледа при закрити врата заради възрастта на задържания. Според магистратите, от събраните досега доказателства не може да се приеме квалификацията на престъплението, а именно опит за умишлено умъртвяване, а поведението на момчето е било насочено към търсене на саморазправа. Данни за тази агресия са ножът, съобщава БТВ. \r\n\r\n Съдът се мотивира, че има реална опасност за извършване на ново престъпление. В конкретния случай, се налага неговото изолиране поне в началото на разследването. Не се оспорват данните за психическия тормоз над момчето, но те не могат да надделеят над поведението на момчето в момента на престъплението, посочват от Апелативния съд. Искането на прокуратурата за домашен арест беше определено като неприложимо в случая. TАГОВЕ: \r\n  \r\n \n\t\t\t\t\t\t", "date": "2018.08.02", "title": "Съдът не се смили над 15-годишния Даниал, наръгал друг младеж в кв. „Надежда”\r\n\r\n"}
{"url": "http://www.bnews.bg/article/246211-kris_prat_varti_lyubov_s_dashteryata_na_shvartseneger", "text": "\n След развода си с Анна Фарис, стана ясно, че Крис Прат е започнал любовен роман с дъщерята на Арнолд Шварценегер – Катрин. \r\n\r\n Фотографи успяха да уловят новата двойка и така се потвърди информацията за тяхната връзка, пише OK Magazine. \r\n\r\n Крис и Катрин били уловени по време на пикник, а скоро двамата са били засечени и да се целуват и ядат сладолед. Източник разказва, че двамата вече са излизали няколко пъти на срещи и се наслаждават на времето, прекарано заедно. \r\n\r\n По думите му, двамата се запознали покрай Арнолд и веднага се влюбили. Според изданието, родителите на Катрин са доволни от избора ѝ. \r\n\r\n Крис Прат и Анна Фарис се разведоха през август миналата година. Анна има син от него. Двамата бяха семейство осем години. Анна също си намери заместник на Крис – Майкъл Барет. \r\n \n\t\t\t\t\t\t", "date": "2018.08.02", "title": "Крис Прат върти любов с дъщерята на Шварценегер"}
{"url": "http://www.bnews.bg/article/246265-novoto_popalnenie_na_evertan_ima_tatus_na_livarpul", "text": "\n Новото попълнение на \"Евертън\" Лука Дин има на гърдите си татуировка с надпис \"I Never Walk Alone\". Защитникът на \"Барселона\" пристигна на \"Гудисън Парк\" със свободен трансфер на стойност 18 млн. паунда. \r\n\r\n Малко след представянето на френския ляв бек, привържениците на големия враг \"Ливърпул\" забелязаха нещо необичайно - на гърдите си има татуирана известната мантра на мърсисайдци. \r\n\r\n Но дали 25-годишният футболист е фен на \"Ливърпул\"? Според потребители на социалните мрежи няма две мнения. \r\n\r\n \r\n \r\n \r\n\r\n   \r\n \n\t\t\t\t\t\t", "date": "2018.08.02", "title": "Новото попълнение на \"Евертън\" има татус на \"Ливърпул\"\r\n"}
{"url": "http://www.bnews.bg/article/246266-mvr_komandirova_politsai_po_chernomorieto_za_sezona", "text": "\n Близо 1000 полицаи от цялата страна са командировани на българското Черноморие за летния туристически сезон. \r\n\r\n Необходимост от повече униформени за заявили ръководствата на ОДМВР-Бургас, Варна и Добрич. \r\n\r\n По морските ни курорти до 20 септември ще има повече пътни, патрулни, криминални и разследващи полицаи. \r\n\r\n В Бургас не достигат най-много служители на реда – 758, във Варна те са 126, а в Добрич - 48. \r\n \n\t\t\t\t\t\t", "date": "2018.08.02", "title": "МВР командирова полицаи по Черноморието за сезона"}
{"url": "http://www.bnews.bg/article/246268-bezkrayna_naglost_banda_romi_napadnaha_politsai_v_haskovo", "text": "\n Полицаи бяха нападнати, като един от тях пострада, след като се отзовали на сигнал в хасковския квартал \"Република\", известен с това, че е населяван предимно от роми. Общо 10 души проявили агресия срещу двамата служители на реда, като ги нападнали, включително с брадви, което наложило и употреба на оръжие от страна на полицаите. \r\n\r\n На 01.08.2018 г. в 21.31 ч. в Районно управление Хасково е получен сигнал от 20-годишна жена, че съпругът й и неговия баща са я изгонили от палатката, в която живее, находяща се в кв. „Република”, гр.Хасково, като в същото време са я заплашили, че ще бъдат предприети спрямо нея развратни действия и ще и вземат 2-годишното дете. \r\n\r\n За реакция на сигнала на място е изпратен автопатрул за проверка, при което са установени 28-годишен мъж, с когото подателят на сигнала живее и 54-годишния му баща. Двете лица, в присъствието на полицаите, са отправили заплахи към жената за убийство и категоричен отказ да ѝ бъде върнато детето. Същите са предупредени устно от служителите на МВР да прекратят противоправното си поведение и са поканени в сградата на РУ Хасково за изясняване на случая и вземане на отношение, при което  лицата категорично са отказали, съобщават от ОДМВР-Хасково. \r\n\r\n Въпросните две лица са започнали да отправят закани и заплахи за саморазправа към полицаите и в същото време с два леки автомобила, са пристигнали общо 8 лица, които без да имат отношение към случая са нападнали служителите, като са носили с тях брадви, сапове и улуци. Един от тях е нанесло удар с юмрук в областта на главата на един от полицаите. За овладяване на ситуацията и недопускане на последващи посегателства спрямо полицаите е използвано огнестрелно оръжие, вследствие на което са задържани пет от лицата. Трима от извършителите на хулиганските действия са избягали и се укриват, като е организирано издирването им. \r\n\r\n При употребата на огнестрелното оръжие няма пострадали. \r\n\r\n Служителя пострадал при инцидента е прегледан в ЦСМП Хасково, като за момента е установено, че му е нанесена лека телесна повреда. \r\n\r\n Образувано е бързо производство, което се наблюдава от районна прокуратура Хасково. \r\n \n\t\t\t\t\t\t", "date": "2018.08.02", "title": "БЕЗКРАЙНА НАГЛОСТ: Банда роми нападнаха полицаи в Хасково!"}
{"url": "http://www.bnews.bg/article/246263-manolova_otchete_probiv_sreshtu_modernoto_robstvo", "text": "\n В резултат на законовите промени, влезли в сила от 1 февруари 2018 г., към днешна дата 1643 работника са получили своите неплатени възнаграждения от Фонда за гарантиране на вземания в размер на 2 940 971 лв. За сравнение през 2017 г. са изплатени 716 941 лв. \r\n\r\n По време на отчета си за 3 години работа като омбудсман Мая Манолова коментира резултатите от приетите по нейна инициатива законодателни промени, свързани с т.нар. Модерно робство и неприемливата практика на некоректните работодатели да не плащат заплати.  \r\n\r\n Омбудсманът обяви още, че предстоят плащания на заплати на още около 700 души, работещи във веригата \"Пикадили\", обявила несъстоятелност. Както и на 100 работници от \"Карфур\", които ще получат неплатените си възнаграждения. \r\n\r\n По данни от Главна инспекция по труда след тези законови промени са внесени 35 искания за откриване на производство по несъстоятелност срещу работодатели, които са били некоректни към своите служители. \r\n\r\n Манолова допълни, че има 78 предприятия, които са си изплатили заплатите под заплаха. По нейните думи създала се е нетърпимост към такива работодатели. \r\n\r\n По време на отчета беше отбелязан още и успехът с промените в КСО, които позволиха в началото на годината около 450 подземни миньори от рудник \"Бабино\" да получат възможност за пенсиониране и още 100 миньори от \"Бобов дол\". \r\n\r\n Омбудсманът обяви, че на дневен ред стои работата по провеждане на цялостна реформа на политиките за хората с увреждания, а не само даването на повече пари за тази сфера. Екипът на институцията работи още по законодателни предложения насочени към Закона за фалит на физическите лица и ограничаването на свърхправомощията на банките, както и по законодателство, което да ограничи произвола на колекторските фирми. \r\n\r\n Топ 5 на нарушените права на гражданите според Манолова са (по брой подадени жалби): \r\n\r\n 1.правата на потребителите - 8 325, \r\n2.нарушени социални права - 4376, \r\n3.чиста околна среда и право на собственост - 3 286, \r\n4.нарушения в изпълнителното производство - 2 637, \r\n5.добро административно обслужване - 1599. \r\n \n\t\t\t\t\t\t", "date": "2018.08.02", "title": "Манолова отчете пробив срещу \"Модерното робство\""}
{"url": "http://www.bnews.bg/article/246260-zatvoriha_metrostantsiya_zaradi_izostaven_bagazh", "text": "\n Забравен багаж в столичната метростанция „Сердика” наложи затварянето й малко преди 12:00 часа и създаде паника. \r\n\r\n На място има екипи на полицията и линейка, съобщава агенция \"Фокус\".  \r\n\r\n Проверката, извършена от специализиран екип, е приключила към 12.10 часа. Установено е, че в раницата е имало дрехи, съобщиха от МВР. \r\n\r\n Около 11 часа днес е получен сигналът за изоставена раница пред входа на параклис в подлеза на метростанция в централната градска част. Незабавно полицейски служители са обезопасили района, поясняват още от вътрешното министерство. \r\n\r\n   \r\n \n\t\t\t\t\t\t", "date": "2018.08.02", "title": "Затвориха метростанция заради изоставен багаж!"}
{"url": "http://www.bnews.bg/article/246259-orban_otnovo_sprya_bezhantsite_tozi_pat_na_domus_aga_horata_popilyaha_razgradskite_neudachnitsi", "text": "\n Да останеш с кренвирш в уста, или как един печеливш проект губи перспектива. Никому неизвестният до 2001-ва провинциален отбор ФК \"Лудогорбахче\" от 7 години насам държи ниво, основано на пари и само на пари. \r\n\r\n ФК \"Нямахорец\" е типичния пример за отбор еднодневка. Тази вечер станахме свидетели как позорно отпадат от ШЛ, когато няма вариант за алъш-вериш (казано по тяхно му). Съдбата им в ЛЕ няма да бъде по-различна! \r\n\r\n Предстои да сложим край на разградската пародия и в България. Проблемите обаче са няколко и всички те са свързани с корупция. Интереса клати феса. Тъй де... и буквално и преносно. Корумпирани съдии, корумпирана власт, корумпиран футболен съюз. \r\n\r\n Дондуркат си ги от върховете, отпускат им средства за стадиони и школи и ги правят шампиони всяка година. Защо? Защото Лудогорец е машина за пари. Нищо друго. Уви, все не се намират хора да се зарадват на успехите на делиорманските играчи от бразилско потекло. \r\n\r\n Домусчиев обещава стандартна надница и кило кренвирши на всеки свой работник, посетил мач на отбора, играейки го \"фен\". А те жалните Исмаил и Мехмед нямат понятие какво правят на стадиона, ама... нали шефът плаща. \r\n\r\n Девойките пък за първи път виждат факла и духат ли, духат, ама то тая работа не е като оная... Малцина са българите, които симпатизират на Лудогорец, без значение клубната им принадлежност.  \r\n\r\n Потребителите в социалните мрежи разкъсаха Кирил Домусчиев и проекта му. Публикуваме част от коментарите без редакторска намеса: \r\n\r\n \"Нямахорец (Оняград) нарочно отпаднаха от МОЛ-а, за да може да играят на бенефиса на Шунди, заедно с Клоуните от 8 без12.  Все пак скоро тази легенда ще е и тяхна!\" \r\n\r\n \"Първо да се маха Киро кораба и след това да се закрива този уродлив проект...\" \r\n\r\n \"Къде е Кричо? Техните го търсят, да го бият!\" \r\n\r\n \"След фиаското на \"Панчо арена\", Шмъркан ага е подарил утешителни награди на всички емигранти от лагера си. Това са ваучери на стойност 25 лв., специално предоставени от МОЛ ВидиН \" \r\n\r\n \"С МОЛ-овете е трудно. Следващият противник ще е някой измежду Лидл, Кауфланд, Метро и Зора. /касиерките/\" \r\n\r\n \"Ето за това е крайно време родните съдийчета да осъзнаят, че не правят наЛуноходец услуга с отсъжданията си в България\" \r\n\r\n \r\n\r\n \"Утре ще се ходи в МОЛ Видин\" \r\n\r\n \"В България номерата ви минават, ама в чужбина няма как.\" \r\n\r\n \"Като ги няма Сватбата и Чинков, така ще е.\" \r\n\r\n   \r\n \n\t\t\t\t\t\t", "date": "2018.08.02", "title": "Орбан отново спря бежанците, този път на Домус Ага! Хората попиляха разградските неудачници! "}
{"url": "http://www.bnews.bg/article/246261-trima_chuzhdentsi_sa_otvlecheni_i_ubiti_v_kabul_sred_tyah_ima_makedonets", "text": "\n Бунтовници са убили трима чужденци, които работели за международна компания в афганистанската столица Кабул, съобщиха днес двама служители по сигурността, цитирани от Ройтерс. \r\n\"Индиец, малайзиец и македонски гражданин бяха отвлечени и убити. Открихме телата им\", каза за Ройтерс Хашмат Станекзай, говорител на началника на полицията в Кабул. \r\n  \r\n \n\t\t\t\t\t\t", "date": "2018.08.02", "title": "Трима чужденци са отвлечени и убити в Кабул, сред тях има македонец"}
{"url": "http://www.bnews.bg/article/246262-okonchatelno_streletsat_ot_podleza_ostava_v_aresta", "text": "\n Софийският апелативен съд остави в ареста обвинения за стрелбата в подлеза на бул. \"България\" и бул. \"Гоце Делчев\" в София Иван Тонев. \r\n\r\n Тонев беше арестуван на 24 юли, след като простреля в корема 50-годишен мъж. Причината за стрелбата бе спречкване, след като кучето на простреляния маркирало територия пред магазин на Тонев. Самият Тонев, който е бивш полицай, но и с криминални регистрации, обяви, че е стрелял при самозащита, тъй като потърпевшият е имал палка. \r\n\r\n \"Съжалявам за случилото се. Можеше да стрелям встрани от човека, но най-много съжалявам, че попаднах на семейство Адамс. Те са си носили палка, ако срещнат куче, да го набият, а човек - да го убият\", коментира Тонев пред съда. \r\n\r\n Полицията потвърди, че простреляният мъж е носел палка, но няма сведения да я е използвал, предаде Канал 3. \r\n \n\t\t\t\t\t\t", "date": "2018.08.02", "title": "Окончателно: Стрелецът от подлеза остава в ареста!"}
{"url": "http://www.bnews.bg/article/246258-opasno_reka_chaya_prelya", "text": "\n Река Чая преля край Пловдив. От полицията съобщават, че е затворен за движение пътят между селата Ягодово и Катуница. Движението се пренасочва по обходни маршрути. \r\n\r\n Заради свлачища е затворен и пътят между Лъки и Кръстова гора. На място има полицейски екипи, които пренасочват движението. \r\n\r\n Кметът на Лъки Ивайло Сираков заяви, че от сутринта аварийни екипи работят по разчистването. \r\n\r\n „Има няколко дерета, които са излезли, запушени водостоци и два-три участъка, които са непроходими. Наели сме техника, както и наша – лична. Работят по участъка и се надяваме до края на деня да е проходим пътят. Няма пострадали“. \r\n\r\n Проливните дъждове са активирали свлачища и по още две направления в района – по пътя за Борово и на пътя Борово – Кръстова гора. Те обаче остават отворени за движение, предаде БНР. \r\n \n\t\t\t\t\t\t", "date": "2018.08.02", "title": "Опасно -  река Чая преля!"}
{"url": "http://www.bnews.bg/article/246251-svetovnata_banka_mvr_da_sakrati_administratsiyata_zaplatite_na_politsaite_ne_sa_niski", "text": "\n   \r\n\r\n МВР прелива от чиновници, има лоша организация, а полицаите не са с ниски доходи. Това се казва в доклад на Световната банка, който предлага голямо съкращаване на служители от общата администрация на МВР, цитиран в днешния брой на в.\"Сега\". \r\n\r\n Според експертите трябва да бъдат махнати около 1500 служители като счетоводители, домакини и т.н. МВР е най-големият работодател в страната - с 45 374 служители. Броят на работещите в общата и специализирана администрация е 8778 души, което е повече от общия брой чиновници във всички министерства. Това е близо една пета от общия брой на служителите в МВР. \r\n\r\n Анализът предлага близо 20-процентово рязане на щата на \"чантаджиите\". \r\n\r\n ГЕРБ от години обещава реформи във ведомството. Вътрешният министър в предишния кабинет на Бойко Борисов - Румяна Бъчварова, предложи промени в Закона за МВР, които вкарваха част от администрацията във фирма, а друга част трябваше да минат от първа в трета категория при пенсиониране. Финансовият министър Владислав Горанов твърдеше, че няма да отпуска допълнително пари, ако администрацията не бъде отделена от униформения състав и не бъдат отнети даваните й с години екстри. \r\n\r\n Накрая мнозинството на ГЕРБ бламира реформата на Бъчварова. Факт е, че през последните години има големи съкращения в МВР, в което преди 10 г. беше почти от 60 000 човека. Смята се обаче, че голямото рязане е било основно от униформен състав и оперативни работници. Затова и от година-две се чуват все повече гласове за увеличаване на състава на МВР, но само за хора, които да работят на улицата. Управляващата коалиция на няколко пъти през последните месеци дори обещаваше повече полицаи по селата и сред хората и се хвалеше, че е назначила близо 1000 нови полицаи. \r\n\r\n Обратно на общоприетото схващане, заплатите на полицейските служители в България не изглеждат ниски, посочва Световната банка. След като се вземат предвид разликите в дохода на глава от населението, заплатите на полицаите са на същото равнище като в Швеция и Словения и по-високи от тези в Дания, Естония, Литва и Латвия, е посочено в доклада. \r\n\r\n Персоналът на МВР бил сред най-добре платените със среден месечен разход на човек в размер от около 1776 лв. за 2016 г. Изрично е посочено обаче, че основната причина за този извод са високите осигурителни вноски, които са 51% от разхода. Освен това МВР плаща частта, дължима от служителите, за разлика от вътрешните ведомства в другите държави в ЕС. За да се осигурят повече средства, било нужно по-късно пенсиониране и намаляване на осигурителните вноски, като част от тях да се поемат от полицаите и пожарникарите. \r\n  \r\n\r\n   \r\n \n\t\t\t\t\t\t", "date": "2018.08.02", "title": "Световната банка: МВР да съкрати администрацията,  заплатите на полицаите не са ниски!"}
{"url": "http://www.bnews.bg/article/246252-mis_silikon_viktoriya_petrova_razvya_tsitsi_i_seksi_dupe_na_plazha_goreshti_snimki", "text": "\n Дни преди да се раздели с короната, Мис Силикон 2017, Виктория Петрова зарадва последователите си в социалните мрежи с няколко голи снимки от лятната си ваканция на българското Черноморие. \r\n\r\n На едната Вики е навирила секси дупе в гореща поза върху скалите, а на другата синия бански едва удържа напращелите й силиконови прелести. \r\n\r\n Не става ясно дали кадрите са дело на мистериозния й женен любовник, заради връзката си с който, Петрова яде шамари от разгневената му съпруга, или са дело на друг ухажор. \r\n\r\n На 12 август, когато в Св. Влас ще се проведе 10-ото издание на конкурса Мис Силикон, Виктория ще предаде короната си на новата победителка в горещото шоу. Вики е миската, която най-дълго е носила титлата в историята на скандалния конкурс – почти година и половина. \r\n\r\n „Сигурна съм, че за разлика от много миски през годините, аз ще остана актуална  и няма да потъна в нафталина, както се случи с тях“, категорична е красавицата. Снимките вижте  \r\n \n\t\t\t\t\t\t", "date": "2018.08.02", "title": "Мис Силикон Виктория Петрова развя цици и секси дупе на плажа (Горещи снимки)"}
{"url": "http://www.bnews.bg/article/246254-mestnite_izbori_zalog_za_glavata_na_gerb_i_borisov_spored_raychev", "text": "\n \r\n„Ако Борисов спечели местните избори, това е една ситуация, ако той ги загуби - е съвсем друга ситуация. Затова опозиционните партии правят всичко възможно да излязат в максимално добра форма и да победят. \r\n\r\n На местни избори много рядко има категорична победа и миналия път я имаше. Борисов категорично победи. Най-често местните избори завършват с някакви междинни резултати и всеки казва че е победил. Но, ако има ясна загуба на управляващите – загубят десетки градове и областни центрове, ще възникне ситуация за предсрочни избори в страната. Почти сигурно е“, прогнозира Андрей Райчев пред БНР. \r\n\r\n Документът на БСП „Визия за България“, според Райчев „не е съвършен“, защото е в начална фаза „но е интересен и изключително важен сам по себе си“. Според социолога, във „Визията“ са обсъдени прекалено много теми и документът е станал „прекалено разлят“, но централната идея в него е „много добра“ – че държавата трябва да определи няколко приоритетни области за ускорено икономическо развитие. Почти не е засегната темата за външната политика. Въпросът с данъчната политика също е решен „интересно“: \r\n\r\n „Запазва се плоския данък за бизнеса, но като лични доходи повишават данъците за по-богатите“. \r\n\r\n Според социолога БСП е изправена и пред рискове с новия документ. „Първият е да залитне вляво и да покажете България една визия, която е прекалено лява и българите да кажат: „А, те, този филм сме го гледали“. Втория риск е да останат в изолация. Ако програмата изглежда прекалено лява, те могат да останат без възможни съюзници“. \r\n\r\n Държавните предприятия трябва да минат на мениджърска основа, а не да се разширяват бордовете им – това е основата на визията, коментира Райчев. Той отбеляза, че „има тенденция“ към урбанизация на речта на Корнелия Нинова и тази тенденция е опасна: \r\n\r\n „Тези лозунги – дайте да бъдем самостоятелни и суверенни звучат много добре. Искам да ви напомня, че Жан Виденов загина не защото беше нечестен човек – той казваше „дай да сме самостоятелни и суверенни“ и се скара с Русия и Щатите едновременно. Казваше и „дайте да увеличим производството“, без да мисли за пазара. Наистина увеличи производството, но това до нищо не доведе, освен до разорение на банки“. \r\n \n\t\t\t\t\t\t", "date": "2018.08.02", "title": "Местните избори - залог за главата на ГЕРБ и Борисов според Райчев"}
{"url": "http://www.bnews.bg/article/246253-ot_poslednite_minuti_mityo_ochite_e_zadarzhan", "text": "\n Несебърският бос Димитър Желязков, по прякор Митьо Очите, е сред арестуваните при акцията на ГДБОП и Специализираната прокуратура, която разтресе Бургас рано тази сутрин. Желязков е закопчан последен, след като в ареста вече са били голяма част от лейтенантите му. \r\n\r\n При операцията са задържани над 10 човека. Сред тях са още знаковите фигури Йордан Въчев-Данчо Ларша и Никола Маринов - Магарето, който пострада сериозна при стрелбата срещу Очите във 4 you, съобщава \"Флагман\".  \r\n\r\n Срещу групата ще бъдат повдигнати обвинения за ОПГ, което се е занимавало с рекет, телесни повреди, разпространение на наркотици. \r\n\r\n Припомняме, че , в което се казва, че на 2 август 2018 година на територията на Бургаска област Специализираната прокуратура съвместно с ГДБОП задържа организирана престъпна група за рекет, телесни повреди, разпространение на наркотици. \r\n\r\n Организираната престъпна група е с ръководител и участници известни лица от криминалния контингент. В момента в гр. Бургас и областта се провеждат действия по разследването. \r\n\r\n По разпореждане на Главния прокурор на РБългария на място е заместник главния прокурор Иван Гешев за оказване на методическа помощ и координация. \r\n\r\n В 12,30 прокурор Гешев ще даде нарочен брифинг за акцията. \r\n\r\n \r\n\r\n   \r\n \n\t\t\t\t\t\t", "date": "2018.08.02", "title": "От последните минути: Митьо Очите е задържан?"}
{"url": "http://www.bnews.bg/article/246249-i_nash_sindikat_po_pochina_na_frantsiya_iska_zabrana_na_mobilnite_telefoni_v_uchilishte", "text": "\n Синдикат \"Образование\" към КТ \"Подкрепа\" поиска реална забрана за притежание и ползване на мобилен телефон в учебен час. \r\n\r\n Предложението на Синдикат \"Образование\" е за промяна в Закона за предучилищното и училищното образование (ЗПУО), като се вмени задължение за подписване на договор между образователната институция и семейството, който да включва и изрична забрана за притежание и ползване на мобилен телефон в учебен час. \r\n\r\n Синдикатът също настоява по-бързо да се осигурят дигитални устройства на образователните институции за работа в час като таблети, монитори, интерактивни дъски и др., които да привлекат интереса на децата и учениците. \r\n\r\n В позицията на синдиката се казва, че са необходими промени, тъй като в момента правилата към учениците и родителите са спорни и неефективни. \r\n\r\n Но според критици решението няма да помогне за подобряване на дисциплината \r\n\r\n \"Изходите от тази ситуация са два: Да продължим да се давим в океана от формални текстове и да си мечтаем, че не сме стигнали дъното на упадъка на българското образование или да използваме отдавна откритата \"топла\" вода и създадем действащи правила\", отбелязват от синдиката. \r\n\r\n \"Текстът от ЗПУО за забрана ползването на мобилен телефон по време на учебен час не действа. Българските ученици могат и си играят на смартфоните или си \"чатят\" по време на час. Защото няма инструменти за противодействие на този порок. Защото виждаме несъгласието на повечето български родители към всички ограничения към техните деца. И защото законотворците не целят създаването на правила, които да се спазват, а предпочитат такива, които звучат красиво. Не можем да пропуснем някои образователни институции, които са създали правила и в часа \"молят\" учениците да поставят телефоните в къщички за телефони\", пояснява се още. \r\n\r\n Синдикатът дава примери с европейски държави, където е забранено ползването на мобилен телефон по време на час, предаде Нюз.бг. \r\n \n\t\t\t\t\t\t", "date": "2018.08.02", "title": "И наш синдикат по почина на Франция иска забрана на мобилните телефони в училище"}
{"url": "http://www.bnews.bg/article/246256-sin_izbyagal_predi_5_godini_edva_sega_mayka_mu_go_tarsi_chrez_mvr", "text": "\n 31-годишният Николай Салийски от Вършец e обявен за общодържавно издирване, съобщиха от Областната дирекция на МВР във Враца. \r\n\r\n Младият мъж е напуснал дома си преди 5 години – на 31 октомври 2013 г. и оттогава е в неизвестност. Той се издирва по молба на майка му, която заплашвал многократно, че някой ден ще избяга и няма да се върне, но не споделял къде възнамерява да отиде. \r\n\r\n Изчезналият Салийски е със заболяване. Той е висок около 173 см, с нормално телосложение, широки рамене, права къса тъмнокестенява коса, овално бяло лице, тънки вежди, тънки устни и кафяви очи. \r\n\r\n Умоляват се гражданите, които могат да дадат информация за местонахождението на Николай Салийски, да се обадят на тел. 112, на телефоните на Районното управление на полицията във Вършец 09527/ 20 90 и 22 00 или в най-близкото поделение на МВР. \r\n\r\n Анонимността е гарантирана! \r\n \n\t\t\t\t\t\t", "date": "2018.08.02", "title": "Син избягал преди 5 години, едва сега майка му го търси чрез МВР!"}
{"url": "http://www.bnews.bg/article/246248-erdogan_vrashta_smartnoto_nakazanie", "text": "\n Турският президент Реджеп Тайип Ердоган изрази готовността си да върне смъртното наказание в Турция, при условие, че в парламента бъде приет подходящ закон. \r\n  \r\nТурският президент заяви това на погребението на жена и нейния 11-месечен син в град вцентралния окръг Сивас. Те бяха убити при взрив на ръчно изработено взривно устройство на път в Югоизточна Турция, вероятно поставено от кюрдски бойци, съобщи МИА. \r\n„Знаете, че сме много чувствителни към този въпрос. Ако законът бъде приет в парламента, ще го ратифицирам, защото знаем каква е позицията на убийците. Знаем също, че те трябва да плащат за злодеянията си“, каза Ердоган. \r\n  \r\nТурският президент не изключи възможността за провеждане на референдум по този въпрос. \r\n \n\t\t\t\t\t\t", "date": "2018.08.02", "title": "Ердоган връща смъртното наказание"}
{"url": "http://www.bnews.bg/article/246199-miro_krasti_shterkata_na_fitsata", "text": "\n \"Благодаря на Бог за прекрасното си семейство, което винаги ми е оказвало подкрепа и ме дарява с любов! Благодаря ви, че бяхме заедно в един от най-светлите празници в живота на всеки човек... Кръщението на малкото ни момиче Ана! \r\nБлагодарна и безкрайно признателна съм и на страхотният ни Кръстник Миро, който прие радостта и отговорността да представи Ана пред Бог! Обичам ви, бъдете благословени!\". Това написа Севинч Ибрахим във Facebook, новата жена до актьора Филип Аврамов, с което приветства малкото си момиченце, което на вчерашния ден встъпи в християнската вяра. \r\nЗаедно с родителите, цялата рода на Севинч и на Филип присъства на знаменателното събитие. Куп колеги също се изсипаха на черпенето за кръщенето, като изключение правеше само най-добрият приятел на Севинч Силвестър Силвестъров. От години Севинч Ибрахим пее по концерти с поп-звездата Миро, той я прави известна и с него продължават да пътуват по участия. Според близките на Фицата именно той бил най-вярващият в приятелски кръг на Севинч и тя изключително много му се възхищавала, пише „България Днес“. Веднъж дори му споделила, че ако има дете някога иска той да е кръстник, Така и става. Съпругата на Миро Елица не успя да дойде за кръщенето, защото работи в Лондон, а на нейно място застана роднина на Севинч – Елина Ибрахим. \r\n  \r\n \n\t\t\t\t\t\t", "date": "2018.08.02", "title": "Миро кръсти щерката на Фицата"}
{"url": "http://www.bnews.bg/article/246257-pozor_borisov_nad_2_mln_dushi_zhiveyat_s_321_leva_na_mesets", "text": "\n За нормален живот на четиричленно домакинство - двама възрастни и две деца, са необходими 2361,28 лв. месечно. Това показват последните данни на Института за синдикални и социални изследвания (ИССИ) на КНСБ. Данните бяха представени от президента на КНСБ Пламен Димитрови от експерта на института Виолета Иванова. \r\n  \r\nПарите са нужни за покриване на разходите за храна, поддържане на жилището, здравеопазване, транспорт и почивка. \r\n  \r\nЗа човек от домакинство необходимите средства за нормален живот са 590,32 лв. Издръжката нараства с 36 лева от началото на годината. \r\n  \r\nНетният размер на средната работна заплата трябва да е около 1200 лева на човек, за да може семейството да живее нормално, но не повече от 20% от българските наемни работници получават подобни заплати. Средното нетно възнаграждение през март е по-ниско с 321 лева, каза Пламен Димитров. \r\n  \r\n31,1% от домакинствата в България са с общ доход на човек от домакинство до 321 лв. или това са близо 2 243 000 души. Според наблюденията на анализатори в области като Видин, Кюстендил и Благоевград нетният размер на средните трудови възнаграждения са едва около 50% от необходимия размер за издръжката на живот, съобщи Дарик. \r\n \n\t\t\t\t\t\t", "date": "2018.08.02", "title": "ПОЗОР, Борисов: Над 2 млн. души живеят с 321 лева на месец!"}
{"url": "http://www.bnews.bg/article/246255-feysbuk_gramna_upravlyavashtite_ni_kazvat_s_okovite_na_ivancheva_badi_poslushen_inache_tova_te_chaka", "text": "\n Безпрецедентното извеждане на окованата като Ханибал Лектър  бивша кметица на район \"Младост\" предизвика редица отрицателни реакции и на експерти, и на обществото. \r\n\r\n Става дума за \"изтезание, за нечовешко, нехуманно отношение, за което трябва да има дисциплинарна отговорност, включително и наказателна.\" Това е мнението на бившият зам.-министър на правосъдието Димитър Бонгалов за оковаването на бившия кмет на район \"Младост\" Десислава Иванчева. \r\n\r\n \"Доживотните ги извеждаме без белезници (след осъдително решение на ЕСПЧ – бел.ред.), но продължаваме да извеждаме в специализирания арест и на „Г.М.Димитров” невинните до доказване на противното с белезници до лекаря и до мястото на разходка”, обясни още бившият зам.-министър пред bTV. \r\n\r\n Той подчерта, че не става дума само за Иванчева – тази практика се прилага в цялата страна при конвой до лечебно заведение, както и при извеждането на всичките над 400 арестанти на „Г.М.Димитров”. Общо близо 1000 души, които могат да си потърсят правата. Бонгалов посочи, че по закон може да се използват само белезници – а не специални колани и пранги, а освен това говорим за човек със съмнения за подкуп, а не за извършител на убийство. Той допълни, че по-лошо от конвоя е това, което е последвало за Иванчева в болницата – според инструкция, приета през март тя е вързана с белезници за леглото си, трябва да ходи до тоалетната на отворена врата, по време на прегледите ѝ присъства надзирател. \r\nОт своя страна адв. Марин Марковски също определи решението на властите клиентката му Десислава Иванчева да бъде изпратена на лекар под конвой и с вериги на ръцете и краката за незаконно. \"Когато се наруши законът и се наруши по такъв категорично опасен начин, това е много лошо. Един ден може да се случи на всеки един от нас. Това жестоко, нечовешко отношение към г-жа Иванчева граничи с много сериозни възможности тя да си потърси обезщетението\", подчерта той. Според Марковски прокуратурата бърза да вкара обвинителния акт в съда, \"понеже се страхува, че третият обвиняем няма да издържи и ще каже истината в съда.\" \r\nПрангите на краката на Иванчева накараха Фейсбук да гръмне от гневни коментари за позорното извеждане на арестантката към болницата: \r\n\r\n Борислав Цеков: \"Нормативните правила за конвоиране на задържани лица са ясни. И в тях по никакъв начин не се вписва отвеждането на обвиняемата за длъжностно престъпление Иванчева с верига на краката до болницата. По никакъв!\" \r\n\r\n Валери Тарандов: \"При конвоиране на лице, за което има данни, че е извършило умишлено престъпление от общ характер, представляващо особено тежък случай, както и в случаите, когато са налице достатъчно данни, че конвоирането може да бъде осуетено, на конвоирания се поставят белезници и на краката. Ако лицето е бивш кмет се поставя маска и на лицето, като конвоираният се поставя в риза (усмирителен пояс) и се прикрепя към метална рамка с колелца.\" \r\nИз Правилата за конвоиране\" \r\n\r\n Валери Тарандов: \"Достатъчно данни, че конвоирането може да бъде осуетено\" са налице при постъпила писмена информация по служебен ред, че конвоираният подготвя (е подготвил) самостоятелно или чрез трети лица бягството си или възпрепятстване на неговото конвоиране, както и други случаи, при които се застрашават животът и здравето на конвоирания и конвоиращите от други лица. Достатъчно данни ще са налице и в случаите, когато конвойният наряд е получил такава информация по време на конвоиране от някой от конвоираните лица по служебен път чрез средствата за връзка или от други полицейски органи на МВР, както и от трети лица. При достатъчно данни се организират и реализират конкретни мероприятия за осигуряване охрана и изолация с цел запазване живота и здравето на конвоираните и конвоиращите, като в тези случаи се извършва оценка за целесъобразността от започването на планирано конвоиране, увеличаване броя на конвоиращите, промяна на маршрута или прекратяване на извършващо се конвоиране, когато информацията е получена след неговото започване. \r\n\r\n Иво Мирчев: Иванчева освен окови за краката е и с белезници за болничното легло, а в тоалетна може да влезе само с придружител и белезници. \r\nВ България през последните 30 г. над 90% от злоупотребите на \"бели якички\" бяха за суми над тези € 70 000, за които е обвинена Иванчева. От тях 1/3 бяха пуснати, 1/10 осъдени и избягали, 1/3 \"невинни' и осъдиха България в Страсбург, а останалите или знаеха прекалено много, за да лежат в затвора или политическият чадър над главите им бе достатъчно голям, за да живеят сега като мултимилионери. \r\nТези нерези, които ни управляват показват само едно - бъди послушен, защото на всеки може да бъде подхвърлено нещо, а после го чака това, което се случва с Иванчева. \r\n\r\n Vladimir Vladimirov: Оковаването и лежанетожпо асфалта са само и единствено с цел манипулиране на общественото мнение. “Невинен до доказване на противното” е израз, който не е изпълнен със смисъл в България. \r\n\r\n Antoaneta Toncheva: За сметка на това от Централен софийски затвор избягаха ДВАМА престъпници, които не бяха заловени от охранителите там, а ги \"подгони чистачката\". И после единият безследно изчезна, а другият уби друг човек. Мда, след почти 12 години в ЕС и през 2018-та година България е всичко ТОВА. \r\nGeorgi Urumov: Би следвало организации, които така ревностно защитават различни хуманни каузи да се включат малко по-активно. Това, което се случва не е нормално и това е ясно за всички. Но липсата на всякакво желание за съпротива и заспиването на цялото общество е още по-страшно! \r\n\r\n \r\nIvo Komitoff:  \"Бившият зам.-министър на правосъдието Димитър Бонгалов посочи, че по закон може да се използват само белезници – а не специални колани и пранги, а освен това говорим за човек със съмнения за подкуп, а не за извършител на убийство.\" \r\nПосланието на герб ни е ясно, да си кротуваме... \r\nДа сте виждали наркодилър или убиец с такива вериги? \r\n  \r\n \n\t\t\t\t\t\t", "date": "2018.08.02", "title": "ФЕЙСБУК ГРЪМНА: Управляващите ни казват с оковите на Иванчева: Бъди послушен, иначе това те чака!"}
{"url": "http://www.bnews.bg/article/246246-gamzhi_ot_politsiya_v_burgas_politsiyata_atakuva_horata_na_mityo_ochite", "text": "\n Голяма спецакция тече в Бургас срещу банда, ръководена от несебърския бос Димитър Желязков - Митьо Очите, съобщава онлайн изданието на вестник \"24 часа\". \r\n\r\n По информация от източници от МВР задържани са около 15 души от обкръжението на Очите. Засега той не е арестуван. Предполага се, че е в чужбина. \r\n\r\n Основната дейност на групата била разпространение на дрога, рекет, телесни повреди, изнудване. \r\n\r\n Ролята на Очите била конспиративна, не общувал директно с подчинените си. \r\n\r\n Според официална информация от Спецпрокуратурата на 2 август 2018 година на територията на Бургаска област Специализираната прокуратура съвместно с ГДБОП задържа организирана престъпна група за рекет, телесни повреди, разпространение на наркотици. \r\n\r\n Организираната престъпна група е с ръководител и участници известни лица от криминалния контингент. В момента в гр. Бургас и областта се провеждат действия по разследването. \r\n\r\n По разпореждане на Главния прокурор на РБългария на място е заместник главния прокурор Иван Гешев за оказване на методическа помощ и координация. \r\n\r\n Припомняме, че Митьо Очите оцеля преди 2 години след стрелба в заведението \"4 Yuo\", като обвинени за това бяха хора на врага му - Божидар Кузманов - Божо Кравата. \r\n\r\n   \r\n \n\t\t\t\t\t\t", "date": "2018.08.02", "title": "Гъмжи от полиция в Бургас! Полицията атакува хората на Митьо Очите!"}
{"url": "http://www.bnews.bg/article/246243-benzinostantsiya_v_panika_maskirani_opitaha_obir_v_stolitsata", "text": "\n Двама маскирани бандити са направили опит да оберат бензиностанция в София тази нощ, съобщиха от пресцентъра на МВР. \r\n\r\n По първоначални данни неизвестните апаши не са успели да откраднат пари от обекта. \r\n\r\n Сигналът за престъплението е постъпил в 23:20 часа вчера. Двама въоръжени нахлули в бензиностанцията на бул. \"Цветан Лазаров\", ударили касиерката и поискали от нея оборота. \r\n\r\n Нападателите първоначално взели касетка с пари, но при все още неизяснени обстоятелства в крайна сметка излезли без нея и напуснали района с автомобил, който ги чакал отпред, предаде bTV. \r\n\r\n Колата е изчезнала в неизвестна посока, извършителите се издирват. \r\n \n\t\t\t\t\t\t", "date": "2018.08.02", "title": "Бензиностанция в паника - маскирани опитаха обир в   столицата!"}
{"url": "http://www.bnews.bg/article/246244-sadat_zadalzhi_evroizborite_da_sa_s_elektronen_vot", "text": "\n Централната избирателна комисия (ЦИК) е задължена да въведе машинното гласуване в срок от половин година, това е постановил Софийският административен съд в решение по делото, което бившите депутати и настоящи членове на \"Демократична България\" Мартин Димитров и Петър Славов заведоха срещу изборната администрация, съобщи Mediapool. \r\n\r\n ЦИК трябва да осигури машини за алтернатива на аналоговия хартиен вот във всяка секция, както постановява Изборният кодекс. Това трябва да стане до февруари догодина - няколко месеца преди евроизборите. Според действащия закон във всички избирателни секции в страната трябва да има опция човек да подаде гласа си през устройство, а не само чрез стандартните хартиени бюлетини. \r\n\r\n Това трябваше да е факт още за последните парламентарни избори на 26 март 2017 година, като преди това ЦИК и институциите изчерпаха законовите си възможности за тестове по темата. На президентския вот в края на 2016 година такова гласуване имаше в 500 секции и това беше последната възможност за отлагане на пълното му въвеждане, прието в Изборния кодекс през 2014 г. \r\n\r\n Преди парламентарния вот миналата година и Върховният административен съд се произнесе, че машинно гласуване трябва да има във всички секции. Такова обаче нямаше - на ЦИК и на правителството не им стигнаха време и ресурс да го организират. Обществената поръчка за осигуряване на машините се провали, въпреки допълнително предвидените пари за машини, а обяснението беше, че \"ако изборите бяха след 2 години, можело и да има машинен вот\".  \r\n\r\n Съдът обаче задължава изборната администрация до февруари 2019 година условията за машинно гласуване да са въведени. Ако парламентът не промени изборния кодекс, това означава, че евроизборите ще се провеждат задължително и с машинно гласуване. \r\n\r\n Пред информационния сайт от ЦИК са заявили, че ще обжалват решението. Единият от аргументите на комисията ще е, че е съдена по реда на Административно процесуалния кодекс, а дейността ѝ се подчинява на Изборния кодекс. Другият - че не може да въведе гласуването, без да е обявена обществена поръчка за машините. Това бе и един от аргументите на експертите, които бяха представени в съда. \r\n \n\t\t\t\t\t\t", "date": "2018.08.02", "title": "Съдът задължи: Евроизборите да са с електронен вот!"}
{"url": "http://www.bnews.bg/article/246247-chestvame_115_g_ot_ilindensko_preobrazhenskoto_vastanie", "text": "\n Днес честваме 115-годишнината от Илинденско - Преображенското въстание. \r\n\r\n Илинденско-Преображенско въстание е въстание в Османската империя, организирано от Вътрешната македоно-одринска революционна организация. То избухва на 2 август (нов стил) 1903 година и обхваща Македония и Одринско. Въстанието отбелязва връхна точка в национално-освободителната борба на македонските и тракийски българи. По данни на ВМОРО, заради потушаването на въстанието 30 000 души от засегнатите региони на Османската империя бягат в България. Част от тях са заселени в днешна Бургаска област. \r\n\r\n Въстанието води в Македония и Тракия до 289 сражения на 26 000 въстаници срещу 350 хилядна турска войска, на 994 загинали въстаници, 201 опожарени села, 12 440 опепелени къщи, 4 694 избити, изклани и живи изгорени мъже, жени и деца от мирното население. 3 122 жени и моми са изнасилени от османските чети, а 176- пленени. 70 835 души са обездомени, а 30 000 бягат в България. Жертвите от турска страна са 5325 войници. \r\n\r\n В Битолски окръг, между 2 август и 23 октомври, стават 150 сражения, в които загиват 746 четници, в Солунско – 38 сражения и 109 убити четници, в Скопско – 15 сражения и 93 убити, а в Одрински революционен окръг 36 сражения, 56 убити четници и стотици мирни жители. На 12 септември 1903 година Генералният щаб на Битолския революционен окръг излиза с окръжно писмо за прекратяване на въстаническите действия и саморазпускане на щаба \r\n\r\n Днешният ден е и официален празник на Кюстендил. Градът има голям принос в националноосвободителните борби на Македония. \r\n\r\n През Кюстендил и района преминава един от тайните канали за пренос на оръжие и материали, това е бил пътят и на някои чети. В къщата на баба Дона Ковачева, която е реставрирана, е явката на ръководителите на ВМРО. В село Длъхчево-Сабляр е имало бомболивница, където са отливали така нар. \"бомби лимонки\". \r\n\r\n За официалното честване на 115-ата годишнина от Илинденско - Преображенското въстание активисти и доброволци почистиха паметника на Тодор Александров в центъра на  града, където ще има поклонение.  \r\n\r\n От 19.00 часа на площад \"Велбъжд\" започва празничен концерт. \r\n\r\n Премиерите на България - Бойко Борисов и на Република Македония - Зоран Заев, ще отбележат заедно годишнината в Благоевград.  \r\n \n\t\t\t\t\t\t", "date": "2018.08.02", "title": "Честваме 115 г. от Илинденско-Преображенското въстание"}
{"url": "http://www.bnews.bg/article/246242-pochitame_sv_iliya_poveriyata_kazvat_che_moreto_vzema_zhertva", "text": "\n Българската православна църква почита по стар стил паметта на св. пророк Илия - един от най-великите измежду старозаветните праведници, могъщ изобличител на езичеството и предвестник на истинната вяра в Единия Бог. Още от древността християнската църква го нарича \"пророк и предсказател на великите Божи дела\", \"ангел в плът\" и \"предтеча на второто Христово пришествие\". \r\n\r\n Според народното поверие на Илинден не трябва да се работи, защото гръм може да удари човека. От днес времето се обръща, почват да духат есенните ветрове, излизат вълнения и мъртво течение. Не се ходи на плаж, защото морето взима жертва на този ден. Илинден идва с мъртва хватка на морето, казват старите рибари. И предупреждават летовниците да са особено внимателни при къпане в морето. \r\n\r\n Ако птиците се събират на групи на брега - значи морето се разваля. Ако прелитат спокойно над водата и търсят риба- ще е спокойно. Хване ли мъртвото вълнение, то обикновено държи нечетен брой дни- 3, 5, 7, 12... \r\n\r\n Вярва се, че какъвто човек влезе първи в дома ви, такава ще е и цялата идна година. В българския народен календар Илинден е най-големият летен празник по време на жътва и вършитба. На този ден възрастните разказват приказки и пеят песни за свети пророк Илия, който кара огнена колесница с шест коня по небето и измолва от Бога за тях здраве и благополучие, хубаво време и плодородие. \r\n\r\n На този ден празнуват още и занаятчиите кожухари, самарджии и фурнаджии, защото пророкът е техен покровител. Имен ден празнуват - Илия, Илиана Илико, Илика, Илин, Илина, Илинко, Илинка, Божко, Божана, Божинко, Божинка и др.  \r\n  \r\n \n\t\t\t\t\t\t", "date": "2018.08.02", "title": "Почитаме св. Илия, поверията казват, че морето взема жертва "}
{"url": "http://www.bnews.bg/article/246205-vizhte_koy_nadu_korema_na_triznachkata_lyubov_foto", "text": "\n Колоритната тризначка Любов Станчева е бременна в шестия месец от мистериозен мъж. Според \"Галерия\"  бъдещият татко е от турски произход и живее от година и половина заедно с Любов в Англия. Майката на риалити звездата не харесвала гаджето й и двете дори не си говорели от година заради него. \r\n\r\n  Едва преди месец пък другите й две сестри Вяра и Надежда узнали, че ще стават лели, но вместо да се зарадват, започнали да се вайкат и да оплакват Любов. Те я критикували, че не е направила аборт и сега ще посрами майка им пред цял Благоевград заради извънбрачното бебе. \r\n\r\n Турчинът не желаел да се жени и предпочитал да живеят на семейни начала. Любов нямала нищо против и за разлика от близките си, била на седмото небе от щастие със своя любим. Тризначката нямала търпение наесен да прегърне бебето си и дори вече се хвали в социалната мрежа с бременното си коремче. „Може би е дошло времето, когато да ми се случи нещо, което да ми донесе щастие, а не опит!“, сподели с надежда Любов. Снимка вижте \r\n \n\t\t\t\t\t\t", "date": "2018.08.02", "title": "Вижте кой наду корема на тризначката Любов (Фото)"}
{"url": "http://www.bnews.bg/article/246245-zlatograd_e_v_traur_zaradi_smartta_na_13_godishniya_mitko_krushkov", "text": "\n \"Обявявам 2 август за траурен ден, всички златоградчани сме съпричастни и споделяме мъката и болката на близките на детенцето\", обяви кметът на община Златоград Мирослав Янчев след трагичната катастрофа, при която преди два дни 56-годишен шофьор блъсна и уби на тротоар 13-годишно момче. \r\n\r\n Националният флаг пред всички административни сгради ще бъде свален наполовина. Отменят се и всички увеселителни мероприятия. \r\n\r\n \"За съжаление, това е втория случай в Златоград в рамките на два месеца. Имаше инцидент с едно малко дете преди два месеца в Турция на почивка. Погребахме го преди няколко седмици в Златоград. Всички златоградчани сме потресени. И ставаме съпричастни, всички скърбим заедно с родителите. Надявам се родителите да го преживеят по-бързо и безболезнено\", каза още кметът, цитиран от \"24 часа\". \r\n\r\n Междувременно във Фейсбук се организира и инициатива за бдение в Златоград. \r\n\r\n \"Нека всеки, който иска да подкрепи опечаленото семейство утре - 02.08.2018 между 19:30 -20:00 на мястото на нелепия инцидент, който се случи вчера. Да се съберем да оставим цвете и запалим свещ всички заедно! Съболезнования мило семейство!\", пишат организаторите. \r\n\r\n 13-годишният Митко Крушков беше блъснат от шофьор с микробус от Мадан на тротоар до пешеходна пътека на бул. \"България\" в Златоград. Детето пресичало заедно с родителите си, а водачът загубил контрол над автомобила. Засега не е ясна причината, пробата му за алкохол е отрицатела. \r\n \n\t\t\t\t\t\t", "date": "2018.08.02", "title": "Златоград е в траур заради смъртта на 13-годишния Митко Крушков"}
{"url": "http://www.bnews.bg/article/246236-hvanat_po_beli_gashti_i_po_dzhapanki_barekov_razmaza_ivan_totev_50_miliona_za_nepotrebnata_zala_kolodruma_a_botev_i_loko_igrayat_v_kokosharnitsi", "text": "\n Николай Бареков за пореден път е безпощаден към алчността и безперспективното мислене на пловдивския кмет Иван Тотев.  \r\n\r\n На всички е ясно, че приоритет на градоначалника са само тлъстите пачки, които покрай обществени поръчки скришом прибира в джоба си.  \r\n\r\n Припомняме ви, че  . \r\n\r\n В същото време \"Колежа\" и \"Парк Лаута\" тънат в разруха, за което феновете от доста време негодуват и с право! \r\n\r\n Нещата са по-прости, отколкото изглеждат. Под зоркия поглед на привържениците на двата пловдивски тима, облажилият се кмет трудно би откраднал солидната сума, предназначена иначе за реконструкция на обектите.  \r\n\r\n Ето какво написа евродепутатът Николай Бареков, с което разнищи мръсните афери на пловдивските олигарси, заемащи челно място в градоуправлението.  \r\n\r\n Публикуваме без редакторска намеса* \r\n\r\n \"Въпрос с понижена трудност за феновете на Ботев и Локо в родния ми Пловдив. Ако Тотев, по прякор Джапанката, не беше инвестирал/откраднал над 50 000 000 МИЛИОНА в зала Колодрума, щяха ли днес Канарите и Смърфовете да играят в кокошарниците на Коматево и Лаута? “Колодрума” е кражбата на века, защото побира не повече от 5000 души и то без пряка видимост към някакъв хипотетичен терен. Тази зала не става дори за по-камерен спорт като волейбол, защото колоните пречат на публиката да вижда 50% от терена! Затова Пловдив се размина с домакинството на Мондиала по волейбол за сметка на Русе. Проблемът не е инженерен, драги съграждани, корупционен е! Колцина пловдивчани ще ходят да гледат колоездене в зала за над 50 милиона!? Обичам велосипедния спорт, но като професионален спорт той не е сравним с цар Футбол. За похарчените/прахосаните/гепените пари за Колодрума сега Общината можеше да е завършила до ключ и до последната седалка два 20 -сет хилядни стадиона клас “Полуфинал за Лига Европа” и на тези арени хилядите фенове на Ботев и Локото всяка седмица да гледат елитен футбол под покрив и в петзвезден комфорт! С какво Колежа и Парк Лаута се оказаха по-неприоритетни за Джапанката от Колодрума? Как така 50 милиона отидоха за 5 000 седалки, а не се намериха с десет милиона по-малко за 40 000 седалки, пълни всяка седмица с деца и фенове!? Ето с какво: С това, че хиляди фенове щяха да контролират изкъсо строежите на Колежа и в Лаута и тотевата клика нямаше да може да открадне парите от СМК дейностите. Няма фенове на колелетата, които да контролират обаче кражбите на Колодрума. Тотев е показателен факт и срам за това, в което тунеядците превърнаха ГЕРБ -Пловдив и как ограбиха до шушка града ни. Защо наричам маминия Дажапанката? Защото неговият шеф Бойко Борисов явно изпитва срам от золумите му. Когато Борисов пристигне в Пловдив, Маминия Ваньо незабавно бяга я в Рим, я във Виена, я по морето на лукс ваканция и се щрака демонстративно за фейсбука си по джапанки. На не му пука за този, който го назначи. Тотев не е избран от нас, той е назначен от София. Арогантност без граници, платена с нашите данъци. Фенове, пленени от ГЕРБ и Тотев в родния ми град, нямаме нито един читав стадион, нямаме нито една завършена велоалея. Няма къде да заведем децата си в неделя на мач. Вместо това имаме неизползван за нищо колодрум за 50 милиона и един хотел “Империал”, собственост на Джапанката, майка му и брат му, построен с крадените пари от Колодрума. Това ли искахте? Доволни ли сте една джапанка да превръща града ни в кочина и бунище?\" \r\n\r\n \r\n \n\t\t\t\t\t\t", "date": "2018.08.02", "title": "Хванат по бели гащи и... по джапанки! Бареков размаза Иван Тотев: 50 милиона за непотребната зала \"Колодрума\", а Ботев и Локо играят в кокошарници!"}
{"url": "http://www.bnews.bg/article/246241-lyatoto_oshte_se_bavi_da_go_ochakvame_sled", "text": "\n Утре преди обяд ниската облачност ще се разкъсва и намалява и в повечето райони ще се установи предимно слънчево време. След обяд главно в Западна и Централна България ще се развива купеста и купесто-дъждовна облачност и на места там отново ще превали и прегърми. \r\n\r\n Максималните температури ще са между 28° и 33°, в София – около 28°, съобщи дежурният синоптик Георги Цеков от Националния институт по метеорология и хидрология (НИМХ) при Българската академия на науките (БАН), цитиран от \"Фокус\". \r\n\r\n По Черноморието ще е предимно слънчево. Сутринта в отделни райони ще е с ниска облачност или мъгла. Ще духа слаб до умерен североизточен вятър. Максималната температура на въздуха ще е 27-30°. Температурата на морската вода е 25-27°. Вълнението на морето ще е 2-3 бала. Над планините ще се развива купеста и купесто-дъждовна облачност и главно в следобедните часове ще има краткотрайни валежи с гръмотевици, на отделни места ще са значителни по количество. Ще духа до умерен изток-североизточен вятър. \r\n\r\n Максималната температура на височина 1200 метра ще е около 23°, на 2000 метра – около 16°. През следващите дни температурите ще останат без съществена промяна. В петък сутринта ще бъде предимно слънчево, около и след обяд ще има временни, но значителни увеличения на облачността. Превалявания ще има на малко места в Източна България и планинските райони на Западна. Ще духа слаб до умерен вятър от изток-североизток. През почивните дни ще бъде почти без валежи. Ще преобладава слънчево време с временни увеличения на облачността. \r\n  \r\n \n\t\t\t\t\t\t", "date": "2018.08.02", "title": "Лятото още се бави, да го очакваме след..."}
{"url": "http://www.bnews.bg/article/246214-rachkov_i_mariya_na_meden_mesets_v_turtsiya", "text": "\n Тв водещите Димитър Рачков и Мария Игнатова са заминали на меден месец в Турция след тайната си сватба. Седмица след като предаването „Господари на ефира“ излезе във ваканция, актрисата стегнала багажите и заедно с комика отлетели за Бодрум, твърдят източници на Галерия. \r\n\r\n Именно меденият им месец е причина двамата да не уважат рождения ден на дизайнерката Кремена Халваджиян, която е сред най-близките им приятели. Дестинацията им била горещо препоръчана от колежката на Мария – Алекс Раева, която съвсем наскоро била там. На разположение на младоженците е луксозна вила, разположена на брега на морето, както и частен плаж, само за двамата влюбени. \r\n\r\n За сватбата на Рачков и Мария разкри братът на комика Петър, който бил един от неколцината гости на тайното празненство. Идеята да узаконят връзката си била на актьора, който държи Игнатова доста изкъсо, откакто двамата се сдобриха. \r\n \n\t\t\t\t\t\t", "date": "2018.08.02", "title": "Рачков и Мария на меден месец в Турция"}
