{"url": "http://www.bnews.bg/article/248776-tragediya_dvama_motoristi_zaginaha_dnes_po_obed", "text": "\n Двама мотористи загинаха в неделя до обяд, когато в около 20 града в страната се провежда събор в памет на жертвите на пътя. \r\n\r\n Единият е 43-годишен мотоциклетист, който се забил челно в ТИР в Хаинбоаз. Загинал е на място, пише \"24 часа\". \r\n\r\n Инцидентът е станал около 12,00 часа край великотърновското село Мишеморков хан. По първоначални данни моторът се движел с висока скорост по планинския път, когато внезапно и рязко навлязъл в лентата за насрещно движение. Той се ударил в 20-тонния камион с българска регистрация. Товарното возило влачило десетки метри мотора. 43-годишният моторист е от Севлиево. \r\n\r\n Часове след произшествието движението беше само в едното платно, регулирано от екипи на полицията, но вече е възстановено. \r\n\r\n Другият моторист загина след сблъсък с кола във Враца. Шофьор на \"Опел астра'\" при опит за ляв завой по булеварда отнел предимството на идващия насреща моторист. При жестокия сблъсък рокерът излетял на метри. \r\n\r\n Линейката пристигнала бързо, но 31-годишният мъж вече бил в безсъзнание. Малко по-късно е издъхнал. \r\n\r\n Според запознати, починалият е активист на рокерския \"Враца мото клуб\". На всички събори е демонстрирал много добър опит в управлението на моторите, моторджиите го признавали за майстор. \r\n\r\n Шофьорът, отнел предимство, е бивш служител на КАТ. Той е тестван с дрегер за алкохол, но полицаите отказаха да споделят дали пробата е положителна. \r\n \n\t\t\t\t\t\t", "date": "2018.09.16", "title": "ТРАГЕДИЯ! Двама мотористи загинаха днес по обед "}
{"url": "http://www.bnews.bg/article/248769-prirodno_bedstvie_uraganat_florans_otne_zhivota_na_nay_malko_13_dushi_v_sasht", "text": "\n\r\nЖертвите на урагана \"Флорънс\" в САЩ достигнаха най-малко 13 души, съобщават американските медии.\r\n\r\nВластите предупреждават, че още поройни дъждове ще се изсипват в следващите часове в щатите Северна и Южна Каролина и допълнително ще създават затруднения за спасителните екипи.\r\n\r\nМорски пехотинци, бреговата охрана и доброволци, оборудвани с хеликоптери, лодки и тежкотоварни автомобили си проправят път, за да спасят стотици хора, блокирани от пороите.\r\n\r\nСитуацията в Северна Каролина се влошава заради все по-сериозните наводнения. Улиците са се превърнали в реки, а реките достигнаха рекордни нива и през следващите няколко дни се очакват най-катастрофалните наводнения в историята на Северна Каролина.\r\n\r\nВластите са наредили незабавна евакуация на 7 500 души, живеещи близо до реките Кейп Фиър и Литъл ривър. Евакуационната зона включва и част от град Файетвил с население от 200 000 души.\r\n\r\nВ Ню Берн, по крайбрежието, домовете бяха напълно потопени във вода, а спасителите трябваше да използват надуваеми лодки, за да достигнат до хората. Бреговата охрана използваше хеликоптери, за да спасява тези, които са се добрали до покривите на сградите.\r\n\r\nУраганът \"Флорънс\" е разрушил повече от 900 000 жилищни и бизнес сгради. \r\n\r\nНад 800 хиляди домакинства все още са без ток.  \n\t\t\t\t\t\t", "date": "2018.09.16", "title": "ПРИРОДНО БЕДСТВИЕ: Ураганът \"Флорънс\" отне живота на най-малко 13 души в САЩ"}
{"url": "http://www.bnews.bg/article/248771-tri_zheni_sa_postradali_v_pirin_i_vitosha", "text": "\n Три жени са пострадали в планините през последното денонощие и са получили помощ от ПСС. Инцидентите с туристи са били пет, два от тях по-леки, информират от Планинската спасителна служба при БЧК. \r\n\r\n Жена е получила травма на главата в Пирин в района на Муратово езеро, 6 души от отряда в Банско са й помогнали. Вторият инцидент е станал в района на хижа „Безбог“, където жена е счупила крака си след падане, уточнява Фокус.  \r\n\r\n Третото произшествие се е случило в района на хижа „Момина скала“ на Витоша, където жена на 48 години е получила травма на крака. Шестима спасители са ѝ оказали помощ. \r\n \n\t\t\t\t\t\t", "date": "2018.09.16", "title": "Три жени са пострадали в Пирин и Витоша"}
{"url": "http://www.bnews.bg/article/248774-puchdemon_pristigna_v_sada_v_bryuksel", "text": "\n Бившият лидер на испанската автономна област Каталуния Карлес Пучдемон се яви в съда в белгийската столица за заседание по искането за екстрадицията му. Той е обвинен в противодържавна дейност и злоупотреба с държавни средства в Испания. \r\n\r\n Испанското вътрешно министерство вече е дало отговор на питане на белгийската прокуратура за състоянието на затворите в кралството. \r\n\r\n В отговора се казва, че ако бъде екстрадиран в Испания и по-късно осъден на лишаване от свобода, в затвора Пучдемон ще може да избира между единична или обща килия, пише вестник „Вангуардиа”. \r\n\r\n Той ще бъде в затвора „Естремера“, където в момента се намират и други бивши членове на каталунското правителство, пише БГНЕС.  \r\n \n\t\t\t\t\t\t", "date": "2018.09.16", "title": "Пучдемон пристигна в съда в Брюксел"}
{"url": "http://www.bnews.bg/article/248773-umishleno_ubystvo_granichar_v_sasht_ubi_chetiri_prostitutki", "text": "\n Американски граничар е бил арестуван в щата Тексас по подозрение, че е убил четири жени, съобщават американските медии. \r\n\r\n Полицаи са започнали да издирват Хуан Давид Ортис в град Ларедо, след като пета жена е успяла да избяга от него и е потърсила помощ от местната полиция. \r\n\r\n Ортис, който е работил в граничната полиция през последните 10 години, първоначално избягал, но по-късно бил арестуван на хотелски паркинг. \r\n\r\n Имената на четирите жертви не се разкриват. Полицията само уточни, че те са работили като проститутки. \r\n\r\n Шерифът на окръг Уеб Мартин Куелар отбеляза, че полицията смята, че Ортис е действал сам. \r\n\r\n \"Окръгът и градът могат да бъдат сигурни, че имаме сериен убиец в ареста\", коментира шерифът. \r\n\r\n Две от жертвите са били открити по-рано този месец в затънтен район край междуградски път, а третата и четвъртата жертви са били намерени в същия район през последните дни. \r\n\r\n 42-годишна жена е била открита ранена в четвъртък, но е починала в болница. \r\n\r\n Окръжният прокурор Исидро Аланис определи убийствата като \"ужасяващ случай\" и потвърди, че на Ортис ще му бъдат повдигнати обвинения за убийство и отвличане. \r\n\r\n Аланис уточни, че причината за смъртта е подобна за всички четири жени, които според властите са убити в рамките на две седмици, като разследващите се опитват да установят мотива за убийствата. \r\n \n\t\t\t\t\t\t", "date": "2018.09.16", "title": "УМИШЛЕНО УБЙСТВО! Граничар в САЩ уби четири проститутки "}
{"url": "http://www.bnews.bg/article/248770-godzhi_i_maestroto_hodili_na_nudi_plazh_no_ne_e_tova_koeto_si_mislite", "text": "\n \r\n\r\n Годжи и лидерът на бенда Евгени Димитров-Маестрото крият пикантен факт от миналото си. Двамата се познавали от 8-и клас на музикалното училище в Плевен. Когато били в десети клас, бъдещите музикални звезди ходели на нудитски плаж само, за да зяпат голите жени.   \r\n\r\n „Решихме да ходим на нудистки плаж, защото в десети клас по онова време къде ще видиш гола жена? Нямаш шанс! Нямаше интернет тогава. За да разгледаме от по-близо жените, си носехме цигари, но нарочно не носехме запалки. И ходехме при тях, питахме ги „Шпрехен зи дойч?” И така гледахме отблизо всичко”, откровено разказва Годжи, цитиран от \"Уикенд\".  \r\n\r\n Преди да се задоми за 23 години по-младата от него Надежда Дончева, която преди 9 месеца му роди момиченце, Годжи се вихреше на любовния фронт като за последно. Зад гърба си музикантът има един 20-годишен брак с ученическата си любов Даниела. Двамата вдигнали сватба веднага след като завършили училище, едва 18-годишни. След гимназията Годжи бил призован да изпълни дълга си към държавата и по-големият му син Цветомил проплакал още докато татко му отбивал военната си служба. 6 години по-късно се родил и по-малкият Волен. \r\n\r\n По това време Годжи вече бил известен с „Ку-ку бенд”, пътувал всеки ден до София, а животът му претърпял пълна промяна. Даниела трудно издържала на безкрайните му закъснения и отсъствия и накрая двамата се разделили.  След развода жена му запазила приятелски отношения с Годжи, който сменяше гаджетата едно след друго.  \r\n\r\n Най-одумвана от връзките му бе тази с шефката на балет „Дива” Зорница, която се трудеше в „Шоуто на Слави”. Любовният им романс приключи с бурен скандал. Годжи и Зорница се разделиха с люти свади и взаимни обвинения. Драмата помежду им бе толкова голяма, че Зорница напусна с гръм и трясък шоуто барабар с балета си. Музикантът се утеши при младата танцьорка Станислава Лефтерова, но в крайна сметка разликата във възрастта им си каза думата и връзката им се разпадна. \r\n  \r\n \n\t\t\t\t\t\t", "date": "2018.09.16", "title": "Годжи и Маестрото ходили на нуди плаж, но не е това, което си мислите"}
{"url": "http://www.bnews.bg/article/248772-monika_valerieva_vtreshti_potrebitelite_kachi_stori_s", "text": "\n Моника Валериева втрещи потребителите на Инстаграм. Брюнетката активно се опитва да поддържа вниманието към себе си със скандални снимки и видеа. Най-новият й опит бе стори, което качи малко след полунощ. \r\n\r\n Тя е направила видео на сет от бижута - колие и обици. Пиперът в случая е фактът, че те са под формата на ... пениси.  Моника е сложила и надпис Yes/No, явно искайки съвет от абонатите дали одобряват сета и дали да си го закупи.  \r\n\r\n Малко след това тя е качила следващо стори и се е тагнала от луксозен хотел във Флорида, от което следва да разберем, че скандалният сет е снимат там. \r\n\r\n \r\n  \r\n \n\t\t\t\t\t\t", "date": "2018.09.16", "title": "Моника Валериева втрещи потребителите! Качи стори с..."}
{"url": "http://www.bnews.bg/article/248775-golyama_gordost_ansambalat_e_svetoven_shampion_na_obrachi", "text": "\n Ансамбълът на България по художествена гимнастика спечели златен медал за изпълнението си на пет обръча на световното първенство в София. Отборът ни в състав Симона Дянкова, Елена Бинева, Лаура Траатс, Мадлен Радуканова и Стефани Кирякова изиграха прекрасно трудната си композиция, за която получиха 23.300. \r\n\r\n Втори се нареди тимът на Япония с 22.800, а трети е съставът на Италия с 22.550. \r\n\r\n Ансамбълът на Русия направи няколко груби грешки и остана на четвърта позиция. \r\n\r\n Очаквайте подробности! \r\n \n\t\t\t\t\t\t", "date": "2018.09.16", "title": "ГОЛЯМА ГОРДОСТ! Ансамбълът е световен шампион на обръчи"}
{"url": "http://www.bnews.bg/article/248758-desislava_ivancheva_i_bilyana_petrova_ne_sme_korumpirani", "text": "\n Бившият кмет на столичния район „Младост” Десислава Иванчева и заместничката ѝ Биляна Петрова говориха за пръв път след ареста им с белязани пари за подкуп. \r\n\r\n В интервю за bTV в една от залите на Специализирания наказателен съд Иванчева и Петрова казаха, че не са корумпирани и че рано или късно ще докажат своята невинност. \r\n\r\n „Ако си гузен, ти ще си по-тих от тревата. Ако си корумпиран, няма да воюваш с всички, няма да отстояваш правата на хората. Хора, вярвайте, бъдете с нас, рано или късно ще докажем, че сме прави”, заяви Иванчева. \r\n\r\n Тя описа ареста като много по-тежък и по-вредящ, отколкото самият затвор. „Чувстваме се дискриминирани. Има само един затвор за жени – в Сливен, което е вид дискриминация. Не може всички от цяла България да се събираме  на едно място, а мъжете да имат почти във всяка област затвор. Нямаме равен старт с г-н Дюлгеров, тъй като той е в София – там, където си живее, ще може по всяко време да си вижда защитниците, има право на отворен престой, комуникира, движи се, има час и половина повече престой навън, има топла вода, има осветление”, изреди бившият кмет на „Младост”. \r\n\r\n „Ние стоим на аварийно осветление. 23 часа стоим затворени на аварийно осветление, това е кошмар. Без възможност да се проветряват помещенията, без никакъв слънчев лъч, това просто е побъркващо. Ние нямаме топла вода. Аз трябва да се моля да ми се донесе една бутилка топла вода, за да мога да се измия и още не съм отстояла правото си да ми се донесе топла вода”, допълни тя. \r\n\r\n „Вероятно сте гледали филми за концлагерите. Неслучайно казвам, че това есъвременен концлагер. Арестът в София е течаща, разпадаща се сграда, без въздух, без вода, без светлина. При тези условия трябва да готвиш личната си защита за делото на живота, защото тук става дума за много години. Тук реално здравето ни се уврежда всеки ден”, категорична беше и Биляна Петрова. \r\n\r\n Двете твърдят, че прокуратурата е благосклонна към бизнесмена Александър Ваклин, който подаде дигнала за подкуп срещу тях и който свободно разгласявал данни по делото. \r\n\r\n Иванчева нарече „отявлена лъжа” твърдението на Ваклин, че от тяхно име му е поискан подкуп. „Не съм корумпирана, във всяко заседание категорично отричаме да сме искали такъв подкуп”, подчерта Десислава Иванчева. „Това е офанзива на група строители, които не са съгласни, че спазваме правилата на ЗУТ, които са свикнали да си плащат напред и да получават услуги, но в нашия район няма такива неща. Ние не правим така”, заяви тя. \r\n\r\n „Живеех в свят, в който си мислех, че полицията и прокуратурата са честни и отговорни, а се оказа, че не е така. Вярвам в българското правосъдие и българския съд. Не вярвам в прокуратурата и не вярвам на следователите”, категорична беше Иванчева. \r\n\r\n „Рано или късно, ние ще докажем нашата невинност и че никога не сме искали подкуп или дар. Искали сме единствено и само площадки, озеленяване, саниране”, отбеляза тя. \r\n\r\n Биляна Петрова определи последните 5 месеца като „петте кръга на ада”. „Надявам се да е вярна поговорката, че всичко, което не ни убива, ни прави по-силни. Засега не са ни убили, имаше включително и физически тормоз върху нас, не само психически. Все още се страхувам да кажа от кого, защото не съм изведена от тази среда. Ако ви кажа, не знам дали ще съм жива утре”, заяви тя. \r\n\r\n „Това е вид инквизиция. Всички арести в България са в такова състояние. Идеята е държавата психически да те смачка, докато все още си невинен, и ти да прецениш има ли смисъл да се бориш, или е по-добре да си сключиш споразумение за няколко месеца – обикновено 8 месеца”, коментира Десислава Иванчева. \r\n\r\n И двете с Биляна Петрова обаче бяха категорични, че никога няма се съгласят на споразумение. „Рано или късно нещата ще излязат и ние ще съдим тези, които в момента ни съдят”, смята Иванчева. \r\n\r\n Когато камерите спряха да работят, Биляна Петрова допълни, че на следващите съдебни заседания ще я видим с променен външен вид. Тя иска да отреже косата си и да я дари за благотворителна кауза в знак на протест срещу безобразните условия в ареста. \r\n \n\t\t\t\t\t\t", "date": "2018.09.16", "title": "Десислава Иванчева и Биляна Петрова: Не сме корумпирани!"}
{"url": "http://www.bnews.bg/article/248777-siderov_s_podozreniya_che_drugite_patrioti_shte_mu_izvartyat_nomer_za_evroizborite", "text": "\n Лидерът на “Атака” и съпредседател на съуправляващата коалиция “Обединени патриоти” Волен Сидеров е протим оттеглянето на номинирания за транспортен министър Александър Манолев. Това обяви той в неделя, ден преди коалиционният съвет на ГЕРБ- ОП да реши окончателно тримата нови министри на мястото на подалите оставка. Сидеров каза още, че различията на ОП са идейни и поиска още тази седмицаа да стане ясно как ще се явят на предстоящите евроизбори догина. Няма да ги чакам следващите четири месеца, след което в 12 без 5 някой да извърти някакъв номер, каза пред БНР Сидеров , който в последните месеци е в открита война с вицепремиера и лидер на НФСБ Валери Симеонов, който също е съпредседател на ОП. \r\n\r\n Той освен това допусна, че ако има правителставен акриза, която не може да бъде разрешена е възмооно да се стигне да предсрочни избори  Всичко е възможно. Ако всеки ден от някой сайт излиза нещо  и се блокира работата на кабинета, може да стигенм до избори. \r\n\r\n Беше излишно да се задълбаваме в процедурата по освобождаване на Младен Маринов от поста на главен секретар на МВР, коментира той по повод отложеното гласуване на трите министерски оставки и избора на нови министри тази седмица. Причината за фала бе липсващият указ на президента Румен Радев за освобождаване от поста на главния секретар на МВР Младен Маринов, който след това да бъде избран за вътрешен министър. \r\n\r\n “Попитах дали не може без подпис на този указ да изгласуваме министрите, казаха, че може, но после можело да стане усложнение. По тази логика излиза, че Младн Маринов трябва цял живот да е глвен секретар на МВР, ако президентът не му подпише указа за освобождаване- Можеше и без тези игри на процедурни упражнения и да не възбуждаме излишна драма между институциите, защото и без това между президентството и правителстовото непрекъснато прехвърчаха искри. Това не е добре и е излишно”, каза лидерът на “Атака”. \r\n\r\n Президентът оправда неподписването на указа с това, че не е имало съгласувана процедура, каквато се изисква по закон. Искането на Министерски съвет за освобождаването на Маринов е постъпило в президентството в сряда сутринта, а планираното гласуване  на оставките и новите министри- за четвъртък сутринта, когато Радев вече бе заминал на двудневно посещение в Рига. Председателят на НС Цвета караянчева каза, че се чула с него по телефона и останала с впечатление, че като се върне, ще подпише. Това не попречи подозренията, включително от страна на Сидерв, дали пък президентът умишлено не пречи. \r\n\r\n Отложеното гласуване в парламента обаче даде възможност на номинирания за нов министър на транспорта Александър Манолев да се откаже от поста, мотивирайки се с координирана атака срещу него и кабинета от определан група, която той не назова. \r\n\r\n Волен Сидеров обаче защити кандидатурата на Манолев и преразказа написаното от близките на Пеевски медии, които в този случай претоплиха любимата си конспирация за кръга Капитал. \r\n\r\n “Тук имаме една политическа опонираща групировка. Не казвам хубаво, лошо. За това, че Манолев и бил в тази фирма или в онаци фирма, не е повод да подава оставка. Аз съм на мнение, че Манолев не трябваше да подава оставка, просто защото сайтът Капитал е написал нещо. “Капитал” по този начин може да управлява държавата. Нападението над Манолев беше изкуствено и клякането пред  тази атака, за мен, беше грешка, защото показваше, че могат да те манипулират”, каза Сидеров. \r\n\r\n Оттеглянето на Манолев  след като “Капитал” припомни, че той  бил подсъдим за транспорен инцидент преди няколко години, както и странните му бизнес съдружия. \r\n \n\t\t\t\t\t\t", "date": "2018.09.16", "title": "СИДЕРОВ С ПОДОЗРЕНИЯ, че другите \"Патриоти\" ще му извъртят номер за евроизборите "}
{"url": "http://www.bnews.bg/article/248762-elena_yoncheva_magistrala_trakiya_e_stroena_sas_sguriya", "text": "\n „В основата на магистрала „Тракия” е положена сгурия и това е причина за деформациите в определени участъци. Изследване на Центъра за научни изследвания и проектиране към Университета по архитектура, строителство и геодезия, направено по инициатива на БСП през 2011 година на Лот 2 на магистралата показва, че в основата на пътя е положена пепелина, сгурия.” Това заяви депутатът от БСП Елена Йончева, пише бТВ. \r\n\r\n Според експертите полагането на пепел е абсолютно непригодно, когато става въпрос за строителството на магистрали и пътища от първи и втори клас и че цялата тази деформация, която наблюдаваме, е заради полагането на пепел вместо инертни материали, обясни тя. \r\n\r\n Според Йончева  смяната на тримата министри няма да доведе до нова политика. „Защо след трагедията в Своге, когато загинаха 17 души, трябваше да се иска оставка на министри  - за да се избегне основната тема, основният разговор, който е за огромните кражби, за ограбването чрез инфраструктурни проекти, пътното строителство”, заяви депутатът от Левицата. \r\n\r\n Йончева каза, че депутати от левицата са отправяли питания и са подавали сигнали до прокуратурата, но резултат от това няма. „Затова, това, което се случи с катастрофата край Своге и с оставката на тримата министри е опит да се тушира гнева на хората”, смята тя. \r\n\r\n На въпрос защо БСП излиза от парламента, ръководителят на парламентарната група на червените обясни,: „В една демократична държава ролята на опозицията, независимо кой е опозиция,  е изключително важна. Опозицията задава тона на дебата, дава своите аргументи,  огласява много теми. В една фасадна демокрация ролята на опозицията на практика легитимира това, което се нарича управляваща класа. Оставаме в НС, защото има законопроекти, по които може да се дискутира и би могло нещо да се направи, но на практика с излизането си от парламента искаме да покажем, че не сме съгласни с водената политика”. \r\n \n\t\t\t\t\t\t", "date": "2018.09.16", "title": "Елена Йончева: Магистрала „Тракия” е строена със сгурия!"}
{"url": "http://www.bnews.bg/article/248763-delyan_dobrev_novite_ministri_shte_badat_glasuvani_v_kraya_na_sledvashtata_sedmitsa", "text": "\n Номинациите на тримата наследници на подалите оставка министри на регионалното развитие, транспорта и вътрешните работи ще бъдат гласувани до края на следващата седмица, съобщи в предаването „Събуди се” депутатът от ГЕРБ Делян Добрев. \r\n\r\n Той посочи, че гласуването на рокадите в правителството се забави заради липсата на указ от президента за освобождаване на главния секретар на МВР Младен Маринов, номиниран за поста на Валентин Радев. \r\n\r\n „Дори и да има възможност парламентът да гласува назначението без този указ на президента, щяхме да сме атакувани, че пренебрегваме ролята и функциите на президента”, обясни Добрев. \r\n\r\n По повод оттеглането на номинирания за министър на транспорта Алесандър Манолев Добрев коментира, че вероятно желанието на зам.-министъра е да не навреди на правителството. \r\n\r\n „Как той е бил в последните 3-4 години заместник-министър в две министерства, как досега за част от медиите, които раздухаха някакви проблеми, това не е било проблем? Защо сега излиза тази информация за господин Манолев?”, попита Делян Добрев. \r\n\r\n \"На опозицията това й е работата, но аз не мога да приема да се отправят твърдения за това как по всички параметри България е по-зле в сравнение с 2009 година. Всъщност те са намерили един-единствен параметър, една единствена цифра в статистиката, в която България е по-зле и това е размера на преките чуждестранни инвестиции. Да, има такъв спад, но ако погледнете профила на тези инвестиции, ще видите, че през 2008 година основният размер, над 80% от тези инвестиции са били финанси и строителство, тоест да се разкриват банки и техните клонове. И ако погледнете инвестициите само в реалния сектор, ще видите, че те сега са повече, отколкото са били тогава. Затова и безработицата сега е по-ниска\", коментира депутатът от ГЕРБ. \r\n \n\t\t\t\t\t\t", "date": "2018.09.16", "title": "Делян Добрев: Новите министри ще бъдат гласувани в края на следващата седмица"}
{"url": "http://www.bnews.bg/article/248767-rokeri_izlizat_na_motoshestviya_v_pamet_na_zaginalite_na_patya", "text": "\n Мотошествия са организирани в няколко градове на страната в памет на загиналите на пътя мотористи. \r\n\r\n На бившата циркова площадка във Варна свещеник отслужи молебен за жертвите на катастрофи преди началото на шествието. Десетки мотористи се събраха да почетат паметта на свои загинали при инциденти близки и приятели и да изразят подкрепа за пострадалите при пътнотранспортни произшествия. \r\n\r\n Основното ни послание е, че сме равни на пътя и трябва да има взаимно уважение, каза един от участниците в шествието – Джако Лазаров. \r\n\r\n Събитието се провежда за трети пореден път в общо 20 града, като тази година мотото е „Ние сме хора, а не донори”. \r\n\r\n   \r\n \n\t\t\t\t\t\t", "date": "2018.09.16", "title": "Рокери излизат на мотошествия в памет на загиналите на пътя!"}
{"url": "http://www.bnews.bg/article/248757-balgariya_otchita_uspeshen_turisticheski_sezon", "text": "\n България отчита успешен туристически сезон с около 5 процента ръст на чужденстранните гости. Това съобщи министърът на туризма Николина Ангелкова, която гостува на фолклорен фестивал в Кърджали. \r\n\r\n Ангелкова каза, че за трета поредна година общия годишен ръст в туризма се очаква да бъде в рамките на 7%, с което ще се опитаме да оправдаем доверието на Световната организация по туризъм, която ни постави в Топ 3 на най-устойчивите дестинации за туризъм. \r\n\r\n „Очакваме ръст в рамките между 5 и 10%. Зимният сезон има своите специфики, така че се надяваме отново да постигнем добри резултати. И най-вече да увеличим посетителите от пазарите, които вече сме привлекли“, каза още министърът на туризма. \r\nНа празника под надслов \"бъдеще с традиции\" се изви най-дългото хоро по моста над река Арда, със стотици жители и гости на града. Те танцуваха под съпровода на 101 каба гайди. Според министър Ангелкова подобни фестивали осигуряват целогодишен туризъм в страната ни, а предварителните резервации за зимния сезон също показват ръст на туристите. \r\n\r\n В следващия програмен период по оперативните програми да се финансират големи, интегрирани туристически проекти – по един във всеки туристически район за планиране, съобщи по-рано министърът на туризма Николина Ангелкова по време на кръгла маса по проекта „Сподели България“ в Кърджали. В момента се водят преговори и се работи по предварителната подготовка и анализ на проектите. \r\n\r\n Инициативата „Сподели България“, може да подпомогне и разработването на тези проекти, смята министър Ангелкова. Инициативата се реализира съвместно между Министерството на туризма и Министерството на земеделието, храните и горите. Тя включва създаването на 12 винено-кулинарни дестинации, обхващащи повече от 50 общини и над 100 туристически атракции. \r\n\r\n Основен фокус на дебата в Кърджали бяха дестинациите „Сакар“ и „Родопи“. Дестинация „Сакар“ включва общините Харманли, Любимец, Свиленград, Тополовград. Част от са едни от най-емблематичните туристически обекти от региона, традиционните храни и характерното вино. \r\n\r\n Дестинация „Родопи“ обхваща общините Смолян, Хасково, Кърджали и Ивайловград. В нея са включени емблематични туристически атракции не само за региона, но и на национално ниво. Това са Перперикон, монументът Св. Богородица, Вкаменената сватба, Каменните гъби, Дяволският мост и Татул. Част от дестинацията е типичната кухня и вино. \r\n\r\n Утвърдените от бизнеса и местната власт дестинации ще бъдат представени през октомври, информира министър Ангелкова. Предвижда се активна маркетингова кампания, с която да я превърнем в разпознаваем символ на проекта и на разнообразния туристически продукт на страната. За нас е важно проектът да бъде завършен в срок, за да може да бъде включен и в Годишната програма за Национална туристическа реклама 2019 г., обясни министърът. И допълни, че той ще подпомогне за популяризирането и развитието на регионалния туризъм, което ще повлияе и на напредъка на сектора на национално ниво. \r\n \n\t\t\t\t\t\t", "date": "2018.09.16", "title": "България отчита успешен туристически сезон"}
{"url": "http://www.bnews.bg/article/248766-protestirashti_pred_parlamenta_iskat_ostavkata_na_pravitelstvoto", "text": "\n На площада пред Народното събрание се провежда протест на българи, живеещи в чужбина. \r\n\r\n Те искат оставката на правителството, промяна на модела на управление и промяна на Конституцията. \r\n\r\n Протести има и пред посолствата в много европейски градове. \r\n\r\n Те бяха обединени от група във „Фейсбук”, която според организаторите на протеста е имала 34 000 участници. Тя беше закрита преди 2 дни. \r\n\r\n Засилено е полицейското присъствие в столичния център. \r\n\r\n Протестът пред парламента продължава до 22 ч. Очаква се той да се провежда три дни. В сряда българи ще протестират и пред сградата на Европейската комисия в Брюксел. \r\n \n\t\t\t\t\t\t", "date": "2018.09.16", "title": "Протестиращи пред парламента искат оставката на правителството!"}
{"url": "http://www.bnews.bg/article/248765-radev_podkrepyame_vsyaka_initsiativa_za_prozrachnost_i_dostapnost_na_grazhdanite", "text": "\n Около 50 души - деца и възрастни посрещна и разходи из президентството преди минути президентът Румен Радев. Посещението на гражданите е част от инициативата Европейски дни на наследството. Най-ранобудните деца успях да поговорят с държавния глава и да седнат на стола му. \r\n\r\n \"Добре дошли в президентската институция днес. Отваряме врати по инициативата Европейски дни на наследството. Президентската институция я подкрепяме от години, наред с всяко едно усилие за повече прозрачност и достъп на гражданите до работата на институциите\", приветства президентът своите гости. Първа спирка от обиколката им бе Гербовата зала. \r\n\r\n В стола на президента първа седнат 11-годишната Симона, а след нея и 8-годишният Пламен Кехайов, който посещава президентството за трети път. \r\n\r\n Обиколката в президентството мина без напрежение и проблеми. \r\n\r\n \r\n      \r\n  \r\n \n\t\t\t\t\t\t", "date": "2018.09.16", "title": "Радев: Подкрепяме всяка инициатива за прозрачност и достъпност на гражданите! "}
{"url": "http://www.bnews.bg/article/248768-nov_dom_za_balgarskoto_chitalishte_prosveta_v_odrin", "text": "\n Българското читалище „Просвета” в Одрин получи нов дом – за 10-тата годишнина от създаването му.  \r\n\r\n Преди 10 години в църквата „Св. Георги” в Одрин, духовността приема просветата. Първоначално читалището е в храма. \r\n\r\n „Но изведнъж книгите станаха толкова много, че започнаха стените на църквата да потдават и основите и тогава решихме  да се направи тази сграда”, разказва Стоян Денчев – почетeн председател на Съюза на читалищните дейци. \r\n\r\n С пари от държавата читалището получава и нова библиотека, чиито пазител е Мария Чакарък.  \r\n\r\n „Не само има кой да чете книгите , но има и голяма интерес от България, от поети, които  идват тук и представят своите книги”, каза Мария Чакарък – председател на читалище „ Просвета” в Одрин. \r\n\r\n В читалището често  идват  и българи, които търсят своите корени. \r\n\r\n Преди 10 години с читалището бе открита и напълно ремонтираната църква „Св. Св. Константин и Елена”.   \r\n \n\t\t\t\t\t\t", "date": "2018.09.16", "title": "Нов дом за българското читалище „Просвета” в Одрин!"}
{"url": "http://www.bnews.bg/article/248764-iliyana_yotova_nyamam_nito_ofitsialna_nito_neofitsialna_informatsiya_za_provokatsii_video", "text": "\n Вицепрезидентът Илияна Йотова каза пред журналисти, че до този момент няма никаква информация - формална или неформална, официална или неофициална за опити за провокации през днешния ден. \r\n\r\n Тя коментира това в Деня на отворените врати в президентската институция. Илияна Йотова уточни, че се връща от Одрин, където е участвала в честването на 10 години от създаването на българското читалище \"Просвета\" към църквата \"Св. Георги\". \r\n\r\n \r\n\r\n   \r\n \n\t\t\t\t\t\t", "date": "2018.09.16", "title": "Илияна Йотова: Нямам нито официална, нито неофициална информация за провокации! (ВИДЕО)"}
{"url": "http://www.bnews.bg/article/248759-anton_kutev_kabinetat_se_razpada_a_borisov_se_opitva_da_go_zadarzhi", "text": "\n Кабинетът упорито се разпада, а Бойко Борисов се опитва да го задържи с всички сили и средства, което не знам дали му е необходимо чак толкова. Това каза в зам.-председателят на ПГ на БСП Антон Кутев. Поводът за коментара му беше отложеното гласуване на трите министерски оставки и отказът на номинирания за транспортен министър Александър Манолев да заеме поста. \r\n\r\n „Борисов панически се опитва да избяга от всички проблеми, които му излизат, като прехвърля всичко върху по-ниските слоеве. Важното е той да е „в бяло”, върхът да стои чист. Единствените, които не се сменят, са двамата вицепремиери, защото ако махне някой от тях, се разпада коалицията”, заяви Антон Кутев. \r\n\r\n „Борисов е безскрупулен, когато трябва да се сменят хора. Той винаги е знаел, че той е носителят на властта. Това играе през цялото време – цялата държава трябва да каже: „Докато не опре до Борисов, проблемът няма да се реши”, което означава, че всички, които пречат на тази теза, трябва да бъдат махани веднага, за да не нарушават този начин на мислене. Това му е играта от 10 години”, посочи зам.-шефът на ПГ на БСП. \r\n\r\n Според него няма българин, който да се съмнява, че правителството няма да изкара мандата си. „Лично аз не смятам, че тази година е възможно да се разпадне правителството, но съм сигурен, че ще стане следващата”, отбеляза Кутев. \r\n\r\n Той коментира и неподписания от президента Румен Радев указ за освобождаването на Младен Маринов, което се превърна в пречка за промените в кабинета. „Това е бил елегантен начин от страна на президента да им каже, че той участва в политическата система със своите функции и да не го използват само като пощенска кутия  в дадени моменти”, смята Кутев. \r\n\r\n Обвиняемият Илия Стоилов – брат на депутата от БСП Георги Стоилов, който напусна страната, не е получавал протекции, категоричен беше Кутев. „Ние няма как да му дадем протекции, а и никой в БСП не би го направил. Познавам достатъчно добре Корнелия, тя не би се включила в такава игра, а аз – още по-малко”, подчерта той.   \r\n \n\t\t\t\t\t\t", "date": "2018.09.16", "title": "Антон Кутев: Кабинетът се разпада, а Борисов се опитва да го задържи"}
{"url": "http://www.bnews.bg/article/248778-barekov_v_ekskluzivno_intervyu_za_alfa_tv_kazusat_s_orban_i_ungariya_osvetli_koy_sluguva_na_soros_i_koy_zashtitava_natsionalnite_si_interesi_i_identichnost", "text": "\n Малко са депутатите, които не са засегнати от това туморно образование, наречено Сорос, и неговите кръгове. Затова ние депутатите консерватори в ЕП (аз и г-н Джамбазки) , петима колеги от ЕНП, където са ГЕРБ, гласувахме против санкциите. По този начин лъснаха кои са хората на Сорос в Европарламента и кои са тези, които защитават националните си интереси и идентичност. Това заяви евродепутатът Николай Бареков в ексклузивно интервю за телевизия Алфа. \r\n\r\n Мотивите за наказанието на Унгария произтичат от конфликта на на г-н Орбан  с обществото на г-н Сорос, което командва Европейската комисия и за жалост командва част от Европейския парламент, категоричен е Бареков. \r\n\r\n На въпрос на какъв принцип е разделена Европа по казуса Унгария, Бареков заяви, че не се гласува на база национални интереси, а по принадлежност или по непринадлежност към соросоидните кръгове.  Като пример той посочи Сергей  Станишев, който по думите му е виден соросоид и който е подкрепил санкциите за Унгария, Ева Паунова (Майдел), която е гласувала въздържал се, но това означава, че е подкрепила доклада. \r\n\r\n Бареков обясни и на какво се дължи този парадокс при гласуванията. „Това, което измисли европейската администрация е уникално – само в някои гласувания гласът „въздържал се” означава глас в полза на този, който внася доклада - абсурд, но в ерата на Сорос всичко е възможно”, възмути се евродепутатът. \r\n\r\n Той прогнозира, че следващите европейски избори ще бъдат с особено значение -  „те ще са „за” и „против” Сорос, „за” и „против” консерватизма”. В тази връзка Бареков обяви, че протяга ръка за предстоящия евровот към  „всички консервативни нормални партии в България, част от които по думите му  е и партия „Атака”. \r\n\r\n На въпрос какви ще са последиците за Унгария, Бареков заяви, че най-лошото, което може да се случи, е да се отнеме гласът на Унгария в Съвета на Европа. По думите му това всъщност е целта на Сорос. \r\n\r\n Бареков разкри, че всъщност идеята е на няколко „неудобни” държави да се отнеме гласът в Съвета, който взима окончателните решения, с цел „болните от ишиас бюрократи на г-н Юнкер, които не са избрани от народа, да командват Европа”. „По този начин окончателните решения ще минават безпрепятствено”, допълни той. \r\n\r\n „Полша и Чехия обаче вече заявиха, че ще наложат вето, което означава, че няма как да мине това решение в Европейския Съвет”, припомни Бареков, но подчерта, че подкрепя резолюциите на две парламентарни партии в България – „Воля” и „Атака”, които искат парламентарното мнозинство да застави премиера Бойко Борисов в Европейския съвет да наложи също вето. „Това е „духът” и на моята партия „Презареди-България”, подчерта евродепутатът. \"До някаква степен Борисов е тръгнал по стъпките на Орбан и няма как да се откаже посредата – трябва да играе до край този мач\", категоричен е той. \r\n\r\n Попитан какви сигнали дава казусът „Унгария”, Бареков категорично заяви, че либералите се надигат -  „либерали, които са много опасни, хора, които защитават изключително корпоративни и  икономически интереси”. „Това, което е г-н Прокопиев  за българската действителност, е г-н Сорос за европейската действителност”, онагледи ситуацията евродепутатът. \r\n\r\n   \r\n \n\t\t\t\t\t\t", "date": "2018.09.16", "title": "Бареков в ексклузивно интервю за АЛФА ТВ: Казусът с Орбан и Унгария осветли кой слугува на Сорос и кой защитава националните си интереси и идентичност"}
{"url": "http://www.bnews.bg/article/248752-patriarh_neofit_shte_uchastva_v_chestvaniyata_za_godishninata_ot_parviya_tsarkoven_sabor", "text": "\n Българският патриарх и Софийски митрополит Неофит ще участва в честването на 1125 години от Преславския църковно-народен събор, което ще се състои във Варненската и Великопреславска епархия, съобщиха от Българската православна църква.  \r\nПрез 2018 г. се навършват 1125 години от Първия църковно-народен събор, състоял се през 893 г. в Преслав. \r\n\r\n По този повод ръководството на Варненската и Великопреславска света митрополия организира тържествено честване на това значимо днес събитие, на което ще присъства българският патриарх и Софийски митрополит Неофит.  \r\n\r\n Програмата за честването предвижда патриарх Неофит да бъде посрещнат в катедралния храм на Варна - \"Успение Богородично\", където ще бъде отслужена Света Божествена литургия. \r\nПо-късно ще бъде отслужен и благодарствен молебен в Дворцовата базилика в Националния историко-археологически резерват \"Велики Преслав\" в град Велики Преслав. \r\n \n\t\t\t\t\t\t", "date": "2018.09.16", "title": "Патриарх Неофит ще участва в честванията за годишнината от първия църковен събор"}
{"url": "http://www.bnews.bg/article/248753-prodalzhavat_spasitelnite_operatsii_sled_florans", "text": "\n Продължават спасителните операции в Северна Каролина. Най- малко седем загинали, а някои медии говорят за вече 13 жертви, блокирани хора, стотици хиляди без ток, наводнения, летящи във въздуха парчета от сгради. \r\n\r\n Това са последствията от мощта на урагана Флорънс, който връхлетя източното крайбрежие на Съединените щати. След като достигна бреговете на Северна Каролина като ураган от първа категория, той започна да отслабва до тропическа буря. Учените говорят за постоянна скорост на вятъра от 110 километра в час. От американския червен кръст осигуряват доброволци и редовни доставки на храна и питейна вода. \r\n\r\n Очакванията са потокът от приливни води да продължи и днес. Възможни са нови наводнения. Губернаторът на Северна Каролина призова хората да не бързат да се завръщат в домовете си.  Той нарече Флорънс \" неканен грубиян, който е в състояние да унищожи цели общности, докато вилнее по сушата\".  И допълни, че в идните часове се очакват „епични количества вода”. \r\n \n\t\t\t\t\t\t", "date": "2018.09.16", "title": "Продължават спасителните операции след „Флорънс”"}
{"url": "http://www.bnews.bg/article/248761-barekov_razmaza_neznayniya_tom_dzhuns_edna_palna_otrepka_vlacheshta_se_v_sluz_ot_mrasnite_porachki_na_gadovete_ograbili_chrez_kradliva_i_rushvetchiyska_privatizatsiya_i_faliti_na_banki_balgariya_otvrat_i_gnus", "text": "\n Никому неизвестният, комплексиран от собствените си неудачи журналя - драскач Том Джунс, нарече Бареков и половин милион българи \"идиоти\", опитвайки се да изпъкне с интелект и непримирима позиция. Уви, търсеният ефект не бе постигнат и същият претърпя жестоко поражение от хапливия език на Николай Бареков. Както знаем, евродепутатът никога не остава длъжен и \"право куме в очи\" даде на драскача да разбере, че шегите с българите, както и с журналисти с 25-годишна практика, не са безопасни.  \r\n\r\n Ето какво написа Бареков в отговор на Джунс: \r\n\r\n \r\n\r\n \"Някаква какавида с джендърски вид на име Том Джунс (да не се бърка с Том Джоунс и Том и Джери този анонимик във всичките му разновидности) е нарекла моята подкрепа за Унгария и правителството на Орбан в ЕП в Страсбург - подкрепа на “идиот”. Това показва дъното на всички соросоидни мишки, които обиждат и лепят медицински квалификации в кмето на “свободата на словото и Либерастията”. Нали искате свобода, бре, нали сте за пълна свобода на словото и волята? Нали затова сте “либерали”, дественици прекрасни? Защо ви дразни позицията на един български националист и патриот в Европа, чиято фамилия е клон от рода на великия български революционер и гениален поет Христо Ботев по линия на прабаба ми, племенница на неговия баща. Въпросната Том Джунс си позволява да нарече “идиот” български журналист на най-високо ниво от 25 години, български баща на трима български сина. Член на ръководството на третата по големина партия в ЕП на Консерваторите, избран на този пост с гласовете на всички британски депутати. Явно определя за идиоти половин милион българи, гласували за мен на избори и направили ме депутат в българския парламент от Пловдив и Варна, както и лидер по преференции от листата на ББЦ -ВМРО в а Европарламента. Кой е идиотът всеки може да прецени. Ще ги съдя заради България, честа ми не може да бъде засегната от подобни нискоразредни плювачи. Но ви го показвам, за да видите истинското лице на всичката соросоидна сган, която не търпи различното мнение и иска да обърне развитието на европейската цивилизация като я направи люлка на педерастията, ислямистите, бандитите и терористите. Да ни отнемат националната и родовата идентичност. Друг е въпросът, че трибуна на въпросната какавида му дава ченгето на ДС и слуга на крадливите олигарси някой си О. Стефанов от някакъв си жабешки сайт. Една пълна отрепка, влачеща се в слуз от мръсните поръчки на гадовете, ограбили чрез крадлива и рушветчийска приватизация и фалити на банки България. Отврат и гнус Презрение за подобни мръсни подмолни твари, прехранващи се с екскрементите на търтеите олигарси от Разград и Белград\" \r\n\r\n \r\n  \r\n \n\t\t\t\t\t\t", "date": "2018.09.16", "title": "БАРЕКОВ РАЗМАЗА незнайния Том Джунс: Една пълна отрепка, влачеща се в слуз от мръсните поръчки на гадовете, ограбили чрез крадлива и рушветчийска приватизация и фалити на банки България! Отврат и гнус!"}
{"url": "http://www.bnews.bg/article/248755-supertayfunat_manghut_paralizira_honkong", "text": "\n Мощният тихоокеански тайфун \"Мангхут\" парализира в неделя нормалния живот и транспортните комуникации в Хонконг. Местната метеорологична обсерватория увеличи сигнала за предупреждение за бури до максималното десето ниво. \r\n\r\n По данни на метеоролозите, в момента центърът на тропическия циклон се намира в акваторията на Южнокитайско море на разстояние 150 км от мегаполиса. Тайфунът се пренасочва към брега на западната част на китайската провинция Гуандун и ще достигне материка следобяд. \r\n\r\n Поради лошото време в Хонконг, училищата, офисите и магазините са затворени. Преустановени са товарните работи в пристанището, фериботните и автобусните услуги са прекратени. На международното летище Чек Лап Кок стотици полети, включително полетът на Аерофлот до Москва, са отменени. \r\n\r\n Въпреки че силата на вятъра в централната част на тайфуна е намаляла до 175 км / ч, той все пак представлява значителна опасност за региона, предупреждават от метеорологичната обсерватория. Циклонът е вдигнал големи вълни в морето, той е придружен от интензивни дъждове, способни да причинят големи наводнения. По нареждане на властите в Хонконг са евакуирани около хиляда жители на две рибарски селища, които биха могли да бъдат наводнени. \r\n\r\n Ден по-рано, \"Мангхут\" премина над Филипините, където по последна информация са загинали 25 души. Друга жертва на бедствието е станал жител на остров Тайван. \r\n\r\n Властите издирват изчезнали хора. Около 100 хиляди души прекараха последните часове в специални убежища, които държавата подготви в очакване на стихията. Тя беше наречена супер тайфун и се смята за най-силния ураган, образувал се на земята през тази година. Във вътрешността му поривите на вятъра бяха със скорост от 330 километра в час. Дъждовете предизвикаха свлачища. Материалните щети са огромни. Нарушени са комуникациите в района. Прекъснато е електричеството. \r\n \n\t\t\t\t\t\t", "date": "2018.09.16", "title": "Супертайфунът „Мангхут” парализира Хонконг"}
{"url": "http://www.bnews.bg/article/248760-borislav_tsekov_za_protesta_vlastta_se_opitva_da_izpolzva_podobni_marginalni_proyavi_za_da_profanizira_samata_ideya_za_protest_i_eventualno_realno_politichesko_i_grazhdansko_protivopostayane_na_bezobraziyata_v_upravlenieto", "text": "\n БиНюз се натъкна на разтърсващ коментар на юристът и политик Борислав Цеков, по повод предстоящите протести днес, чиито чисти намерения подложиха под съмнение много граждани. \r\n\r\n Ето какво пише той: \r\n\r\n \r\n\r\n \"Тези прословути емигранти, дето щели били днес \"преврат\" да правят и да излъчват \"правителство\", ще успеят ли поне два отбора по 11 души да съберат за едно квартално мачле?! Една от великите заблуди, която социалната мрежа внушава е, че всеки случаен квартален герой, който е направил фб група от найсе хиляди души и вика \"оставка\", е влиятелен \"политически фактор\", който може да предизвиква и моделира реални политически процеси на национално ниво. Окобено, ако плати 200 лв. и даде пресконференция в празната зала на БТА. Наивни истории от хора, които не познават механизмите на властта и политиката. А пък самата власт се опитва да използва подобни маргинални прояви, за да профанизира самата идея за протест и евентуално реално политическо и гражданско противопостаяне на безобразията в управлението. Но и това направиха несръчно, пресолявайки манджата с \"очаквани кървави сблъсъци и опит за преврат\". Стар ченгеджжйски прийом е да се пускат слухове за очаквано насилие и сблъсъци, за да се накарат разумните и предпазливи хора да се дистанцират и да откажат от участие в съответната протестна акция. Но този път по-скоро стават за смях. Нищо, де. Всичко е точно!\" \r\n\r\n   \r\n \n\t\t\t\t\t\t", "date": "2018.09.16", "title": "Борислав Цеков за протеста: Властта се опитва да използва подобни маргинални прояви, за да профанизира самата идея за протест и евентуално реално политическо и гражданско противопостаяне на безобразията в управлението!"}
{"url": "http://www.bnews.bg/article/248756-tramp_mozhe_da_uvolni_shefa_na_pentagona", "text": "\n Президентът на САЩ Доналд Тръмп обмисля целесъобразността на уволнението на министъра на отбраната на САЩ Джеймс Матис след междинните избори през ноември и заменянето му със по-сговорчив военачалник. За това пише в съботното си издание вестник „Ню Йорк Таймс“, позовавайки се на някои действащи и бивши длъжностни лица от Белия дом, Конгреса и Пентагона, съобщи БГНЕС. \r\n\r\n Източниците на изданието обръщат внимание на това, че в последните шест седмици Матис окончателно е изпаднал в немилост, поради прекалената си загриженост за състоянието на въоръжените сили на страната и нежеланието му президента на САЩ да ги използва за вътрешнополитическа борба с опонентите си. Възгледите на Матис и Тръмп се разминават и по отношение на политиката на НАТО, съвместните военни учения с Република Кореа, излизането на САЩ от сделката с Иран и други актуални въпроси. \r\n\r\n По сведения на вестника, Матис по време на срещи с президента се държи внимателно, избягвайки да демонстрира открито своето несъгласие или неподчинение. Но при обсъждането на важни теми шефът на Пентагона, обаче, доказва своята правота и се стреми да удържи държавния глава от емоционални и потенциално вредни за САЩ решения. Този подход започнал да омръзва на Тръмп, който според изданието, е властолюбив и не търпи постоянни възражения. \r\n\r\n След подобни публикации в пресата от 22 март бе изпратен в оставка помощникът по национална безопасност Хърбърт Макмастър, заменен от Джон Болтън. Коментирайки това решение, бившият американски президент Джими Картър го нарече „една от най-големите грешки“, извършени от Тръмп. По думите на Картър, Болтън „се обявява за война срещу Северна Корея и за нападение срещу Иран“, а също така той е „един от ключовите деятели, повлияли на решението да се нахлуе в Ирак“ през 2003 г. \r\n\r\n Матис нееднократно се е изказвал за дипломатически път за регулиране на ядрените проблеми с КНДР. Той също така препоръчвал на Тръмп да не напуска , сключеното през 2015 г. ядрено споразумение с Иран. \r\n \n\t\t\t\t\t\t", "date": "2018.09.16", "title": "Тръмп може да уволни шефа на Пентагона!"}
{"url": "http://www.bnews.bg/article/248749-avtobusnite_prevozi_poskapvat_zaradi_ekotaksi", "text": "\n Новите екотакси, въведени от екоминистерството, ще оскъпят билетите за междуградски превози с 5%, предупредиха представители на транспортния бизнес в \"Събуди се\". Става дума за наредба на Министерство на околната среда и водите, според която колкото е по-старо превозното средство, толкова повече ще се плаща при регистрация. Превозвачи вече изразиха недоволство и от намеренията за задължителни колани при превозите на разстояние повече от 30 километра. \r\n\r\n Аргументът за на управляващите е, че така въздухът ще стане по-чист. \r\n\r\n „Тази екотакса за нас е много притеснителна. Това всъщност е продуктова такса, с която автобусът трябва да бъде рециклиран. Тя няма нищо общо със замърсяването на въздуха”, коментира в ефира на \"Събуди се\"  представителят от Конфедерацията на автобусните превозвачи Магдалена Милтенова. \r\n\r\n Според нея обновяването на автобусите няма да стане чрез тези такси. Тя допълни, че това може да стане само и единствено с комплексни мерки. \r\n\r\n Милтенова е категорична, че при всички случаи цената на билета ще се увеличи.   \r\n\r\n Стана ясно, че превозвачите ще потърсят премиера и ще поискат лична среща с него през следващата седмица. \r\n \n\t\t\t\t\t\t", "date": "2018.09.16", "title": "Автобусните превози поскъпват заради екотакси"}
{"url": "http://www.bnews.bg/article/248750-ruskata_tsarkva_prekasna_otnosheniyata_si_s_vselenskiya_patriarh", "text": "\n Руската православна църква прекъсна \"дипломатическите си взаимоотношения\" с Вартоломей I - духовният лидер на православните християни, който се намира в Истанбул. Причината за разкола е позволението му украинската църква да обяви независимост, съобщи БГНЕС. \r\n\r\n Като вселенски патриарх от Вартоломей се очаква да ръководи молбата на Киев за прекратяване на духовните връзки с Москва, заради военния конфликт в източната част на Украйна. \r\n\r\n Той изпрати двама свои представители в бившата съветска страна този месец, което разпали гнева на Русия. \r\n\r\n Така ръководителите на Руската патриаршия решиха да прекратят връзките си базирания в Истанбул съперник по време на извънредна среща в петък. \r\n\r\n \"Вселенската патриаршия на Константинопол наруши каноничната територия на Московската патриаршия като изпрати екзарх в Киев\", заяви митрополит Иларион, ръководител на международните дела на руската църква. \r\n\r\n Той говори, след като Светия синод на руската църква реши, че повече няма да осъществява общи служби с патриарха на Константинопол и патриарх Кирил ще спре да споменава Вартоломей в молитвите си. \r\n\r\n Руската православна църква повече няма да бъде част от епископалните асамблеи и всички други комисии и структури, в които участват представители на Вартоломей. \r\n\r\n Ако от Вселенската патриаршия продължат със своите \"неканонични дейности\" връзките ще бъдат прекъснати изцяло. \r\n\r\n \"Пълната отговорност от тази схизма ще лежи върху патриарх Вартоломей и свещениците, които го подкрепят\", се казва в изявление на руската патриаршия. \r\n\r\n Руският патриарх Кирил, който е виждан като силен съюзник на президента на страната Владимир Путин иска да предотврати създаването на независима украинска църква. \r\n\r\n Подобен ход може да доведе до сериозен удар върху авторитета на Руската православна църква в православния свят. \r\n\r\n Въпреки че Вселенската патриаршия в Константинопол е най-старата православна църква, базираната в Москва Руска патриаршия е най-силна с най-голям брой поклонници. \r\n \n\t\t\t\t\t\t", "date": "2018.09.16", "title": "Руската църква прекъсна отношенията си с Вселенския патриарх"}
{"url": "http://www.bnews.bg/article/248754-pozhar_gorya_kray_dolno_osenovo", "text": "\n Пожар горя късно снощи край село Долно Осеново. Той беше овладян, но пламъците са унищожили 50 декара гора.  Огънят е тръгнал в гориста местност, на около 6 км от селото.  Заради сушата от последните седмици пламъците бързо се разраснали.  С просеки в късните часове снощи пожарникарите и горските служители успяха да локализират пожара. Цяла нощ дежурни служители наблюдаваха района,  за да не се допусне разрастване на огнището. Опасност за селото няма.  Засега не са ясни причините, причинили пожара. \r\n\r\n Според огнеборците пожарът е засегнал 130 дка лесонепригодни площи. В погасяването на пламъците, обхванали района на селото в посока връх Капатник в Рила, са се включили 15 огнеборци и 60 служители на Югозападното горско стопанство. \r\n \n\t\t\t\t\t\t", "date": "2018.09.16", "title": "Пожар горя край Долно Осеново"}
{"url": "http://www.bnews.bg/article/248751-svetovnoto_po_hudozhestvena_gimnastika_priklyuchva", "text": "\n Неделя е последния ден от световното първенство по художествена гимнастика. Домакин е София. \r\n\r\n На финалите при ансамблите участват първите осем отбора  на всяко съчетание според подреждането от квалификациите. Надпреварата ще бъде закрита с гала спектакъл в зала „Арена Армеец”.  \r\n\r\n 350 гимнастички от 61 държави участваха в състезанието. Нашите индивидуални състезателки спечелиха сребро в отборната надпревара. А в събота българският ансамбъл се класира трети в многобоя. Грациите ни в състав Симона Дянкова, Елена Бинева, Мадлен Радуканова, Лаура Траатс и Стефани Кирякова изиграха добре съчетанията си, но допуснаха и неточности както на три топки и две въжета, така и на пет обръча.  \r\n\r\n Финалите са на два уреда, за които българският тим се класира, така че момичетата имат шанс за още отличия. \r\n \n\t\t\t\t\t\t", "date": "2018.09.16", "title": "Световното по художествена гимнастика приключва!"}
