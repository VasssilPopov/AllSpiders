{"url": "http://www.bnews.bg/article/262643-luksat_da_pritezhavash_chest", "text": "\n Дали осъзнаваме или не, но бъдещето е част от днешното ни битие, дори когато вече ни няма. Защото нищо не възниква без твореца си, а творците сме ние. Без нас ги няма нашите потомци, които ще създават бъдещето бъдеще. Затова посланието до бъдещето не може да е друго, освен анализ на текущия ни живот. А това е трудна, неприятна и отблъскваща работа. \r\n\r\n Когато, преди почти 20 години, се срещнах с интелектуалния шедьовър на Майкъл Кремо – „Човешката деволюция“, възприех самото понятие като оригинална игра на мисълта и не можех да допусна, че в собственото си време ще бъда свидетел на реализацията му. Тогава цивилизованият свят, към който България безусловно принадлежеше, навлизаше в епохата на лазерите и роботите. \r\n\r\n Революцията на квантовата теория беше извършена, последвана от технологичната революция. Към завършека си вървеше геномната революция, а бурното развитие на информационните и компютърните технологии предвещаваха славно бъдеще на човечеството, включително и нашето. Само в кампуса на БАН, „7-ми километър“ работеха над 20 докторанти на Нобеловите лауреати Басов, Прохоров, Алфьоров. \r\n\r\n Технологичният прогрес се придружаваше със социален ренесанс. Заличихме член Първи от Конституцията и всички станахме свободни. Сринаха се визови стени и се откриха нови хоризонти. За учените отпадна необходимостта да подписват агентурни досиета, за да специализират отвъд океана. Когато, през 2000 г., спечелих конкурса на БАН „България XXI век. \r\n\r\n Перспективни пазарни ниши и тяхното научно обслужване“ с концепцията „Лазер и здраве“, написах в раздела „рискове“ – „съществуват временни финансови затруднения в системите на науката и здравеопазването, но се очаква в близките 3-4 години те да бъдат преодолени“. \r\n\r\n Четено в момента:  Писма до бъдещето: Дишай \r\n\r\n Sancta Simplicitas! Възклицанието на Ян Хус отправям към себе си и към бедните туземци, които хвърлят съчки в огъня на собственото си бъдеще. И най-мрачните ми фантазии не предусещаха, че само след двадесетина години за България ще се говори в терминологията „деиндустриализация“, „деинтелектуализация“, „масова функционална неграмотност“. Че „Евростат“ ще ни закотви твърдо на последно място във всички социални и интелектуални класации. Че „Световната банка“ ще предвиди числеността на българите след четвърт век, сравнима с тази отпреди век и половина. \r\n\r\n Какво се случи, та предизвика тази национална деволюция? Причините са много, но има една основна. Загубихме честта си! Бавно и полека в епохата на „реалния социализъм“ и експлозивно във времето на „многопартийния пазар“ и „пазарната демокрация“. Загубихме ценностната си система, в която честта е на първо място. Загубихме личната, груповата и националната си чест. Затова „свободните избори“ произвеждат обратна селекция на „първенците на народа“. \r\n\r\n Затова определението „Политиката е мръсна работа“ се превърна от сарказъм в реалност. Председателят на Народното събрание иронизира опонентите си с „матросовско“ поведение, защото не разбира по каква причина човек може да положи гърди на амбразура. Министър-председателят не изпитва уважение към собствената си дума, дори утвърдена с подпис. Учени се държат като лакеи, а генерали като „леки жени“. \r\n\r\n Посредствени данъчни служители се кичат с  академични „доктор хонорис кауза“ и професори, крадци изписват ликовете си като Христос на Тайната вечеря. А от катедрата на Народното събрание красноречиво ни убеждават, че висш патриотичен дълг е инвестирането на мизерния ни пенсионен фонд във военната индустрия на най-богатата държава. \r\n\r\n От времето на Римската империя е известно, че моралният упадък води до стопанска, духовна, популационна катастрофа. \r\n\r\n Четено в момента:  Писмо до Вас: Бъдещите спасители на България \r\n\r\n Какво послание мога да отправя към бъдещето? Хора, четете! Всичко е написано дори в таблетите и смартфоните. Опитайте се да разберете защо хиляди български студенти са напуснали европейските университети, за да се включат в доброволческите отряди на Балканските войни. Защо професорът Ян Хус е отказал помилване от Светата инквизиция и е избрал огнената смърт. Защо поручик Списаревски е насочил таранния си удар върху бомбардировача, освободител „Либърейтър“ над село Пасарел. \r\n\r\n Защото са имали чест! \r\n\r\n В наше време луксът да притежаваш чест не носи пряка опасност за живота! \r\n\r\n   \r\nНаписано от Проф. Лъчезар Аврамов \r\nПроф. Лъчезар Аврамов е директор на Института по електроника на БАН. Създател на лаборатория \"Биофотоника\" в Института по електроника (ИЕ) на БАН и \"Национален център по биомедицинска фотоника\". Той е единственият български учен, номиниран за Наградата на ЕС за върхови научни постижения \"Декарт\" за изследвания в областта на фотофизиката на рака. \r\n  \r\n \n\t\t\t\t\t\t", "date": "2019.08.05", "title": "Луксът да притежаваш чест!"}
{"url": "http://www.bnews.bg/article/262641-vlak_i_kamion_se_sblaskaha_v_loveshko", "text": "\n Пътнически влак и камион са се ударили на прелез в междугарието Дойранци-Левски, съобщават от НКЖИ. Инцидентът е станал към 10:00 часа. \r\n\r\n Според съобщението камионът е преминал неправилно през съоръжението, което е било с редовно задействана автоматична сигнализация (светлинна и звукова сигнализация). \r\n\r\n Влакът е пътувал по направлението Ловеч – Левски. Вследствие на удара е дерайлирал локомотивът на композицията с една колоос. Водачът на товарния автомобил е пострадал. \r\n\r\n Нарушен е графикът на движение на влаковете между Левски и Троян. За пътниците по това направление е осигурен превоз с автобуси. \r\n \n\t\t\t\t\t\t", "date": "2019.08.05", "title": "Влак и камион се сблъскаха в Ловешко"}
{"url": "http://www.bnews.bg/article/262648-poroyni_dazhdove_i_navodneniya_v_severna_turtsiya", "text": "\n Поройни дъждове и наводнения в Северна Турция. Един човек е безследно изчезнал, след като колата му била отнесена от придошла вода. \r\n\r\n В същото време Русия продължава да се бори с наводнения и горски пожари.  \r\n \r\nСилна буря връхлетя Черноморска Турция. Тя нанесе щети на сгради и автомобили. Много пътища бяха временно блокирани. \r\n\r\n Десетки къщи в Русия бяха наводнени заради покачващото се ниво на реката Амур. \r\n\r\n В същото време продължават опитите за овладяването на огромните горски пожари, бушуващи в Сибир. Обхванатата площ е от над 3 милиона хектара. \r\n\r\n Огнени стихии и на Пиренейския полуостров. Стотици огнеборци се опитват да потушат пожари, бушуващи край Лисабон и Мадрид. \r\n \n\t\t\t\t\t\t", "date": "2019.08.05", "title": "Поройни дъждове и наводнения в Северна Турция"}
{"url": "http://www.bnews.bg/article/262647-tridneven_traur_sled_strelbite_v_sasht", "text": "\n Часове след двете масовите стрелби в Ел Пасо, Тексас, и Дейтън, Охайо, отнели живота на 30 души, президентът Доналд Тръмп заяви, че омразата няма място в Съединените щати. \r\n\r\n В страната беше обявен тридневен траур в почит към жертвите на стрелбите. \r\n\r\n Мнозина от критиците на президента и особено съперниците му за Белия дом от Демократическата партия го обвиняват, че носи отговорност за поредните изблици на насилие. Според тях вината на Тръмп е в подкрепата му за притежаването на оръжия и антиимигрантските му изказвания. \r\n\r\n „Имаме президент, който разпространява тази омраза, който подбужда към това насилие, който нарича мексиканските имигранти „изнасилвачи” и „престъпници”, който нарича търсещите убежище „животни” и „напаст”. Можеш да наречеш хлебарките напаст, можеш да използваш този израз в Третия Райх, но не очакваш да го чуеш в Съединените американски щати, в тази епоха”, коментира кандидатът за президент от Демократическата партия Бето О’Рурк. \r\n\r\n „Направихме много повече от администрациите досега, но за това не се говори. Може би трябва да направим още повече. И в двата случая става дума за психична болест. Това наистина са хора, които са сериозно психически болни”, посочи президентът на САЩ Доналд Тръмп. \r\n\r\n Федералните власти разглеждат стрелбата в Тексас като случай на „вътрешен тероризъм”. \r\n\r\n 21-годишният мъж, открил стрелбата в търговски център в град Ел Пасо, беше задържан от полицията. Той написал подробно обяснение защо ще нападне латиноамериканци и колко вредни са те. Освен 20-те загинали, при стрелбата бяха ранени 26 души. \r\n \n\t\t\t\t\t\t", "date": "2019.08.05", "title": "Тридневен траур след стрелбите в САЩ"}
{"url": "http://www.bnews.bg/article/262644-obyaviha_bedstveno_polozhenie_v_svishtov_zaradi_chumata_po_svinete", "text": "\n Обявено е бедствено положение в Свищов заради африканската чума по свинте в промишлената ферма в село Българско Сливово. \r\n\r\n Започна умъртвяването на 17 500 животни. В кампанията се включват и военното поделение в Белене, пише БГНЕС.  \r\n\r\n Огнището на чума в свинекомплекса в Българско Сливово беше регистрирано на 31 юли. Решението за бедственото положение беше взето след две извънредни заседания днес на общинската епизоотична комисия. \r\n\r\n То ще е в сила до 11 август.  \r\n\r\n Отменят се всички масови мероприятия в Свищовско, спира се продажбата на животни по пазарите, ще бъдат направени контролно-пропускателни пунктове за затягане на контрола по превоз на животни. \r\n\r\n По-рано кметът на Свищов Генчо Генчев увери, че домакинствата в общината са унищожили домашните си прасета. \r\n \n\t\t\t\t\t\t", "date": "2019.08.05", "title": "Обявиха бедствено положение в Свищов заради чумата по свинете"}
{"url": "http://www.bnews.bg/article/262650-merkel_ne_vizhda_germaniya_vav_voennomorska_misiya_na_sasht_v_ormuz", "text": "\n Канцлерът Ангела Меркел и цялото германско правителство не виждат Германия в ръководена от САЩ военноморска мисия в пролива Ормуз, заяви говорител на правителството, цитиран от \"Ройтерс\". \r\n\r\n \"Канцлерът не вижда участие в ръководена от САЩ мисия в настоящата ситуация и в момента, всички в германското правителство са съгласни с това\", допълва правителствена говорителка на пресконференция. \r\n\r\n Миналата седмица германският външен министър Хайко Маас изключи участие на страната му в планираната от Вашингтон морска мисия в Ормузкия проток, след като САЩ отправиха официална молба. Маас подчерта, че Германия иска да се намали напрежението с Иран. \r\n\r\n Германски представители изразиха скептичност относно предложението на САЩ. Вашингтон поиска от Берлин да се включи в международна операция по охрана на петролните танкери през Ормузкия проток. Американското посолство в Берлин официално поиска помощ от Германия. \r\n \n\t\t\t\t\t\t", "date": "2019.08.05", "title": "Меркел не вижда Германия във военноморска мисия на САЩ в Ормуз"}
{"url": "http://www.bnews.bg/article/262632-barekov_s_razbivasht_komentar_za_partiyata_na_slavi", "text": "\n Николай Бареков написа разбиващ коментар за новия проект на Слави Трифонов. Ето какво сподели той: \"Нямам никакво съмнение в успеха на Слави на изборите. Имам обаче голямо съмнение в почтеността на неговите намерения и знам, че великолепно ще обслужи интересите на олигархията, ГЕРБ и ДПС в ролята си на тяхна подлога. Глупостта и наивността на неговите многобройни бъдещи избиратели е най-голямата драма на опростаченото ни дебилно общество, което търпи политиците да го тъпчат по овчите глави.\"  \r\n\r\n \r\n\r\n   \r\n \n\t\t\t\t\t\t", "date": "2019.08.05", "title": "Бареков с разбиващ коментар за партията на Слави!"}
{"url": "http://www.bnews.bg/article/262633-stotitsi_dekari_unishtozhena_rekolta_ot_grozde_v_selo_dolna_gradeshnitsa", "text": "\n Стотици декари унищожена реколта от грозде в село Долна Градешница. Лозовите масиви са пострадали сериозно от бурите през почивните дни. \r\n\r\n Лозарите от района са категорични, че са загубили почти цялата си реколта 10 дни преди да започнат да я берат. Казаха, че това ще се отрази и на следващата производствена година. \r\n\r\n В местността Хилядница има хиляди декари грозде, но вече почти нищо не е останало, а лозарите молят държавата за помощ, защото са разчитали на дохода от грозде, за да оцелеят през годината. \r\n\r\n Получава се, че сме на нула, молим държавата да ни помогне”, обясниха хората. \r\n\r\n Години наред не е имало такава буря, казва кметът на селото. \r\n\r\n \"Всичко е унищожено, няма да позлваме нищо, заради високите температури, наранените гроздове ще се превърнат в джибри”, обясни още той. \r\n\r\n Според местните няма да има и вино. Инвестицията в 6 дка лози е около 2000 лева, а със загубите ще стане и по-голяма, каза един от потърпевшите.  \r\n \n\t\t\t\t\t\t", "date": "2019.08.05", "title": "Стотици декари унищожена реколта от грозде в село Долна Градешница"}
{"url": "http://www.bnews.bg/article/262645-falshiva_novina_za_zalesyavaneto_na_sibir_vzrivi_sotsialnata_mrezha", "text": "\n Фалшива новина с публикувана снимка за залесяването на Сибир след огромните пожари взриви социалната мрежа Фейсбук. Ето и самата снимка, която хвърли хиляди посетители на Фейсбук в екстаз:  Всъщност снимката е свалена от сайта \"Вести Тольятти\" и се разпространява с украсена история за героизъм след пожара в Сибир, който още не е загасен дори и не се знае кога това ще се случи. Ето и линк към самата новина:   Вижда се, че новината е от месец април 2017 година и представлява обявление и покана към жителите на Толиати да се включат в залесяване на околностите на града, като дори е публикувана и карта на района за залесяване: \r\n \n\t\t\t\t\t\t", "date": "2019.08.05", "title": "Фалшива новина за залесяването на Сибир взриви социалната мрежа!"}
{"url": "http://www.bnews.bg/article/262631-mladezhi_sreshtnaha_smartta_kray_varna", "text": "\n \r\nДвaмa млaдeжи бeдcтвaхa в мoрeтo крaй Вaрнa. Били нa ceкунди oт cмърттa. Инцидeнтът ce cлучил нa 3 aвгуcт, пo врeмe нa бурятa, oкoлo 15.30 чaca. \r\n                                    \r\n \r\nТoгaвa млaдo мoмичe e кaрaлo cърф мeжду вълнoлoмa и плaжa нa Гaлaтa. Cилният пoрив нa вятърa и гoлeмитe вълни я oбърнaли. \r\n                                    \r\n \r\nМлaдo мoмчe зaбeлязaлo инцидeнтът oт вълнoлoмa и кaтo Рoмeo, ce хвърлилo бeзcтрaшнo във вoдитe, зa дa cпacи дeвoйкaтa. Пoривът, oбaчe, бил пo-cилeн oт нeгo. Вълнитe гo изтoщили. Oкaзaл ce в кaпaн. Нямaл cили нитo нaпрeд, нитo нa нaзaд дa плувa. Фaтaлният крaй бил близo. \r\n                                    \r\n \r\nВ тoзи мoмeнт бeдcтвaщaтa дeвoйкa нa cърфa билa зaбeлязaнa cлучaйнo oт Йoрдaн Йoрдaнoв и Гaлинa Рaйкoвa, кoитo в тoзи мoмeнт плaвaли c мoтoрнaтa лoдкa \"Cлaвea\" пo пocoкa кв. \"Acпaрухoвo\". Cпacили и двaмaтa. \r\n \n\t\t\t\t\t\t", "date": "2019.08.05", "title": "Младежи срещнаха смъртта край Варна!"}
{"url": "http://www.bnews.bg/article/262642-chetvarto_denonoshtie_prodalzhava_blokadata_na_patya_yambol_sliven", "text": "\n Четвърто денонощие остава блокиран пътят Ямбол – Сливен край село Крушаре. \r\n\r\n Ултиматумът на протестиращите е държавата да отмени заповедта за умъртвяване на домашните прасета като мярка срещу разпространението на африканска чума. \r\n\r\n След като изтече срокът за доброволно колене на прасетата, днес ветеринарите влизат в стопанствата за евтаназиране на останали в задните дворове животни и за обезпаразитяване. В района на Сливенско екипите първо влязоха в село Мечкарево. \r\n\r\n Междувременно от Асоциацията на месопреработвателите прогнозираха загуби за милиарди и скок в цената на свинското месо на пазара. Вече регистрират и отлив в продажбата – около 5% \r\n\r\n Край Крушаре обаче протестиращите са категорични и блокадата остава безсрочна. \r\n \n\t\t\t\t\t\t", "date": "2019.08.05", "title": "Четвърто денонощие продължава блокадата на пътя Ямбол – Сливен"}
{"url": "http://www.bnews.bg/article/262646-mariya_pak_s_bogat_lyubovnik_hvali_go_che", "text": "\n Oт пoвeчe oт три мeceцa миньoнчeтo oт Cтaрa Зaгoрa кaрa уникaлнa лимузинa oт прecтижнaтa гeрмaнcкa мaркa, рaзкрихa нeйни кoлeжки. \r\n \r\nУлтрaмoщнaтa кoлa e рeшeнa в бял цвят и e прoизвeдeнa прeз 2018 г. Нeйнaтa мoщнocт e 455 кoнcки cили и, ecтecтвeнo, рaзпoлaгa c вcички възмoжни eкcтри, зa дa ce чувcтвa притeжaтeлкaтa кaтo принцeca, пише \"Уикенд\". \r\n \n\t\t\t\t\t\t", "date": "2019.08.05", "title": "Мария пак с богат любовник, хвали го, че..."}
{"url": "http://www.bnews.bg/article/262638-plamen_georgiev_beshe_vazstanoven_na_rabota_kato_prokuror", "text": "\n Пламен Георгиев беше възстановен на работа като прокурор в Специализираната прокуратура с 8 гласа от 8 присъстващи на заседанието на ВСС. Това съобщи репортерът ни Канна Рачева.  \r\n\r\n Досега Георгиев изпълняваше длъжността председател на Антикорупционния орган. \r\n\r\n На 31 юли той подаде оставка като председател на Комисията за противодействие на корупцията и за отнемане на незаконно придобитото имущество (КПОНПИ). \r\n\r\n Оставката му бе депозирана в последния работен ден на парламента преди ваканцията на депутатите през лятото. \r\n\r\n Решението му дойде след няколкомесечна сага около терасата на апартамента му, която се оказа, че не е вписана в имуществената декларация и че на нея има незаконно построени обекти. \r\n\r\n Камарата на архитектите пък поиска да направи независима експертна проверка на сградата, където е имотът на вече бившия шеф на КПКОНПИ Пламен Георгиев. \r\n\r\n Междувременно единственият кандидат за главен прокурор - Иван Гешев, разпространи позиция, в която заявява, че срещу държавното обвинение има опити за политически натиск. \r\n\r\n Според Гешев внушенията, че прокурорите и следователите са втора ръка магистрати, които нямат собствено мнение и гласуват под строй, са \"мотивирани от партийни, корпоративни или лични интереси, различни от тези на българските граждани\". \r\n \n\t\t\t\t\t\t", "date": "2019.08.05", "title": "Пламен Георгиев беше възстановен на работа като прокурор"}
{"url": "http://www.bnews.bg/article/262635-tezhka_katastrofa_mezhdu_tri_koli_zatvori_patya_sozopol_primorsko", "text": "\n Тежка катастрофа между 3 коли затвори отсечката между Созопол и Приморско, съобщи кореспондентът на bTV в региона. \r\n\r\n Пострадали са петима души, от които две деца. Откарани са в болницата в Бургас за преглед.  \r\n\r\n Една от колите се движи в посока Бургас, загубва управление и се удря челно във втора, пътуваща за Приморско. От рикошета и двата автомобила се удрят в трети. \r\n\r\n Хората и в двете коли - от Враца и Монтана, са пътували за почивка в Приморско. \r\n\r\n Обходните маршрути са два: през Малко Търново и Ясна поляна, и по стария път през Дюни. \r\n\r\n Снощи имаше идентична катастрофа на същото място, отново с петима пострадали. \r\n\r\n   \r\n \n\t\t\t\t\t\t", "date": "2019.08.05", "title": "Тежка катастрофа между три коли затвори пътя Созопол – Приморско"}
{"url": "http://www.bnews.bg/article/262637-grigor_sreshtu_vavrinka_v_kraya_na_denya", "text": "\n Григор Димитров започва участието си на турнира в Монреал тази вечер (5 август). Българският тенисист ще се изправи срещу Стан Вавринка в първия кръг, след като получи право да участва в основната схема заради многото отказали се участници.  \r\n\r\n Мачът им е трети на втория по големина корт, което означава, че се очаква да започне след 22:00 ч. българско време.  \r\n\r\n Срещата ще бъде 10-та между двамата съперници, а швейцарецът има леко предимство - 5:4 победи. Той обаче е в серия от 3 поредни успеха срещу Димитров, като двамата за последно се сблъскаха в трети кръг на \"Ролан Гарос\". \r\n\r\n Димитров започва седмицата с положителна новина. Той се изкачва с 3 места в световната ранглиста и вече е 54-ти. Прогресът идва, след като българинът успя да преодолее първи кръг в Лос Кабос, но отпадна във втори. \r\n\r\n В Монреал роденият в Хасково тенисист ще трябва да защитава 180 точки, тъй като през миналата година игра във втори кръг. \r\n \n\t\t\t\t\t\t", "date": "2019.08.05", "title": "Григор срещу Вавринка в края на деня"}
{"url": "http://www.bnews.bg/article/262640-chast_ot_poliklinika_v_troyan_stava_tsentar_za_hora_s_uvrezhdaniya", "text": "\n Част от недостроената поликлиника в Троян става Център за подкрепа на хора с увреждания и техните семейства, съобщи БНР. \r\n\r\n Кметът Донка Михайлова пояснява, че за целта е прието предложение за осигуряване на средства да за основен ремонт с преустройство на един от блоковете на поликлиниката в Център за подкрепа на хора с увреждания и техните семейства и в Център за грижа за лица с умствена изостаналост. \r\n\r\n \"Възложихме вече цялостен конструктивен одит на сградата. Тя има доста проблеми, особено с покрива. Ще видим какво е състоянието на конструкциите, след което започваме цялостно проектиране на сградата\", пояснява Михайлова. \r\n\r\n Част от ремонтираната сграда ще бъде предоставена на общинската болницав Троян за долекуване и продължително лечение. \r\n\r\n \"Хората с тежки заболявания, инфаркти, инсулти, да имат място, където да продължат лечението си след приключване на лечението по клинична пътека \", допълни още кметът. \r\n \n\t\t\t\t\t\t", "date": "2019.08.05", "title": "Част от поликлиника в Троян става Център за хора с увреждания"}
{"url": "http://www.bnews.bg/article/262629-bashta_i_sin_ubili_viden_stolichen_biznesmen", "text": "\n \r\nCeвдaлин Бoюклиeв и cинът му Мaрин, зaдържaни зa убийcтвoтo нa coфийcкия бизнecмeн Вeнциcлaв Млaдeнoв, зacтaвaт прeд плoвдивcкият Oкръжeн cъд. Дeлoтo щe cтaртирa тaзи ceдмицa в cрядa, кoгaтo щe ce прoвeдe рaзпoрeдитeлнoтo зaceдaниe. \r\nДвaмaтa ca oбвинeни, чe в cъучacтиe, умишлeнo ca умъртвили 47-гoдишния cи cъдружник, кaтo cмърттa e нacтъпилa пo ocoбeнo мъчитeлeн нaчин. \r\nВ cрeдaтa нa ceдмицaтa щe cтaнe яcнo пo кaкъв рeд щe ce глeдa дeлoтo. Aкo Бoюклиeви ce признaят зa винoвни, oщe cъщия дeн щe ce cдoбият c приcъди. Възмoжeн e и втoри cцeнaрий - плeдирaнe зa нeвиннocт. Тoгaвa щe ce рaзпитaт вcички cвидeтeли, вeщи лицa и cъдeбни мeдици. Щe ce прeдcтaвят дoкaзaтeлcтвaтa и видeo мaтeриaли. \r\n                                    \r\n \r\nКaквa щe e cъдбaтa нa бaщa и cин, прeдcтoи дa рaзбeрeм cлeд три дни. \r\n \n\t\t\t\t\t\t", "date": "2019.08.05", "title": " Баща и син убили виден столичен бизнесмен"}
{"url": "http://www.bnews.bg/article/262628-uzhas_v_karnobat", "text": "\n Част от жителите на Карнобат са евакуирани заради теч на газ на жп гарата в града. Много хора са прекарали нощта на открито. \r\n\r\n Около 01:00 часа в района на Карнобат е преминавала цистерна, натоварена с пропан-бутан. Служител на жп гарата е усетил миризма и специфично съскане. \r\n\r\n Веднага на място са изпратени екипи на пожарната, полицията, жандармерията и газоспасителната служба. Част от жителите в района на гарата са евакуирани. \r\n\r\n Малко по-късно цистерната е изтеглена на километри от района. А около 06:00 часа на хората е позволено да се върнат в домовете си. \r\n\r\n Няма опасност, а ситуацията е овладяна. \r\n \n\t\t\t\t\t\t", "date": "2019.08.05", "title": "Ужас в Карнобат!"}
{"url": "http://www.bnews.bg/article/262639-nyama_konflikt_na_interesi_pri_naznachavaneto_na_desislava_radeva_za_pr_vav_vvs", "text": "\n Няма конфликт на интереси при назначаването на Десислава Радева за PR във ВВС по времето, когато Румен Радев е бил началник на авиацията. Това обяви Антикорупционната комисия. \r\n\r\n Преди време Комисията беше сезирана със сигнал, че има съмнения дали настоящият президент не е превишил правата си, като е дал поста на съпругата си. \r\n \n\t\t\t\t\t\t", "date": "2019.08.05", "title": "Няма конфликт на интереси при назначаването на Десислава Радева за PR във ВВС"}
{"url": "http://www.bnews.bg/article/262634-po_visoki_temperaturi_i_po_malko_valezhi_prez_avgust", "text": "\n Очаква се затопляне на времето в следващите дни. Това каза в студиото на „Тази сутрин” синоптикът Анастасия Стойчева. \r\n\r\n Тя обясни, че ниските температури и силните бури от последните дни се дължат на студен атмосферен фронт, който ще задържи и днес малко по-ниски температури от очакваните за месеца. \r\n\r\n Стойчева отбеляза още, че ни очаква и по-сух период. \r\n\r\n През уикенда проливни дъждове, бури и градушки връхлетяха части на страната, като имаше и жертва заради паднало дърво в столицата. Бяха получени и много сигнали заради скършени клони и дървета. На места имаше и потопени улици и райони без ток. \r\n\r\n Следващите 10 дни ще са с хубаво време по Черноморието, между 28-30 градуса ще радват летовниците. \r\n\r\n Анастасия Стойчева обобщи юли като месец без изключителни стойности в температурите, но с валежи, които за сезона са с различна интензивност.  \r\n \n\t\t\t\t\t\t", "date": "2019.08.05", "title": "По-високи температури и по-малко валежи през август"}
{"url": "http://www.bnews.bg/article/262630-tramp_omrazata_nyama_myasto_tuk", "text": "\n \r\nПрeд журнaлиcти в Ню Джърcи aмeрикaнcкият прeзидeнт Дoнaлд Тръмп cъoбщи, чe e oбcъдил нaпaдeниятa в Eл Пaco и Дeйтън c Фeдeрaлнoтo бюрo зa рaзcлeдвaнe (ФБР) и c гeнeрaлния прoкурoр нa CAЩ Уилям Бaр. Прeзидeнтът бeшe кaтeгoричeн, чe нacилиeтo трябвa дa бъдe cпрянo. \r\n                                    \r\n \r\n\"Oмрaзaтa нямa мяcтo в нaшaтa cтрaнa и ниe щe ce пoгрижим зa тoвa. Трябвa дa я cпрeм. Тoвa прoдължaвa у нac oт мнoгo гoдини\", зaяви държaвният глaвa. \r\n                                    \r\n \r\nВ нeдeля при cтрeлбa в Дeйтън, щaтa Oхaйo, бяхa убити 9 души. Cрeд жeртвитe e cecтрaтa нa нaпaдaтeля, cъoбщи мecтнaтa пoлиция. 22-гoдишнaтa Мeгън Бeтc бe зacтрeлянa зaeднo c oщe 8 души прeд бaр. Нaпaдaтeлят Кoнър Бeтc бeшe зacтрeлян. Мoтивитe нa Бeтc ca вce oщe нeизяcнeни. Cрeд жeртвитe му ca жeни и мъжe, кaктo чeрнoкoжи, тaкa и бeли. \r\n                                    \r\n \r\nПo-рaнo в търгoвcки цeнтър в Eл Пaco, щaтa Тeкcac, млaдeж зacтрeля 20 души и рaни дeceтки. В cтрaнaтa бeшe oбявeн 5-днeвeн трaур. Тръмп нaрeди нaциoнaлнитe знaмeнa прeд фeдeрaлнитe инcтитуции в CAЩ дa бъдaт cпуcнaти нaпoлoвинa в знaк нa трaур зa жeртвитe в Дeйтън и в Eл Пaco. \r\n \n\t\t\t\t\t\t", "date": "2019.08.05", "title": "Тръмп: Омразата няма място тук!"}
{"url": "http://www.bnews.bg/article/262649-sinovete_na_plevneliev_napraviha_neshto_nemislimo_za_desi_banova", "text": "\n След куп перипетии в личен план бившият президент Росен Плевнелиев вече се радва на истинска семейна идилия.  Политикът от Гоце Делчев е успял да сплоти синовете си от втория си брак – Асен и Павел, с настоящата си съпруга Деси Банова, нейната дъщеря Йоанна и общия им син Йоан. \r\n \r\nБатковците Асен и Павел вече напълно са приели новата половинка на баща си и по никакъв начин не се разграничават от малкото си братче, което през октомври ще стане на година, пише \"Галерия\". \r\n \n\t\t\t\t\t\t", "date": "2019.08.05", "title": "Синовете на Плевнелиев направиха нещо немислимо за Деси Банова!"}
