{"url": "http://www.bnews.bg/article/263530-bogomil_bonev_maya_manolova_e_myure_na_gerb", "text": "\n Коментар на бившият вътрешен министър от СДС Богомил Бонев сравни Мая Манолова с кюстендилска слива, която е \";мюре на ГЕРБ\". БСП да не се надява на резултатът от изборите за Радев в столицата. \r\n\r\n \r\n\r\n С изявлението си, че ако БСП иска да се бори с ГЕРБ, да си издигне собствена кандидатура, Мая Манолова лъсна като мюре на ГЕРБ. \r\n\r\n Тя работи за Фандъкова. \r\n\r\n Да си въобразиш, че Мая Манолова ще повтори резултата на Румен Радев означава, че очакваш падането на някаква кюстендилска слива да има ефекта на излитане на F-16. \r\n\r\n Цялата заблуда се дължи на кюстендилската слива. \r\n \r\n \n\t\t\t\t\t\t", "date": "2019.09.22", "title": "Богомил Бонев: Мая Манолова е мюре на ГЕРБ "}
{"url": "http://www.bnews.bg/article/263529-nad_60_trusa_sa_registrirani_v_cherna_gora_ochakvat_se_novi", "text": "\n След двата силни труса, които в събота разтърсиха Албания и бяха почувствани и в Черна гора, черногорският сеизмологичен институт е регистрирал над 60 труса с по-малък магнитуд. \r\n\r\n След силни земетресения е обичайно да има серия по-слаби вторични трусове, която ще продължи вероятно следващите няколко дни, обясниха сеизмолози. \r\n\r\n След силния трус в Албания в следобедните часове с магнитуд 5,8 нов силен трус с магнитуд 4,8 е бил регистриран 7 минути след полунощ на същото място като предходния - на 34 километра западно от Тирана, в Адриатическо море. \r\n\r\n Най-малко пет земетресения са регистрирани тази нощ в Западните Балкани. В Албания трусовете е имало през цялата нощ. \r\n\r\n Земетресение, продължило няколко минути, е събудило и гражданите в района на Тузла, Лукавац и Сребреник в Босна и Херцеговина. \r\n \n\t\t\t\t\t\t", "date": "2019.09.22", "title": "Над 60 труса са регистрирани в Черна гора, очакват се нови"}
{"url": "http://www.bnews.bg/article/263523-ochakva_ni_topla_esen_zhivakat_skacha_do_30_gradusa_prez_oktomvri", "text": "\n Само няколко часа ни делят от астрономическата есен. Тя ще настъпи точно в 10.50 ч. в понеделник.  \r\n\r\n „Астрономически днес е последният ден на лятото. От климатична гледна точка отдавна сме в есента, още от 1 септември. Хората почувстваха как стана доста по-хладно сутрин. Празничният 22 септември ще бъде много хубав. На обяд навсякъде в България ще бъде слънчево и много топло”, каза климатологът проф. Георги Рачев в ефира на \"Събуди се\". \r\n\r\n 5 климатични промени, които ни застрашават \r\n\r\n Той направи и прогноза за настъпващия октомври. „30 градуса - това е максималната температура, която ще се наблюдава през този месец. Той ще бъде малко по-топъл от нормалното и засега прогнозите са, че няма да бъде и толкова дъждовен”. \r\n\r\n Оказва се, че изпращаме най-топлото лято в Северното полукълбо. „Сушата преобладава. Ако ноември и декември се окажат топли, нищо чудно да се случи чудо и 2019 г. да се окаже най-топлата година, откакто се водят метеорологични наблюдения”, обобщи проф. Рачев. \r\n \n\t\t\t\t\t\t", "date": "2019.09.22", "title": "Очаква ни топла есен, живакът скача до 30 градуса през октомври"}
{"url": "http://www.bnews.bg/article/263526-bomba_v_balgarskite_registri_ne_e_otkrit_akt_za_razhdane_na_dete_s_bashta_angel_dzhambazki", "text": "\n След като вечния кандидат за почти всички постове Ангел Джамбазки за пореден път се кандидатира за кмет на българската столица е резонно най-после да отговори на няколко прости въпроса. Джамбазки и неговата партия ВМРО непрекъснато акцентират върху семейните ценности, но 40 годишния Джамбазки не е отговорил той сключил ли е брак и коя е спътницата му в живота? До момента не е открито свидетелство за сключен брак на Джамбазки с жена. Същия Джамбазки съобщи, че има дъщеря, но до момента не е открит акт за раждане, в който Джамбазки да е отбелязан като баща на дете! В интерес на обективната истина детето може да е родено в чужбина от сурогатна майка, а негови родители да са гей двойка със сключен гей брак в чужда държава, който все още да не е обявен в България? Припомняме, че в Европейския парламент Джамбазки подкрепи признаването на гей браковете, вероятно това е бил един от мотивите му. Крайно време е Джамбазки да изясни открито семейното си положение, с кого живее в Брюксел, както и да публикува дипломата си за завършено висше образование. Според интервю дадено пред БТВ през 1999 г. Джамбазки заявява, че е бил студент в първи курс. Остава загадка и защо Джамбазки не отбил задължителната редовна военна служба, едно от предположенията е, че при задължителните прегледи от военната наборна комисия е установила хомосексуална наклонност в донаборника? Дали е така отговор пред обществото дължи Джамбазки, тъй като същия заема и публична длъжност според закон и се кандидатира отново за такава? Би Нюз призовава евродепутата Ангел Джамбазки да отговори на всички поставени въпроси, като освен това публикува и съответните документи за доказателства, обществото има право да знае кого е избрало за член на Европейския парламент и кого ще избират за кмет на столицата ни!   \r\n \n\t\t\t\t\t\t", "date": "2019.09.22", "title": "Бомба! В българските регистри не е открит акт за раждане на дете с баща Ангел Джамбазки?"}
{"url": "http://www.bnews.bg/article/263533-tazhna_vest_otide_si_prof_vuchkov", "text": "\n Преди малко, на 83 годишна възраст във военна болница почина професор Юлиан Вучков. Това пише в профила си във Фейсбук журналистът Мартин Карбовски. \r\n\r\n \"Бог да те прости, професоре, за мен беше разкош да те познавам. Пиша тази жалейка със ясна цел - след като напоследък нашият екип се грижеше за професора (благодарим ви Алина и Виктор !) днес ние се питаме дали ще има кой да организира изпращането му. \r\n\r\n Надяваме се да не останем сами в тая трудна задача. Просто защото не знаем какво да правим\", пише още Карбовски. \r\n\r\n Юлиан Вучков е български есеист, публицист, театрален, литературен и телевизионен теоретик, критик, доктор на науките. Създател, коментатор и водещ на редица телевизионни предавания. Дълго време погрешно наричан и самонаричащ се „професор“. От октомври 2012 г. – почетен професор на Университета по библиотекознание и информационни технологии, а от 2013 година – и на Университета за национално и световно стопанство. \r\n\r\n Юлиан Вучков е роден на 31 януари 1936 г. в град Варна. Завършва гимназия в Хасково и театрознание във ВИТИЗ през 1958 г. Защитава докторска дисертация в Института за литература при Българската академия на науките на тема „Българската драматургия (1878 – 1944)“[1]. \r\n\r\n Завежда кабинет по режисура в Творческия дом на актьора през 1959 – 1969, а от 1969 до 1990 е главен редактор на списание „Театър“. \r\n\r\n Работи дълги години в Канал 1 (в предаването „Всяка неделя“), 7 дни ТВ, където създава рубриката „Храна за душата“ – предаване, посветено на проблемите и философията на човешкото съществуване. Първото си предаване „Ум робува, ум царува“ води по Канал 2001 в продължение на три години. \r\n\r\n По-късно води предаването „Размисли и страсти“ по телевизия СКАТ. До февруари 2009 г. Вучков е водещ на предаването „Времена и нрави“ по телевизия ТВ2. Предаването е на живо, гостуващите музиканти свирят и пеят на живо, без плейбек или сингбек. Води рубрика „Посланията на Юлиан Вучков“ във „Вестник за жената“. В края на февруари 2009 г., Юлиян Вучков е отстранен от телевизия ТВ2, както и неговото предаване „Времена и нрави“ е свалено от ефир. Впоследствие е преместено в телевизия ББТ, където се излъчва за 4 месеца, а впоследствие напуска канала. Вучков продължава да работи в Нова телевизия в предаването „Здравей България“ като „Морален наблюдател“ един път седмично, в което 10 минути той дискутира относно морала в обществото. От 7 септември 2010 г. стартира предаването „Времена и нрави“ по телевизия „Канал 3“. През март 2012 г. напуска Канал 3 заради получени по-добри предложения от други телевизии. \r\n\r\n През 2013 г. се подвизава в предаването „Гореща точка“ по ТВ 7. През март 2014 г. предаването му „Времена и нрави“ е преместено в телевизия Евроком. \r\n\r\n През 2017 г. Евроком снима документалния филм за Юлиан Вучков „Студиото на живота“. \r\n \n\t\t\t\t\t\t", "date": "2019.09.22", "title": "Тъжна вест! Отиде си проф. Вучков "}
{"url": "http://www.bnews.bg/article/263532-tsvetanov_prodalzhi_s_kontraatakata_sreshtu_borisov_gerb_podaryaval_na_dps_obratno_smesenite_rayoni", "text": "\n Според Цветан Цветанов най-големият победител от предстоящите местни избори ще бъде ДПС, а ГЕРБ няма да успее да задържи всичките си 130 кмета, които има в момента. Това заяви той в интервю за БНР. \r\n\r\n \"Всички основни политически формации ще отчетат по-добри резултати на местните избори. След вота всеки ще бъде победител. ГЕРБ ще бъде първа политическа сила, но няма да има тези 130 кмета. БСП и „Обединени патриоти“ ще имат повече кметове. Най-печеливши в тези избори ще бъдат ДПС\", коментира Цветанов, който сега е председател на „Евроатлантически център за сигурност“. \r\n\r\n Бившият №2 в ГЕРБ припомни, че за 13 години партията се е изградила като единствената алтернатива в смесените региони. \r\n\r\n \"Днес обаче политическото решение, което се взема от Изпълнителната комисия, е не навсякъде и не на всяка цена в тези места ГЕРБ да има представителство. Това води до леко отдръпване и демотивиране на достойните мюсюлмани и българо-мохамедани, които припознаха ГЕРБ като единствената алтернатива. ГЕРБ ще направи отстъпление от смесените региони\", каза Цветанов. \r\n\r\n Той също така отбеляза факта, че след шпионския скандал решенията за реализирането на големите енергийни проекти са започнали да минават много бързо. \r\n\r\n Цветанов също така изтъкна, че в момента единствените, които могат да саботират правителството, \"са тези, които участват в него, и в голямата си част тези, които могат да бъдат опоненти в българския парламент\". \r\n\r\n По повод скандала в БНР и информацията за оказван натиск върху медията Цветан Цветанов призова за смелост и засегнатите да обявят имената на опиталите се да им окажат влияние, за да се спрат спекулациите по темата. \r\n\r\n   \r\n \n\t\t\t\t\t\t", "date": "2019.09.22", "title": "Цветанов продължи с контраатаката срещу Борисов! ГЕРБ подарявал на ДПС обратно смесените райони"}
{"url": "http://www.bnews.bg/article/263525-islandiya_nay_dobrata_za_pensionirane_strana", "text": "\n Най-доброто място за пенсиониране е хладно през цялата година и има около 19 часа тъмнина всеки ден през зимата. \r\n\r\n Исландия е страната на първо място сред 44 развити страни по благополучие на пенсионерите. Това показва седмият годишен глобален пенсионен индекс, публикуван от Natixis Investment Manager. \r\n\r\n САЩ отива по-долу с две места до 18-о място. Трите най-добри страни са Швейцария на номер две и Норвегия на номер три. \r\n\r\n Проучването изследва категориите за здраве, материално благополучие, финанси и качество на живот и установява, че слабо населената островна държава в Северния Атлантически океан заслужава най-високото отличие. \r\n\r\n Факторите, намаляващи рейтинга на САЩ, включват нарастващ дял на пенсионерите към работещите възрастни. Тенденция, която подчертава финансите на социалното осигуряване и медицинските грижи - нарастващо икономическо неравенство, по-нисък резултат за щастие и по-ниска продължителност на живота, въпреки високите разходи за здравеопазване, пише БГНЕС. \r\n\r\n САЩ също трудно се справя с демографските предизвикателства. Според доклада Япония, която е класирана като номер 23, води всички страни по високия дял на пенсиите, висока продължителност на живота, съчетана с ниска раждаемост. \r\n\r\n Предвижда се частта от населението на възраст 65 и повече години да нарасне от 28% в момента на 38% през 2065 г. и при липса на промени в политиката тази тенденция ще доведе до високи социални осигуровки и допълнително увеличаване на публичния дълг, се посочва в доклада. \r\n \n\t\t\t\t\t\t", "date": "2019.09.22", "title": "Исландия – най-добрата за пенсиониране страна"}
{"url": "http://www.bnews.bg/article/263528-ansambalat_ni_grabna_srebarnite_medali_vav_finala_na_topki", "text": "\n Българският ансамбъл спечели сребърен медал във финала на съчетанието с пет топки на Световното първенство в Баку. \r\n\r\n След като вчера спечелиха бронз в многобоя, днес възпитаничките на Весела Димитрова и Михаела Маевска се пребориха за сребърните медали във финала на топки. Симона Дянкова, Мадлен Радуканова, Лаура Траатс, Стефани Кирякова и Ерика Зафирова играха великолепно и получиха оценка от 29.350 точки - 20.700 за трудност и 8.750 за изпълнение.  \r\n\r\n След изключително стабилна игра японките взеха златните медали с 29.550 точки - 20.900 за трудност, 8.650 за изпълнение. Златните медалистки в многобоя Русия, които вчера получиха оценка от 30.000 за изпълнението си на топки, днес допуснаха неточности по време за изпълнението си и получиха 28.150 точки - 20.000 за трудност, 8.150 за изпълнение. \r\n\r\n Съставите на Беларус и Италия, които бяха сред фаворитите за отличия, допуснаха сериозни грешки и завършиха съчетанията си с резервен уред. Италианките получиха оценка от 25.900 точки, а Беларус 25.800 точки. \r\n \n\t\t\t\t\t\t", "date": "2019.09.22", "title": "Ансамбълът ни грабна сребърните медали във финала на топки"}
{"url": "http://www.bnews.bg/article/263522-kak_maya_manolova_sasipa_zhivota_na_stotitsi_hilyadi_balgari_no_dnes_pravozashtitnitsite_udobno_si_trayat", "text": "\n   В социалните медии ни атакуват различни изявени личности с емоционални изказвания в подкрепа на Мая Манолова. Естествено, че \r\n\r\n всеки има право да го прави, но е добре да не премълчават истината за онази част от живота на Мая Манолова, която с действията си \r\n\r\n съсипа живота на стотици хиляди честни и почтени български граждани. За какво иде реч? Годината е 2007, а датата е 27 юни. \r\n\r\n ВНародното събрание продължават разискванията по приемането на нов Граждански Процесуален Кодекс, а най-активен участник е \r\n\r\n депутата Мая Манолова. Манолова предвидливо се изказва по глава заповедно производство, като заблуждава депутатите и обществото, \r\n\r\n че бързото производство е евроизискване ето и стенограмата:  От този момент настъпва рая за \r\n\r\n безобразията на банките и монополите. Стотици хиляди българи са подложени на унизително изхвърляне от жилищата им, стотици \r\n\r\n хиляди българи са принудени да изплащат непосилни и несъществуващи задължения към банки и монополисти. Интересна подробност \r\n\r\n е, че хора като Минчо Христов, които днес се представят за \"правозащитници\" не обелват нито думичка, когато се приемат безобразията \r\n\r\n на Мая Манолова. Стенограмата сочи, че депутата и колега на Мая Манолова Минчо Христов е направил дежурното си популистко \r\n\r\n изказване и след това кротко е наблюдавал и приемането на чл.417 от ГПК, който хората нарекоха мракобесният член. Щетите, които \r\n\r\n банки, монополисти и частни съдебни изпълнители нанасят на гражданите се изчисляват на милиарди левове. Чак през февруари 2015 г. \r\n\r\n Народния представител и журналист Димитър Байрактаров се противопоставя на произвола на банки, монополисти и ЧСИ-та и внася \r\n\r\n законопроект за отмяна на чл.417 от ГПК. Мнозина твърдят, че към Байрактаров са отправяни смъртни заплахи от банковите лобита, но \r\n\r\n той не се огъва и успява да прокара законопроекта си с пълно мнозинство на първо гласуване. Нещо повече в хода на дебатите Димитър \r\n\r\n Байрактаров разобличава напълно лъжата на Мая Манолова, че бързото производство е евроизискване. Манолова обаче се съюзява с \r\n\r\n лидера на НФСБ и чрез него внасят поправки, чрез които успяват да произведат разделение целящо оставането на чл.417 от ГПК и \r\n\r\n отхвърлянето на законопроекта внесен от Димитър Байрактаров. Запознати разказват, че из парламента са търчали банкови лобисти с \r\n\r\n куфарчета, които са стимулирали депутати да не подкрепят законопроекта на Димитър Байрактаров за отмяна на чл.417 от ГПК. В крайна \r\n\r\n сметка успяват. При гласуването не достигат 13 гласа, Байрактаров моли и призовава депутати да подкрепят законопроекта му защото \r\n\r\n той защитава обикновените отрудени българи, но депутатите с гузно наведени глави гласуват срещу народа и своите избиратели. Говори \r\n\r\n се, че много от тях с тези си действия са оправили живота си от подобаващите стимули. Месеци по-късно единственият достоен \r\n\r\n български депутат напуска групата на псевдопатриотите, които се оказва, че са предали каузата! И до днес не се е намерил смелчага, \r\n\r\n който да внесе законопроект за отмяна на мракобесния член 417 от ГПК, но \"правозащитници\" като Мая Манолова и Минчо Христов \r\n\r\n трупат актив и привличат гласоподаватели експлоатирайки темите за банките, монополистите и частните съдебни изпълнители, но \r\n\r\n удобно премълчават истината за своето съучастие! Дори се оказва, че днес хора, които са громили Манолова я защитават и се опитват \r\n\r\n едва ли не да ни я представят за светица. Особено показателен е случая с адвокат Десислава Филипова която громи Манолова през \r\n\r\n 2015 година, но днес странно защо ни я предлага за кмет на столицата! Ето какво е написала през 2015 г. \r\n\r\n адв. Филипова: \r\n \n\t\t\t\t\t\t", "date": "2019.09.22", "title": "Как Мая Манолова съсипа живота на стотици хиляди българи, но днес \"правозащитниците\" удобно си траят!"}
{"url": "http://www.bnews.bg/article/263531-izbraha_super_model_universe_2019", "text": "\n Делегати от пет континента пристигнаха в България за да се впуснат в надпреварата за престижната титла. \r\n\r\n За да ги подкрепят с тях бяха и родители, приятели и национални директори! Домакин на фотосесиите, националната и фешън вечер бяха едни от най-предпочитани и награждавани хотели за спа туризъм - Свети Спас и хотел Бор във Велинград! \r\n\r\n Гражданите на Велинград,както и гостите на хотелите имаха възможност да гласуват за своите фаворити!Фаворити в националната вечер станаха представителката на Източна Европа и представителят на България.Фешън вечерта спечелиха Черна гора и Украйна!Всички получиха подаръци от Refan и хотелите Бор и Свети Спас. \r\n\r\n На сцената на Sofia Fashion Week бяха обявени и имената на победителите.Те бяха определени от общият збор на оценките!Участниците дефилираха с колекции на световни дизайнери,а награждаването дефилираха със специално създадена колекция на бутик Reserve. \r\n\r\n Победители станаха представителката на Малайзия Тхин Йи Ен и представителят на Украйна Роман Буленок. \r\n\r\n Техни подгласници съответно са истична Европа,Македония,Украйна и Естония при жените и България,Малайзия,Португалия и Индия при мъжете. \r\n\r\n Super Photo Model Universe станаха представителката на Черна гора и представителя на Сърбия. \r\n\r\n Призът Beauty бе за Холандия,а Best body  бе присъден на Бенелюкс. Арт директор на конкурса бе Иван Рупчин,а продуцент Меги Савова. \r\n \n\t\t\t\t\t\t", "date": "2019.09.22", "title": "Избраха Super Model Universe 2019"}
{"url": "http://www.bnews.bg/article/263520-chestvame_111_godini_ot_obyavyavaneto_na_nezavisimostta_na_balgariya", "text": "\n На 22 септември България отбелязва 111 години от обявяването на Независимостта. \r\n\r\n В цялата страна ще има официални чествания и тържества, кулминацията е във Велико Търново.  \r\n\r\n От 7:30 часа в средновековния храм „Свети 40 мъченици“ в страта столица ще бъде отслужена празнична литургия. \r\n\r\n Преди 140 г. в чест на приемането на Търновската конституция засвирва и първият военен български оркестър. \r\n\r\n Военният духов оркестър към Националния университет „Васил Левски” е своеобразен негов наследник, който продължава традициите. \r\n\r\n „Военният оркестър все повече придобива функции и качества както на военни ритуали, така и на много други тържества”, каза диригентът му майор Николай Косев. \r\n\r\n В Деня на Независимостта на хълма \"Царевец\" във Велико Търново оркестърът изпълни марша \"Родина\", написан преди повече от 40 г. от маестро Николай Братанов. \r\n\r\n Историческа възстановка в двора на църквата ще пресъздаде прочитането на царския манифест за Независимостта. Пред храм ще бъде отслужен тържествен водосвет на бойното знаме на НВУ „Васил Левски” и знамената на държавни институции. \r\n\r\n Военният ритуал по издигане националното знаме ще започне в 10:30 ч. в Архитектурно-музеен резерват „Царевец”. \r\n\r\n Вечерта на площад „Цар Асен І“ пред крепостта „Царевец“ ротите на Националния военен университет „Васил Левски“ ще демонстрират строеви хватки с оръжие. След това ще се състои тържествената заря-проверка. В 20:15 ч. ще бъде представен аудио-визуален спектакъл „Царевград Търнов – звук и светлина”. \r\n\r\n Тържествата в София традиционно започват в 11 ч. пред Паметника на Независимостта на пл. „Княз Александър I”. В програмата ще участват Софийският духов оркестър, смесен хор „Света София”, квартет „Славей” и актрисата Силвия Лулчева. Военен ритуал ще изпълни Националната гвардейска част. \r\n \n\t\t\t\t\t\t", "date": "2019.09.22", "title": "Честваме 111 години от обявяването на Независимостта на България"}
{"url": "http://www.bnews.bg/article/263521-balgarin_zagina_v_planinata_olimp", "text": "\n Българин е загинал в планината Олимп. Това съобщи Гръцката спасителна служба. Инцидентът е станал вчера в местността „Louki tou Stefaniou“. \r\n\r\n Алпинистът е паднал в скален процеп в рисков терен. Българинът е открит без признаци на живот. При падането травмата е била фатална, съобщава БНР. \r\n\r\n Повече от пет часа е продължила мащабната спасителна операция, в която са се включили и екипи на пожарната от района на Литохоро. \r\n\r\n Не се посочва възрастта и името на починалия планинар. Не се знае още дали е изкачвал сам или в група с други катерачи. \r\n\r\n Мястото, където е намерен, е много рисковано и опасно, коментират познавачи на района. \r\n\r\n Това е вторият случай на загинал българин под Олимп през тази година. През месец май 25-годишен сънародник почина в същата планина. \r\n \n\t\t\t\t\t\t", "date": "2019.09.22", "title": "Българин загина в планината Олимп"}
{"url": "http://www.bnews.bg/article/263524-petyo_blaskov_kakav_po_prekrasen_nachin_da_otbelezhim_nezavisimostta_na_balgariya_ot_osvobozhdavaneto_na_hladnokravniya_ubiets_dzhok_polfriyman", "text": "\n Днес във Фейсбук попаднахме на коментар  на главният редактор на Труд, Петьо Блъсков. Коментарът му идва по повод освобождаването на убиеца Полфрийман в навечерието на празника по повод, обявената българска независимост! Вижте какво написа той в личният си профил в социалната мрежа.  \r\n\r\n \r\n\r\n Какъв по-прекрасен начин да отбележим независимостта на България от освобождаването на хладнокръвния убиец Джок Полфрийман от тежко зависимите соросоиди разяждащи българската съдебна система отвътре? \r\n\r\n Датата на освобождаването на изрода не е избрана случайно. Слугите на чужди интереси по презумпция мразят България и правят всичко въжможно да я очернят и подиграят. \r\n\r\n “Ние с БХК, Америка за България и кръга Капитал, решихме да освободим убиеца и никой не може да ни каже нищо! “ \r\n\r\n Има ли по-гаден начин от това да ни покажат, че нищо не зависи от нас? \r\n\r\n Хрантутниците на “Америка за България” Калпакчиев и Панов са и лични съдии на подсъдимите олигарси Прокопиев, Цветанов и Донев. Просто да е ясно защо с три тежки обвинения Прокопиев се разхожда спокойно по улицата. \r\n\r\n Каква мила картинка. \r\n\r\n Калпакчиев, Панов са само върха на айсберга. Отровата на Сорос и Прокопиев е проникнала много по-дълбоко в “независимия” български съд, чрез измишльотината “съюз на съдиите в България”. Съдиите в този съюз гарантират лоялността си към българската държава като получават парични грантове и дарения от “Америка за България” и “Отворено общество”. \r\n\r\n Независимост от всякъде. \r\n\r\n Честита да ви е! \r\n \n\t\t\t\t\t\t", "date": "2019.09.22", "title": "Петьо Блъсков: Какъв по-прекрасен начин да отбележим независимостта на България от освобождаването на хладнокръвния убиец Джок Полфрийман "}
{"url": "http://www.bnews.bg/article/263527-silviya_velikova_obarna_bnr_na_semeyno_ood_mazhat_y_i_brat_mu_sashto_na_hranilka_v_darzhavnoto_radio", "text": "\n Българското национално радио вече спокойно може да се преименува на \"Великова ООД\". Медията, която се издържа с данъците на българските граждани, се е превърнала в семейна фирма на Силвия Великова и там работят като редактори и мъжа й Деян Йотов, и брат му - Добрин Йотов! \r\n\r\n Скандалното разкритие лъсна след петъчния бой в студиата на \"Хоризонт\", когато бе нападнат военния репортер Добромир Видев. Както първо ПИК разкри, деверът й Добрин Йотов скочи на бой на колегата си, защото не бил съгласен с манипулациите на грантаджийската им шайка срещу ръководството на радиото.   \r\n\r\n Именно тази шуробаджанашка групичка около Великова е поела цялата офанзива по превземане на държавното радио от новото ръководство, което иска да въведе ред и във финансите на БНР, но и в начина на работа и отразяването, за да бъде спряно използването на ефира в полза на частни интереси. Начело, разбира се, стои Великова, която докато крещи, че е независима, никак не се притеснява от сутрин до вечер да е глашайтай на соросоидите в съдебната система.  \r\n\r\n И в тази връзка няма как да харесваш новия директор на радиото, който и да е той, ако смята, че всичко това не е редно и трябва да се прекрати. Всеки, осмелил да се развали удобството им и да пресече тази порочна атака, бива премазан и охулен от \"Великова ООД\", а вече се стига и до физическа саморазправа от скандалната журналистка и фамилията й.  \r\n\r\n Освен частното ползване на държавния ефир за чужди интересни кой знае срещу какво, семейството на Великова се облажва и финансово от цялата схема директно чрез сочните заплати и хонорари, които прибират семейно всеки месец. \r\n\r\n \"Великова ООД\" прибират яки пари, защото по разкрития на колегите им заплатите за редактори там се движат около 3000 лв., а отделно се взимат и хонорари, ако се работи допълнително като водещ. Именно затова се тръшна и Великова, съчинявайки си, че й пречели да води, а реално се оказа, че ръководството просто е въвело график, така че всички журналисти да се въртят пред микрофона, а не само семейното ООД. \r\n\r\n ПИК разкри преди време и друга изгодна схема, която смуче въпросната шайка в БНР. Става дума за солидните средства от Европейския съюз, които получава протестърското движение в Българското национално радио в лицето на двайсетина водещи, които са включени да работят по програмата \"Евранет плюс\", пропагандираща различни събития, станали на територията на общността. \r\n\r\n Един водещ прибира средно по 2-3 000 лева месечно за това, че изчита някакво официозно съобщение от еврочиновниците или интервюира някой наш евродепутат. Така месечно отбрани журналисти в общественото радио, което е на държавна издръжка, получават около 5-6 000 лева заплата като се добави и тази, която им плаща държавата от данъците на гражданите. \r\n\r\n Възмутените колеги на грантаджиите тогава съобщиха, че получателите на тези пари са предимно ангажирани с кръга \"Капитал\", подсъдимия олигарх Иво Проковиев и бутиковата партия на бившия провален правосъден министър Христо Иванов водещи на сутрешния блок \"Хоризонт преди всички\" като Силвия Великова, Таня Величкова и Ирина Недева. \r\n\r\n Недева е най-пряко обвързана с олигархичните кръгове на Прокопиев и \"Протестна мрежа\", която на изборите се оскандали и като политическа сила в комбина с Христо Иванов и главния си запевчик Антоанета Цонева, известна още като Кака Цона. Радиожурналистката дори модерира техни събития, а освен това получава и подкрепа от фондацията на Десислава Гаврилова, която от години е узурпирала т.н. \"Черевена къща\" на скулптора Андрей Николов, не плаща наем за ползването ѝ и притиска Министерството на културата да ѝ отстъпи собствеността ѝ. Гаврилова пък е съпруга на гуруто на тази нахална компания Иван Кръстев, на чиито гръб се пише не един политически провал заради несъстоятелните му съвети. \r\n\r\n Недева смени Силвия Великова на шефския пост в сутрешния блок на БНР, след като бурната привърженичка на скандалния шеф на ВКС Лозан Панов, който се занимава повече с политическа дейност, отколкото с преките си ангажименти на съдебен началник, в нейно лице е сключила сделка с ръководството на радиото да вземе мъжа ѝ на работа.  \r\n\r\n Между другото, някои от въпросните журналисти, като Силвия Великова, захлебваха преди време скандално и от частни медии, работейки на две места - тя се изявяваше на хонорар във фалиралата вече телевизия BiT, като незнайно как това е одобрено от ръководството на БНР и не влиза в конфликт с интересите на работата в държавното радио.  \r\n\r\n Освен с абсолютно тенденциозно отразяване на работата на съдебната власт, захлебващите яко от европрограмата грантаджии в БНР, са разчистили националния ефир само за едни представители на природозащитниците, известни с засмукването на милиони от броене на делфини в морето, отглеждането на лалугери и мътенето на яйца на костенурки, заради което ги погна и прокуратурата. Това е организацията \"За да остане природа в България\" начело с Тома Белев, който къса нервите на целия туристически бизнес у нас, за да оправдава лапачката си по екопрограми. \r\n\r\n Припомняме, че Белев се яви на последните парламентарни избори за депутат от листата на \"Да, България\" и спечели в родния си град Кърджали зашеметяваща подкрепа от 21 гласа. Покрай тези псевдоеколози в БНР спорадично отразяват и прокопиевите \"Зелени\", които също се прегърнаха с политическата мутация на Христо Иванов. Заинтересовани са засекли около 400-500 участия на пишман природозащитниците от тази кохорта и нито едно на други организации с същата насоченост. \r\n\r\n Дали масираното им участите по \"Хоризонт\" е плод на вътрешното убеждение на горепосочените водещи и редактори или е мотивирано по друг начин е трудно да се каже, но сърдечната им привързаност към европейските теми и най-вече към финансираните по програмата \"Евранет плюс\" се измерва в реални суми, които БНР получава и разпределя към тях. \r\n\r\n Крайно време е СЕМ и Сметната палата да проверят как се изразходват държавните и европейските пари от Българското национално радио - единственото, финансирано със средствата на данъкоплатците от държавния бюджет, както и скандалните схеми на \"Великова\" ООД. Това бе разпоредено и от СЕМ и подкрепено и от премиера Бойко Борисов преди ден.   \r\n\r\n Това се случва след опитите за манипулации от страна на Великова срещу новото ръководство и голословните й обвинения, които тя сама призна, че няма как да докаже. След това пък скандално отказа предложението на СЕМ да се яви на очна ставка публично с шефа на радиото, за да стане ясна цялата истината. Директорът Светослав Костов веднага обяви, че идеята на СЕМ е отлична и ще се появи на двустранно изслушване. Великова обаче се покри в миша дупка и отказа, явно притеснена, че манипулациите й ще издишат при такава очна ставка. Дали пък няма да се окаже, че твърденията й за натиск са поредното злоумишлено съчинение на шайката й, което са измислили като активно мероприятие, за да всяват смут срещу властта преди изборите в полза на присъдружните им психодесни партии на Христо Иванов, който сам лъсна като техен рупор, явявайки се на протест пред БНР в нейна защита заедно с половината си партия? \r\n \n\t\t\t\t\t\t", "date": "2019.09.22", "title": "Силвия Великова обърна БНР на семейно ООД! Мъжът й и брат му също на хранилка в държавното радио"}
