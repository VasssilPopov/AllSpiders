{"url": "http://www.bnews.bg/article/246363-balgarite_vse_poveche_ne_vyarvat_na_prikazkite_na_polititsite", "text": "\n \r\nПубличното говорене у нас все повече губи смисъла си. Има сериозен проблем с доверието на хората към това, което се говори в публичното пространство, регистрира в последния си експресен сондаж социологическата агенция \"Галъп интернешънъл\". \r\nНад 1.8 милиона са пълнолетните българи, за които може да се смята, че са срещали новина, която смятат за фалшива или невярна, само в последната седмица на юли, посочват социолозите. Те са анкетирали по телефона 800 души в периода 30 юли – 1 август. \r\n34% от запитаните твърдят, че в последната седмица са срещали фалшиви новини или новини, чието съдържание смятат за невярно. Това се равнява условно на над 1.8 милиона пълнолетни българи. \r\n\"Числото е респектиращо и събужда още повече тревога на фона на видимия бум на фалшиви новини в последните дни. Дори и респондентите да преувеличават, това също показва висока степен на съмнение в стойността на публичната информация у нас въобще\", смятат социолозите. \r\n\r\n Според тях това може би е и част от обяснението за общото недоверие към сведенията за чума по животните в Странджа. 37% вярват, че чума е имало, но 48% не вярват. Останалите се колебаят. На този фон, както може да се очаква, мнозинство от 68% смятат, че властите не си вършат работата добре в казуса със Странджа, а 26% смятат, че я вършат добре. Останалите се колебаят. \r\n\r\n \"Данните разкриват сериозен по размери проблем с доверието към всяка публична информация у нас. Стои въпросът дали вече е възможно институциите да убеждават гражданите в необходимостта от непопулярни мерки, дори и тези мерки да са верни и нужни\", смятат социолозите от \"Галъп\". \r\n\r\n Въпреки твърденията в публичното пространство, че протестът на майките на деца с увреждания се ползва за политически цели, хората са убедени, че зад него стои реален социален проблем.   \r\n\r\n \"Протестът на майките и други социални протести в последните седмици се възприемат ясно като индикатор за реален проблем, а не като функция на политически амбиции (каквито интерпретации имаше)\", коментират от \"Галъп\". \r\n\r\n 69% от анкетираните са съгласни, че този тип протести са свидетелство по-скоро за реални проблеми. 8% намират политическите амбиции за водещи, а 18% признават, че не са достатъчно запознати. Останалите се затрудняват да отговорят. \r\n\r\n Въпреки че не вярват на институциите и публичните говорители, гражданите все пак одобряват някои техни ключови действия. \r\nСкорошното спиране на сделката с ЧЕЗ от Комисията за защита на конкуренцията се харесва (мнозинство от 64% го одобрява). \r\nОще повече се харесва призивът на Корнелия Нинова за повече държава в икономиката, отправен чрез \"Визия за България\". Той формира одобрително мнозинство от 73%. \r\n\"Резултатите от този сондаж, както и от много други изследвания на \"Галъп интернешънъл\", показват, че преходът действително е засегнал дълбоко чувството за държавност у нас. Вместо да се елиминират вредните функции на държавата (ненужни регулации, например), според българите явно са елиминирани важни такива - предотвратяването на монополи; дейности, които засягат сигурността и т. н. , посочват социолозите. \r\n\r\n Най-много одобрение в последните дни събира ветото на президента Радев над поправките в закона за приватизация, които се смятат за лобистки в полза на Кирил Домусчиев (75%). \r\n\r\n Ниско е одобрението към вдигането на акциза на бездимните цигари – 45% одобряват, но 47% не го подкрепят. \r\n\"Явно е, че българите очакват далеч по-убедителна работа от страна на органите на властта и поощряват решителната намеса на държавата, но без да губят ориентир за това кои са областите, където държавата трябва да се намеси, и кои – не. Отстояването на националния и обществен интерес се подкрепя, но не и излишните регулации и тежести, например\", коментират анализаторите от \"Галъп\". \r\n  \r\n \n\t\t\t\t\t\t", "date": "2018.08.03", "title": "Българите все повече не вярват на приказките на политиците!"}
{"url": "http://www.bnews.bg/article/246360-bsp_podhvana_fandakova_za_skapata_elektronna_sistema_za_bileti", "text": "\n БСП с критики към случващото се в София. Георги Свиленски посочи, че в отпускарския сезон СО взема важни решения за столицата, свързани с много пари. \r\n\r\n Той е притеснен от пробива в  . Десет години се говори как билетчето отива в историята, припомни червеният депутат. Тя е оскъпена с повече от 60 милиона лева. Защо е оскъпена системата, питат червените. Отговорът трябва да даде кметът на София Йорданка Фандъкова. Това са 50 детски градини, по изчисление на левицата какво може да се направи с парите, с които е оскъпена системата. \r\n\r\n Освен това анализът за внедряването на Тикет системата е на Световната банка. Тя казва, че ще ни трябват 15 милиона лева. Два милиона лева е годишната поддръжка. Затова левите се чудят как и защо е поскъпнала системата. \r\n\r\n Транспортът е черната дупка на София, според Свиленски. Друг проблем на столицата са заменките. Четири заменки е направила СО под формата на дарение, което притеснява червените. Това се правело не в интерес на столичани. Оценителят е един и същ, каза Свиленски. Същият оценител е направил оценката на Царските конюшни и има дела срещу въпросния оценител. Защо е избран този оценител, пита още Георги Свиленски. Всички заменки отиват в прокуратурата. Предстояли още заменки. \r\n\r\n Лидерът на червените в София Калоян Паргов изтъкна, че има грешка в Тикет системата. В София се работи на принципа ремонт върху ремонта, недоволен е той. Проблем има и с директивата за защита на личните данни, според него. ЦГМ събира лични данни. Тикет системата показа обаче пробив. Как СО ще защити личните данни на хората, изумен е Паргов. \r\n\r\n Червените ще участват в мониторинга на системата и ще посочват има ли пропуски. За Царските конюшни той е категоричен, че пожарът е умишлен. 28-годишното дясно управление на София доведе до тази голяма беля, според левицата, която е за защита на обществения интерес. Длъжни сме да търсим решение на всичката тази каша и бъркотия, обясни Калоян Паргов. БСП иска регистър на подобни проблемни имоти, предаде Нюз.бг. \r\n \n\t\t\t\t\t\t", "date": "2018.08.03", "title": "БСП подхвана Фандъкова за скъпата електронна система за билети"}
{"url": "http://www.bnews.bg/article/246359-mrrb_otnovo_se_zaopravdava_s_pari_horata_vav_vakarel_stoyat_bez_voda", "text": "\n \r\nБлизо 15 милиона лева са необходими за трайно решаване на проблема с водоснабдяването на село Вакарел, обяви Министерството на регионалното развитие и благоустройството. \r\nСъобщението е в отговор на протести на местни жители, че повече от 10 дни били оставени без вода заради авария на водопровода, а през последния месец рядко са имали вода. \r\nВ министерството не е получавано искане от Областната администрация на Софийска област или от общините Елин Пелин и Ихтиман за финансиране и реконструкция на водопровода на Вакарел и прилежащите към него съоръжения. \r\n  \r\n \n\t\t\t\t\t\t", "date": "2018.08.03", "title": "МРРБ отново се заоправдава с  пари, хората във Вакарел стоят без вода!"}
{"url": "http://www.bnews.bg/article/246357-kzk_globi_sestrata_na_mareshki_za_neloyalna_konkurentsiya", "text": "\n Комисията за защита на конкуренцията (КЗК) глоби фирма „Трейднет Варна“ ЕООД за нелоялна конкуренция при търговията с горива. \r\n\r\n Тази компания е собственост на Нина Марешка, сестра на лидера на партия Воля и зам.-шеф на парламента Веселин Марешки. \r\n\r\n Антимонополното ведомство е установило извършено нарушение по чл. 36, ал. 4 от ЗЗК от страна на „Трейднет Варна“ ЕООД. Наложената имуществена санкция в размер на 175 437 лв. (0.1% от общия оборот за 2017 г.). \r\n\r\n В хода на проучването по преписката, образувана по искане на „Лукойл България“ ЕООД, „Еко България“ ЕАД, „Нис Петрол“ ЕООД, „Петрол“ АД, „Синергон Петролеум“ ООД, „Ромпетрол България“ ЕАД и „ОМВ България“ ООД, комисията установи, че „Трейднет Варна“ ЕООД е осъществявало в свои обекти в страната продажби на горива на дребно (бензин, дизел и пропан-бутан) на цени, по-ниски от разходите за производство и реализация на тези продукти за продължителен период от време и в значителни количества, с цел нелоялно привличане на клиенти, гласи решението на КЗК. \r\n\r\n До средата на миналата година „Трейднет Варна” ЕООД се водеше собственост на майката на Марешки Веска, съобщи Офнюз. \r\n\r\n   \r\n \n\t\t\t\t\t\t", "date": "2018.08.03", "title": "КЗК глоби сестрата на Марешки за нелоялна конкуренция"}
{"url": "http://www.bnews.bg/article/246356-barekov_prizova_slavi_trifonov_da_otgovori_koy_mu_plashta_masrafa", "text": "\n \r\nИма голяма опасност Слави Трифонов да не бъде признат от европейските партии. Такъв коментар направи евродепутатът Николай Бареков в студиото на PIK TV по повод заявките на шоумена за евровота. \r\n\r\n Бареков е категоричен, че преди да встъпи в политиката Трифонов трябва да отговори на въпроса “кой му плаща масрафа”. В тази връзка той отправи критика към медиите и журналистите в частност в България, че нито веднъж не са задали този въпрос на водещия, а самият него са го питали многократно. “Аз лично смятам, че доста задкулисни интереси стоят зад Слави Трифонов. \r\n\r\n Смятам, че хора като Иво Прокопиев и Цветан Василев могат да обърнат палачинката. Смятам, че Слави Трифонов трябва да отговори въпроси като стоят ли тези хора зад него, имат ли интерес той да организира политически проект, който да кажем да даде повече власт в ръцете на олигархията?”, заяви той. Причината евродепутатът да настоява за тези отговори е, че по думите му олигархията е навсякъде. \r\n\r\n Като пример той посочи “социалистите, които мразят олигархията, а возят Горан Брегович в самолет на олигархията”, ВМРО, ГД “Днес\", което пък е приближено до БСП. По думите му в генезиса на много български политици стои именно олигархията - “това са хора, които предимно са членували в БКП, те са били част от ДС”, подчерта той. Като пример тук той посочи вицепремиера Красимир Каракачанов. \r\n\r\n На въпрос има ли основания да свързват името му с това на Слави Трифонов или е плод на провокация, Бареков категорично заяви, че преди даде подобен отговор Слави Трифонов трябва да определи и ясно заяви какъв е той - “ляв, центрист, консерватор”. “Слави иска да играе хандбал, обаче другият отбор иска да играе футбол. Останалите да ритаме топката с крака, той да я вземе с ръка и да я метне в мрежата”, онагледи Бареков поведението на шоумена. \r\n\r\n Евродепутатът направи и прогноза за това какво очаква България в политически план. Той е категоричен, че на местните избори ще има голяма промяна. “Миналият мандат бяха ометени тези кметове от БСП, които правиха по 3-4 мандата, преди това бяха ометени кметовете от СДС, които бяха направили по 10-12 години във властта и сега смятам, че доста от кметовете на ГЕРБ ще срещнат яростна съпротива на тези избори”, прогнозира той. Бареков отправи и “приятелски съвет към ГЕРБ” - “те трябва да помислят да сменят на места лицата си като кметове” и посочи конкретни примери: “В Пловдив и Варна, включително и София и Габрово, трябва да се сменят тези лица, защото народът няма да гласува нито за господин Тотев, нито за господин Портних, независимо дали ГЕРБ стои зад тях, или не”. \r\n\r\n По думите му това дори няма да бъде вот срещу ГЕРБ, а срещу отчайващото положение в града. “Хората искат да видят перспектива за местата, в които живеят”, убеден е той. На въпрос има ли общо с митинга на 6-и септември, с който се правят закани, че ще се сваля властта, Бареков посочи няколко факта и остави зрителя сам да си отговори на този въпрос. \r\n\r\n “Последните три месеца аз имам в България две нощувки, последните 4 години аз прекарах 80 процента от времето си в чужбина, и то не само в Европа, и 20 процента от времето си у нас”, заяви евродепутатът и подчерта - “аз не съм Ленин, който стои в Брюксел на издръжка на немската държава и организира революция, просто не съм Ленин, аз съм Бареков”. В следващия един месец Бареков планира да има много активна кампания в България, която ще се състои основно срещи с граждани основно. През септември и октомври ще съм извън страната, подчерта евродепутатът. \r\n  \r\n \n\t\t\t\t\t\t", "date": "2018.08.03", "title": "Бареков призова Слави Трифонов да отговори “кой му плаща масрафа”\r\n"}
{"url": "http://www.bnews.bg/article/246345-eto_koy_e_izdirvaniyat_obshtinar_chovek_ot_bandata_na_mityo_ochite", "text": "\n Общинският съветник от Несебър Пейко Янков, издигнат от коалиция \"Сила\", е обявен за общодържавно издирване. Бил е част от разбитата вчера престъпна група с ръководител Митьо Очите, който също се издирва. \r\n\r\n  Той е син на бившия председател на Общинския съвет в Несебър Димитър Янков, който бе застрелян през 2007 г., месеци преди местните избори в Несебър, на които се очакваше да бъде избран за кмет на града. Впоследствие синът му Пейко Янков пое управлението на семейната хотелиерска империя. Той влезе в общинския съвет като водач на листата на местната коалиция СИЛА. \r\n\r\n Независимо от неявяването на Янков, вчера беше извършено претърсване на банкова касета, която е държал същият общински съветник, в която беше открита сумата от 60 хил. лв. \r\nПрипомняме, че над 20 души бяха арестувани при спецакцията в Бургас за побои, рекет и разпространение на наркотици вчера. На 9 са повдигнати обвинения. На петима от тях Специализираният наказателен съд ще изисква постоянен арест.   \r\nНа брифинг в прокуратурата стана ясно, че разследващите са знаели, че Димитър Желязков (Митьо Очите) не е в страната, но все пак акция имало, за да се избегне теч на информация.  \r\nРазследващите органи са категорични, че са направили необходимото Желязков да бъде хванат, дори извън пределите на страната. Очите е напуснал България около 2-3 дни преди вчерашната акция.  \r\n\r\n Днес излезе информация, че  \r\n\r\n Снимката на Димитър Желязков вече е в списъка с издирвани на \"Интепрол\". Другият мъж, който се издирва като член на групировката, от 2-3 месеца не е в страната. \r\n  \r\n \n\t\t\t\t\t\t", "date": "2018.08.03", "title": "Ето кой е издирваният общинар, човек от бандата на Митьо Очите!"}
{"url": "http://www.bnews.bg/article/246358-seksi_zhp_sluzhitelka_v_tayvan_vzema_akala_na_patnitsite", "text": "\n 20-годишната Чан Чжи Уей, известна също под името Натали, се превърна в интернет сензация, след като пленява клиенти на гара, които после я откриват в Instagram. Факт е, че тя работи като железопътен служител в Тайван и сега се смята за най-сексапилната държавна служителка в страната, пише Daily Star.   \r\nВ работно време Натали се облича елегантно, но през уикенда тя се отдава на въображението си, предпочитайки по-сексуални тоалети.   \r\nБлагодарение на тази неина любов към пикантните снимки около 37 000 потребители от цял свят са се абонирали за момичето. Но Натали си има млад мъж. \r\n\r\n Това обаче не спира пътниците да се пробват да спечелят сърцето й. \"Веднъж, когато попитах пътника колко билета иска да купи, той отговори: \"Два, включително и един за вас\", споделя Натали.   \r\n  \r\n \n\t\t\t\t\t\t", "date": "2018.08.03", "title": "Секси жп служителка в Тайван взема акъла на пътниците"}
{"url": "http://www.bnews.bg/article/246355-smetnata_palata_popilya_babh_lipsva_kontrol_potrebitelite_ne_sa_dostatachno_informirani_za_hranite_shte_ima_li_novi_uvolneniya", "text": "\n Системата за надзор и контрол върху производството и търговията с биологични храни не защитава достатъчно интересите на потребителите. Това е основният извод на Сметната палата след извършения одит на тема „Развитие, надзор и контрол над производството и търговията с биологични храни и продукти“ за периода от 01.01.2015 г. до 30.06.2017 г. \r\n\r\n Според одиторите контролът върху биологично произведените земеделски продукти и храни в търговската мрежа не е достатъчно ефективен, тъй като: \r\n\r\n - Липсва информация за всички обекти в страната, които търгуват с биологично произведени земеделски продукти и храни; \r\n\r\n - Българската агенция по безопасност на храните (БАБХ) не осъществява контрол върху биологичните храни и продукти в заведенията за обществено хранене и онлайн търговията поради липсата на нормативна регламентация. Дефицитът на контрол поражда риск в тези обекти да се продават храни, които не отговарят на изискванията за биологично производство, с което се ограничава ефекта от извършения контрол в търговската мрежа като цяло; \r\n\r\n - Не са съставяни актове за установяване на нарушения на Закона за прилагане на Общата организация на пазарите на земеделски продукти на Европейския съюз, а са издавани само предписания, като по този начин e прилаган по-благоприятен ред при установено нарушение на императивна законова норма и не е реализирана предвидената санкция. \r\nОт Сметната палата считат, че процесът по издаване на разрешенията за контролна дейност също не е достатъчно ефективен, тъй като: \r\n\r\n - Издаването на разрешенията за контролна дейност през по-голямата част от одитирания период е извършвано без утвърдени вътрешни правила и процедури; - Има случаи на издаване на разрешения за контролна дейност без процедурите на кандидатите да отговарят на важни нормативни изисквания, а в други случаи няма увереност, че изпълняват изискванията на Регламент (ЕО) № 834/2007 поради липса на документи; \r\n\r\n - Базата данни на лицата, осъществяващи контрол за спазването на правилата за биологично производство на земеделски продукти и храни, не осигурява необходимата проследимост за дейността на контролиращите лица. Това може да бъде използвано недобросъвестно от операторите (производители, търговци и преработватели) от една страна, а от друга поражда риск от грешки при осъществяване на контрола в търговската мрежа от Българската агенция по безопасност на храните. \r\nНадзорът върху контролиращите лица не е ефективен, тъй като: \r\n\r\n - Надзорните проверки не са планирани адекватно и не са използвани възможностите за осъществяване на допълнителен контрол; \r\n\r\n - Надзорът е нормативно ограничен само в рамките на до един процент от досиетата на производители, преработватели и търговци, с които контролиращите лица имат договор; \r\n\r\n - Съществуват значими пропуски при извършване на надзорните проверки и последващия контрол за изпълнение на предписанията; \r\n\r\n - Не са упражнени правомощията за отнемане или ограничаване на разрешенията за контролна дейност и налагане на санкции и глоби при наличие на основания за това, което поражда рискове в търговската мрежа да бъдат реализирани храни и продукти, неотговарящи на изискванията за биологично производство. \r\nСметната палата отбелязва, че потребителите не са достатъчно осведомени за изискванията за етикетиране и означаване на биологичните храни и начините за тяхното разпознаване. Освен това информационната база данни на производители, преработватели и търговци на земеделски биологични продукти и храни не изпълнява основното си предназначение да осигурява необходимата прозрачност за потребителите. \"Няма ефективен обмен на информация между Министерството на земеделието, храните и горите, Българската агенция по безопасност на храните и Държавен фонд \"Земеделие\", Разплащателна агенция, в случай на нередности и/или нарушения на правилата за биологично производство. В процеса на обсъждане на настоящия доклад от страна на Министерството на земеделието, храните и горите (МЗХГ) са предприети мерки за отстраняване на установените пропуски и актуализация на нормативната уредба и вътрешните правила и процедури\", отбелязват още одиторите, пише Actualno.com \r\n  \r\n \n\t\t\t\t\t\t", "date": "2018.08.03", "title": "Сметната палата попиля БАБХ: Липсва контрол, потребителите не са достатъчно информирани за храните! Ще има ли нови уволнения?"}
{"url": "http://www.bnews.bg/article/246354-uzhasyavashto_tri_sestri_nakaltsaha_bashta_si_na_parcheta", "text": "\n Руската полиция задържа три сестри, които са убили баща си по особено жесток начин в апартамент в Москва, информира Би Би Си. \r\n\r\n Сестри Качатурян на възраст 17,18 и 19 г. признаха за убийството, съобщават руски медии. Те твърдят, че баща им Михаил ги е тормозил. Те са заявили пред властите, че той не им позволявал да учат, заплашвал ги е с оръжие и ги е държал като роби. \r\n\r\n Качатурян ще останат в ареста до 28 септември. Тялото на бащата е открито на 27 юли. \r\n\r\n 57-годишният е с 40 прободни рани, отбелязва руският новинарски сайт \"Вести\". \r\n\r\n Разследващите вярват, че 17-годишната Мария го е намушкала 35 пъти, докато Ангелина (18 г.) и Кристина (19 г.) няколко пъти са го ударили с чук по главата и са го напръскали по лицето с лютив спрей. \r\n\r\n Адвокатът на Мария заяви, че на този етап изглежда, че бащата не ги е изнасилвал, но ще бъде направена експертиза. \r\n\r\n Ако бъдат осъдени, те ще лежат дълго в затвора, но не и до живот. Мария може да получи до 10 г. затвор, тъй като е непълнолетна. \r\n \n\t\t\t\t\t\t", "date": "2018.08.03", "title": "УЖАСЯВАЩО: Три сестри накълцаха баща си на парчета!"}
{"url": "http://www.bnews.bg/article/246348-ivet_lalova_direktno_na_polufinal_na_200_m", "text": "\n \r\nИвет Лалова ще стартира на Европейското по лека атлетика в Берлин само на 200 м. \r\n  \r\nЖеланието на атлетката е след травмата на бедрото да се концентрира само в бяганията на 200 м, където се чувства по-добре в момента. \r\n  \r\nТака Ивет ще стартира директно на полуфинала на 200 м на 10 август. \r\n  \r\n„Желанието на атлетката е след травмата на бедрото да се концентрира само в бяганията на 200 м, където се чувства по-добре в момента”, информираха от БФЛА. \r\n  \r\nИвет взе сребърни отличия от миналия Европейския шампионат през 2016 година на 100 и 200 м. Атлетката пропусна Балканиадата в Стара Загора заради здравословен проблем. \r\n  \r\n  \r\n \n\t\t\t\t\t\t", "date": "2018.08.03", "title": "Ивет Лалова директно на полуфинал на 200 м"}
{"url": "http://www.bnews.bg/article/246350-tova_e_arsenalat_ot_orazhiya_i_droga_na_grupata_na_mityo_ochite_snimki_i_video", "text": "\n От пресцентъра на МВР разпространиха снимки и видео какво е иззетото от бандата на Димитър Желязков - Митьо Очите по време не спецкацията на ГДБОП и прокуратурата в Бургаско вчера. Конфискувани са множество оръжия, боеприпаси, бронежилетки, наркотици и пари. \r\n\r\n \r\n\r\n   \r\n\r\n \r\n\r\n \r\n  \r\n \n\t\t\t\t\t\t", "date": "2018.08.03", "title": "Това е арсеналът от оръжия и дрога на групата на Митьо Очите! (СНИМКИ и ВИДЕО)"}
{"url": "http://www.bnews.bg/article/246351-svetiyat_sinod_bozhiyata_promisal_i_savestta_na_mnozinstvoto_konstitutsionni_sadii_othvarliha_istanbulskata_konventsiya", "text": "\n Светият Синод бе от първите противници на приемането на Истанбулската конвенция, като излезе със свое становище против приемането й. След като Конституционният съд я отхвърли като противоконституционна, Синодът излезе с изявление, в което приветсва решението на магистратите. \r\n\r\n \"Слава на Бога за всичките му благодеяние към българския народ! \r\n\r\n Благодарение на великия Божи промисъл чрез мъдростта и съвестта на мнозинството конституционни съдии, беше взето справедливо и конституционносъобразно решение за отхвърляне на добилата популярност т.нар. Истанбулска конвенция. Светият Синод на БПЦ-БП изрази своята категорична позиция против нейното приемане като противоречаща на православното учение за сътворението на мъжа и жената като Божий образ и подобие и като биологични същества, както и срещу въвеждането на понятия, несъвместими с българския обществен и правен ред. \r\n\r\n Св. Синод със свое решение призова да се отправя усърдна молитва към Пресвета Богородица в храмовете и манастирите в диоцеза на БПЦ- БП против приемането на този международен договор от Народното събрание. \r\n\r\n Съдът е дело Божие, но до справедливото решение се стигна чрез усилията, вдъхновението, съвестта и мъдростта на много хора – духовници, учени, общественици, журналисти, юристи, представители на държавни институции, на политици, на мнозинството от благочестивия български народ. Всички те, водени от нравствените устои на обществото, стремежа за съхраняване на държавността и защита на бъдещето на България – нашите деца, се обединиха и отстояваха несъгласието си с въвеждането чрез международен договор на понятия и идеология, несъвместими с традиционния християнски морал на българския народ. Изпълниха се думите на Сърцеведеца - Господ Иисус Христос, „дето са двама или трима събрани в Мое име, там съм Аз посред тях“ (Мат. 18: 20)! \r\n\r\n Когато просим от Бога помощ, следва и да му благодарим, за да не бъдем като онези десет прокажени, които просиха от Него милост и изцерение, но само един от тях се върна и благодари (Лук. 17:12 – 19). \r\n\r\n Затова и ние посрещаме с благодарност и радост Решението на Конституционния съд на Република България за обявяването като противоречаща на Конституцията така наречената Истанбулска Конвенция и благославяме да се отправи в храмовете и манастирите на БПЦ-БП в пределите на България и извън нея в дните на Богородичния пост, благодарствена молитва към Всемилостивия Бог след прочитането на молебения канон към Св. Богородица за благоденствието на българския народ.\" \r\n \n\t\t\t\t\t\t", "date": "2018.08.03", "title": "Светият Синод: Божията промисъл и съвестта на мнозинството конституционни съдии отхвърлиха Истанбулската конвенция!"}
{"url": "http://www.bnews.bg/article/246352-pak_losha_novina_petrolat_poskapva", "text": "\n Задава се рязко поскъпване на петрола – за това предупреждават експерти, цитирани от американската телевизия Си Ен Би Си. \r\n\r\n Прогнозите са, че скоро петролът може да достигне 90 долара за барел. Основната причина е Иран и обтегнатите отношения на ислямската република със Съединените щати. \r\n\r\n Президентът Хасан Рохани предупреди, че доставките от региона на Близкия изток могат да бъдат застрашени, ако Вашингтон накара съюзниците си да спрат да купуват ирански петрол. \r\n\r\n Анализатори обръщат внимание и на Венуецела, определяйки страната като „бомба със закъснител”. \r\n \n\t\t\t\t\t\t", "date": "2018.08.03", "title": "Пак лоша новина: Петролът поскъпва!"}
{"url": "http://www.bnews.bg/article/246361-tova_e_polozhenieto_tsenata_na_hlyaba_skacha", "text": "\n Пшеницата поскъпна с 15% в световен мащаб заради климатичните аномалии. Реколтата у нас също е по-слаба, а оттам и с по-висока цена, показват данните на софийската стокова борса. \r\n\r\n Аномалиите във времето са се отразили не само на добивите от пшеница, но и на алтернативите като лимец. По данни на стоковата борса пшеницата у нас е поскъпнала с 9%, по-висока цена се очаква и за алтернативните зърнени култури. \r\n\r\n Обикновено няколко месеца след поскъпването на суровините, това се отразява и в цените на брашно и хляб. Жегата и продължителната суша нанесоха поражения за милиарди в Германия. Това веднага се усеща и на борсата – пшеницата е с 18% по-скъпа. „Увеличението за България е 9%, за Украйна и Русия е 17%, докато във Франция е 23%”, поясни Васил Симов от Софийската стокова борса. \r\n\r\n Хлябът в тази пекарна се прави с пълнозърнесто брашно и квас. Управителят изчислява, че печалбата е минимална и когато суровините – в случая лимец и производните му поскъпнат, и цената на хляба ще тръгне нагоре. Поскъпването ще се усети най-осезаемо от възрастните с минимални доходи. \r\n\r\n В цената на един хляб влизат освен суровините, така и разходите за ток, гориво и заплати, а всички те поскъпват. \r\n\r\n Засега никой не се ангажира с конкрета прогноза за цената на хляба на есен, но ако се спази негласната формула в бранша при тези цени на суровината един килограм хляб трябва да струва около 1,30 – 1,40 лв. \r\n\r\n Предстои обаче да видим и какви ще са   в следващите месеци, предаде БТВ. \r\n \n\t\t\t\t\t\t", "date": "2018.08.03", "title": "Това е положението: Цената на хляба скача!"}
{"url": "http://www.bnews.bg/article/246346-nato_prehvarli_chastite_si_keyfor_v_kosovo_ima_opasnost_ot_destabilizirane_v_rayona", "text": "\n Части на силите на НАТО в Косово (КейФОР) са прехвърлени в населеното главно със сърби Северно Косово заради опасност от дестабилизиране на ситуацията в района, пише днес сръбският в. \"Вечерне новости\", цитиран от ТАСС и БТА. \r\n\r\n В четвъртък КейФОР съобщи на официалната си страница във Фейсбук, че започва планирани учения. Според сръбския вестник обаче военните маневри са само прикритие за прехвърляне на части на мисията на север. Изданието посочва, че в близките 48 часа обстановката в Северно Косово може рязко да се влоши и затова КейФОР прехвърля част от четирихилядния си личен състав в община Вучитрън, а многобройна военна техника е блокирала за известно време пътя Прищина-Косовска Митровица. КейФОР е прехвърлил и друго оборудване с хеликоптери. \r\n\r\n По непотвърдена информация сърбите от Северно Косово се канят утре да обявят автономия в отговор на това, че Прищина още не е формирала Съюз на сръбските общини. \r\n\r\n В. \"Вечерне новости\" по-рано писа за подготвяна военна операция \"Златна сабя\" на косовските албанци. Според източници на вестника от специалните служби целта на операцията била установяване на военен контрол над северната част на Косово, където живеят главно сърби. \r\n\r\n При това днес косовските медии съобщиха, че полицията със специална заповед е прекратила отпуските на всички свои служители. Сръбските анализатори свързват тези действия с поредното повишаване на напрежението заради трудно напредващите преговори за нормализиране на отношенията между Белград и Прищина. \r\n\r\n Междувременно сръбският президент Александър Вучич свика утре в 8 часа местно време Съвета за национална сигурност, предаде Танюг. Според сръбските медии повод за свикване на съвета е ситуацията в Косово. На заседанието ще бъде обсъдено как да се защитят сръбските интереси и сръбският народ в Косово. \r\n\r\n На свой ред косовският премиер Рамуш Харадинай предупреди сърбите от Северно Косово, че при евентуален опит да обявят автономия, ще получат съответен отговор. \r\n \n\t\t\t\t\t\t", "date": "2018.08.03", "title": "НАТО прехвърли частите си КейФОР в Косово, има опасност от дестабилизиране в района"}
{"url": "http://www.bnews.bg/article/246337-ekspert_koi_si_zatvoriha_ochite_i_zamalchaha_za_novite_mini_na_kovachki", "text": "\n Скандалната концесия, която   предизвика експертът по устойчиво развитие Боян Рашев да направи смазващ коментар на мълчанието и на последствията от това действие на кабинета на Борисов. \r\n\r\n Първи август, 2018 г. трябва да бъде отбелязан със златни букви в историята на миннодобивната индустрия на България. На този ден, докато Зелените бяха заети с ежегодното си пеене на тема „Изяждаме планетата“, българското правителство сключи концесионни договори за изграждане и експлоатация на две нови мини: медно-златна край Прохорово и за лигнитни въглища край Сливница. При това и двата проекта се водят на известен инвеститор в бранша – „Ковачки и Тилев“, както го наричат медиите. \r\n\r\n След 1989 г. в България няма отдадена концесия за толкова значим рудодобив като мина Прохорово – проектът там предвижда 2 открити рудника с годишен капацитет от 4.5 милиона тона руда (мед, злато и молибден!) и обща площ на всички съоръжения от 470 ха. Това го прави точно 6 ПЪТИ по-голям като добив и територия от Ада тепе на ДПМ Крумовград. А доказаните запаси са за 70 години, което е 9 ПЪТИ по-дълъг живот! \r\n\r\n Е, всичко се случва в сърцето на Тракия – между три села, сгушени близко едно до друго между Нова Загора и Ямбол. Площта е интересна комбинация от първокласни обработваеми земи и приоритетни местообитания от мрежата Натура 2000. Но явно инвеститорите са факири и са намерили начин да покажат, че могат да изградят всичко без да изселят поне едно село и да унищожат въпросните местообитания. Как иначе да си обясним положителното решение по ОВОС? \r\n\r\n Разбира се, аз ако бях член или симпатизант на Зелените, бих се зачудил защо нито партията, нито никоя НПО по никакъв начин не коментира проекта? Даже Волен Сидеров, Евгений Дайнов и проф. Гергелчев мълчат през всичките тези години? Няма унищожителни писания и речи, инициативни комитети, съдебни дела, засегнати местни хора, тълпящи се журналисти, уран, арсен, цианиди, деца с две глави и три крака? За други проекти – със сравнително миниатюрни потенциални въздействия – боят настава още при обявяване на намерения за проучване, а Прохорово просто се случва. Разбира се, единственото логично обяснение е, че инвеститорите са представили най-високотехнологичния проект за добив с нулев екологичен отпечатък, нулев риск от каквото и да е, идеални и безопасни условия за труд и огромни ползи за местното население. И са убедили всички без да има нужда от някаква особена обществена дискусия. Сигурен съм, че така е станало, нали? \r\n\r\n И все пак се чудя – 10 години са това… Как пък не се намери някой неразумен зелен активист да повдигне въпроса? Щото междувременно за Крумовград, Трън, Велинград доста нерационални приказки и действия видяхме. Но огромният проект Прохорово – мина от такъв мащаб ще иска поне 500 МИЛИОНА лева инвестиция – явно е перфектен. А България безспорно има нужда от инвестиции, така че всъщност е нормално никой да не им се противопоставя. Или бъркам? \r\n\r\n За новата лигнитна мина, каквото и да кажа, малко ще е… На фона на агонията на ТЕЦ Марица-Изток 2 и мини Марица-Изток, нуждата от нов добив на лигнити е страната е очевидна. Известно е, че Зелените открай време подкрепят новите технологии и инвестиции в модерна и чиста енергетика, така че е нормално да приемат с отворени обятия разкриването на нов ресурс за ТЕЦ Република и ТЕЦ Бобов дол. Все пак тези ТЕЦ-ове са единствените големи мощности в Югоизточна България и поддържат напрежението в мрежата. Имат минало, защо да нямат и бъдеще? \r\n\r\n С една дума: Вчера беше чудесен ден за българската демокрация! Господата Ковачки и Тилев показаха на всички колко добре функционира бизнеса в страната, осигуриха малко хляб за миньорите и техните партии и, между другото, осеяха жълтите павета с трупове на политически девственици. \r\n\r\n Във Фейсбук профила си по темата коментар направи и Владимир Каролев: \r\n\r\n \"Принципният професор Дайнов някак си не е забелязал, че в съседство на къщата му вчера е одобрен гигантски открит рудник за мед, злато и най-мръсните въглища. Аха-аха, почти по средата на съседното село. Принципните Белевци, Ковачевци и Сандовци - също са изтървали това. Със сигурност фактът, че една тяхна медия е ПР агенция на концесионера няма нищо общо  :D Както и със сигурност не са искали консултантски договор от покойния проф. Цоцорков и служебни коли от един друг концесионер на злато малко по на юг. Както и със сигурност не са искали от истинския собственик на Юлен и Цеко Минев да правят еко-оценка на Банско на тройно завишена цена - \"за да си нямат проблеми\". И със сигурност гореизброените не са ги изгонили като кучета. Принципни еколози, принципна бизнес среда в тая държава. Важното е да сме живи и здрави. Ма за последното да се надяваме вятърът повечко да духа на изток, че да не довлачи едни облаци с очакван нов пепеляк към София\" \r\n \n\t\t\t\t\t\t", "date": "2018.08.03", "title": "Експерт: Кои си затвориха очите и замълчаха за новите мини на Ковачки?"}
{"url": "http://www.bnews.bg/article/246338-afganistan_v_krav_samoubiystven_atentat_ubi_nad_20_dushi", "text": "\n Над 20 души са убити, а повече от 50 - ранени, при двоен самоубийствен атентат в шиитска джамия в град Гардез, Източен Афганистан. Нападението е станало по време на петъчната молитва, когато в джамията е имало много хора.  Двама нападатели са открили огън по тълпата, преди да се самовзривят.   \r\n\"Приехме общо над 70 ранени ранени и убити поклонници в гражданската болница в Гардез. Броят на жертвите може да нарасне\", каза пред Франс прес д-р Уилаят Хан Ахмадзай, завеждащ здравните служби в провинция Пактия. Засега никоя организация не е поела отговорност за атентата. \r\n \n\t\t\t\t\t\t", "date": "2018.08.03", "title": "Афганистан в кръв - самоубийствен атентат уби над 20 души!"}
{"url": "http://www.bnews.bg/article/246335-politicheskiyat_proekt_na_slavi_spyashti_strukturi_malka_partiya_i_stranno_grazhdansko_dvizhenie", "text": "\n Странни неща се случва около шумно обявени политически проект на гологлавия Слави Трифонов. Публичните му лозунги казват едно, действията му - съвсем друго. \r\n\r\n За отбелязване е как шоуменът непрекъснато се измерва от знайни и незнайни изследвания. Така например, според проучване на агенция \"Медиана\" от месец май т.г., за този проект биха гласували около 30% от избирателите. Според по-стари изследвания на \"Галъп\" той би стартирал с над 12 на сто одобрение. \r\n\r\n До момента обаче не е ясно какво се случва с идеите за промяна на политическата система, които Слави Трифонов анонсира. В началото на тази година той проведе тридневен кастинг за политици, който протече публично като онлайн препитване, в което се включиха предимно българи от чужбина. Повечето от тях споделиха възмущението си от състоянието на държавата и казаха какво според тях е нужно да се прави. В журито участваха самият Слави и трима успели българи от университети в чужбина. \r\n\r\n \"В следващия месец на моята фейсбук страница ще ви показваме тези, които са ни направили най-силно впечатление и след един месец ще ви информирам каква е следващата стъпка\", увери Слави Трифонов на 6 февруари. \r\nДо момента обаче няма информация за следващата стъпка, нито какви са плановете за кандидатите, които финишират с най-добри резултати – тоест, дали и как ще се включат в българската политика. \r\nМеждувременно в края на месец юни вестник \"24 часа\" съобщи, позовавайки се на бТВ, че Трифонов и компанията му \"Седем осми\" са подписали нов едногодишен договор с телевизията. Т.е. поне засега изглежда, че Трифонов няма да оглави партия или движение, а ще продължи да води шоуто си, припомна Медиапул. \r\n\r\n \r\nРазлични политически източници обаче твърдят, че Трифонов подготвя проект, с който да се яви на избори. Според запознати не става въпрос за регистриране на нова партия, а за движение, каквато е политическата \"мода\" от Сакскобургготски насам. Източници твърдят, че проектът е изграден от \"спящи клетки\", които можело да бъдат събудени, когато му дойдело времето. \r\n\r\n Въпросът със структурите по места засега бил решен с официалния партньор на Трифонов, който бе обявен за такъв при събирането на подписката за референдума, проведен през 2016 година. \r\n\r\n Тогава на терен в различните населени места подписите бяха събирани предимно от  гражданско движение \"Днес\", за окето е добре известно, че е приближено до БСП. \r\n\r\n Движението бе обявено от Слави за основен партньор. \r\n\r\n Движението има структури в различни градове на страната. Действащи са структурите в Благоевград, Бургас, Варна, Вeлико Търново, Велики Преслав, Видин, Враца, Габрово, Добрич, Кърджали, Кюстендил, Ловеч, Монтана, Нова Загора, Пазарджик, Перник, Плевен, Пловдив, Разград, Рудозем, Русе, Силистра, Сливен, Смолян, София, Стара Загора, Търговище, Хасково, Царево, Шумен, Ямбол. \r\n\r\n Запознати твърдят, че именно това са \"спящите структури\", които ще бъдат ползвани за агитация и основа на евентуално движение на Слави Трифонов. \r\nС името на \"Днес\" се свързва бившият активист на НДСВ Димитър Диманов. Той официално не фигурира в движението, начело на което е неговата братовчедка Анжелика Цокова. \r\nСъдържанието, което генерира \"Днес\" има и друг последовател - бившият военен министър в тройната коалиция, издигнат от НДСВ – Николай Цонев. В момента Цонев е лидер на партия \"Нова алтернатива\", чиито структури помагаха неофициално на Трифонов да събере подписи за референдума. По неофициална информация партията на Цонев влиза в сметките на Слави за евентуален политически проект. \r\nАко трябва да се върнем няколко години назад, същият Цонев през 2014 г. три пъти се моли на Николай Бареков да го вземе в коалиция. Тогава лидерът на партията Николай Бареков отказа да си партнира с него, като мотивира, че целите и политическите възгледи на Цонев не съответстват на вижданията на ББЦ. Освен това по това време Цонев бе арестуван и обвинен за подкуп. \r\n\"Ако се прави проект въз основа на гражданското движение на Анжелика Цокова, зад която стои братовчед ѝ, трябва да има регистрирана партия, която да бъде ракета – носител за регистрация в ЦИК. Твърди се, че това ще бъде \"Нова алтернатива\", коментираха пред  \r\nГрупата \"Слави, време е да изхвърлим боклука\" също ретранслила съдържанието на \"Днес\". \r\n\r\n От организацията на майките твърдят, че нямат никаква връзка с \"Днес\". \r\n  \r\n \n\t\t\t\t\t\t", "date": "2018.08.03", "title": "Политическият проект на Слави - \"спящи структури\", малка партия и странно гражданско движение"}
{"url": "http://www.bnews.bg/article/246339-borisov_pak_skochi_na_zhurnalistite_kakvo_samo_me_izpitvate_kato_me_vidite", "text": "\n Димитър Желязков ще бъде хванат. Това каза пред журналисти министър-председателят Бойко Борисов във връзка със специализираната акция, която бе проведена в Бургаско, цитиран от \"Фокус\". \r\n\r\n Относно това защо е допуснато Митьо Очите да напусне страната и ще търси ли отговорност от ръководството на МВР за това, Борисов коментира: \"Ще го хванат. Знам, че това ви е по-интересно. Има МВР, главен секретар - те могат да обяснят всичко, но вие си нямате на представа колко усилия струва това, което направихме днес\". \r\n\r\n На въпрос относно сезона и опасността от пожари, премиерът коментира, че има отпуснати достатъчно средства, за да може да се преправят хеликоптерите \"Кугър\", за да могат да гасят евентуални пожари. Борисов се обърна към журналисти и заяви, че като го видят само го изпитват. \"Питайте Каракачанов. Колкото пари искаха толкова дадохме Имаме 14 \"Кугъра\" - най-модерните хеликоптери в света. Кой ги е приземил, защо сме купили 14 \"Кугъра\"-а и само 4 летят, а другите стоят и не мърдат, за какво са ги купували? Така са подписвали договори. Днес имаме празник, нека се порадваме\", добави премиерът, който присъства на откриването на модернизиран транзитен газопровод за Турция. \r\n\r\n Доколкото помним от гръмките му думи след срещата с Путин, газ щеше да идва от Турция към нас... \r\n \n\t\t\t\t\t\t", "date": "2018.08.03", "title": "Борисов пак скочи на журналистите: Какво само ме изпитвате като ме видите? "}
{"url": "http://www.bnews.bg/article/246210-eva_longoriya_pokaza_sina_si", "text": "\n Актрисата Ева Лонгория позира със сина си за корицата на списание Hola!. Любимката от Отчаяни съпруги публикува в Instagram няколко снимки с детето си, но на тях не разкрива лицето му. \r\n\r\n „Ето го! Сантяго Енрике Бастон маха за здравей на целия свят! Нямах търпение да споделя тази снимка с вас“, пише в социалната мрежа звездата. \r\n\r\n Ева Лонгория се омъжи преди две години за мексиканския медиен магнат Хосе Бастон. Синът им се роди на 19 юни в медицински център в Лос Анджелис. \r\n\r\n Хосе има още три деца - две момичета и момче от предишната си съпруга Наталия Есперон. Голямото момиче Наталия е на 22 години, а близнаците Мариана и Хосе - на 14. \r\n \n\t\t\t\t\t\t", "date": "2018.08.03", "title": "Ева Лонгория показа сина си "}
{"url": "http://www.bnews.bg/article/246341-poredna_izdanka_v_sotsialnata_politika_diskriminirat_osinoviteli_na_detsa_nad_5_godishna_vazrast", "text": "\n Хората, които осиновяват деца над 5-годишна възраст, са дискриминирани, защото нямат право на едногодишен платен отпуск, реши Комисията за защита от дискриминация (КЗД). \r\n\r\n Тя е установила, че с две разпоредби - чл. 164б от Кодекса на труда (КТ) и чл. 53а от Кодекса за социално осигуряване (КСО), се допуска по-неблагоприятното третиране спрямо осиновителите на такива деца. Затова препоръчва на правителството и на министъра на труда Бисер Петков да променят двете разпоредби, защото въвеждат непряка дискриминация на основата на признака \"възраст\". \r\n\r\n КТ дава право на отпуск от 356 дни при пълно осиновяване на дете, което е на възраст между 2 и 5 г. Той може да се използва докато детето навърши 5-годишна възраст. КСО пък регламентира, че по време на този отпуск осиновителят има право на обезщетение. \r\n\r\n Въпросът с невъзможността на осиновителите на деца, които вече са навършили 5 години, да ползват този едногодишен отпуск, е повдигнат от жена, чието име от КЗД не посочват. Тя твърди, че е в случая е налице дискриминация. \r\n\r\n Министерският съвет, който е бил заинтересована страна в производството пред комисията, е на мнение, че такава няма, защото след навършването на 5 години детето трябва да посещава група за предучилищна подготовка и затова осиновителите на дете над тази възраст не са в сходно положение с тези, чието дете е по-малко. \r\n\r\n \"Разпоредбите на чл. 164б от КТ и чл. 53а от КСО са приети именно с цел да се осигури необходим адаптационен период след осиновяването, базиращ се на непосредствено и лично общуване с осиновителите, за да бъде преодолян периодът преди това и детето да свикне с новите социално битови условия, новата среда и семейството. Този период е необходим и за осиновителите, които също имат нужда от адаптация и привикване към всички особености на осиновеното дете. Именно за да могат да бъдат изградени едни пълноценни родителски отношения, е необходимо овъзмезден период на майчинство, в който майката-осиновителка да бъде спокойна, че времето и вниманието й са подчинени на детето\", гласи позицията на МС. \r\n\r\n Министърът на труда и социалната политика, който е ответник по делото, пък напомня, че едно от условията, при които се ползват всички видове отпуски и обезщетения, свързани с отглеждането на деца, независимо дали те са рождени или осиновени, е те да не ходят на ясла или градина. \r\n\r\n В решението си обаче КЗД посочва, че според практиката на Съда на Европейския съюз дискриминация има тогава, когато се прилагат различни правила към сходни положения или едно и също правило се прилага към различни положения. \r\n\r\n Освен това напомня, позовавайки се на Конституцията, че държавата има задължение да закриля децата, а заедно с това и да подпомага родителите при изпълнение на техните права и задължения, свързани с отглеждането и възпитанието им. \r\n\r\n \"Закрилата на децата, без оглед на това дали са осиновени или рождени, следва да бъде висша цел във всяко демократично и модерно общество. При осиновяването на дете един осиновител встъпва в две фундаментални за обществото функции. От една страна той се превръща в родител, а от друга създава условия за подкрепа на една от най-уязвимите групи в обществото - изоставените деца. С оглед на това съставът намира, че осиновителите и осиновените следва да се ползват с максимална обществена подкрепа, тъй като това кореспондира с фундаменталните нужди на обществото и с духа на Конституцията\", мотивират се от КЗД. \r\n\r\n И заявяват, че когато един осиновител приеме в семейството си дете над 5-годишна възраст, той няма да отдели по-малко време, енергия, любов и отдаденост, отколкото този с дете под тази възраст. Комисията подчертава също, че по-голямото дете дори ще има нужда от  повече подкрепа заради по-дългото време, което е прекарало извън функционално семейство. \r\n\r\n \"Факт е, че децата над 5-годишна възраст са включени в образователната система, но не може да се подмине обстоятелството, че едно осиновено дете над 5-годишна възраст, ако бъде \"механично\" въведено в системата на образованието, без да се осигури възможност на осиновителите да осъществят контакт и да изградят доверителни отношения с него, това би поставило детето в условията на повишен стрес\", пише още в решението. \r\n\r\n \"Поради това може да се каже, че от привидно неутралните разпоредби на КТ и КСО имаосъществен акт на непряка дискриминация по отношение на определени категории родители във връзка с възрастта на тяхното дете. Ако се приеме тезата, че с така приетия законодателен подход се цели решаване на проблемите с деинституционализацията на децата, настанени за отглеждане в специализирани институции на държавна издръжка, и намирането на адекватни механизми за тяхното адаптиране и социализиране и стимулиране на осиновяването на деца и особено на деца над 5-годишна възраст, то моралният ангажимент, поет от определени лица чрез вземането на решение за осиновяване на дете следва да бъде толериран от държавата\", посочва още от КЗД. \r\n\r\n     \r\n \n\t\t\t\t\t\t", "date": "2018.08.03", "title": "Поредна издънка в социалната политика: Дискриминират осиновители на деца над 5-годишна възраст!"}
{"url": "http://www.bnews.bg/article/246342-bekstriyt_boys_v_skandal_zapochna_razsledvane_sreshtu_nik_kartar_za_iznasilvane", "text": "\n Прокуратурата на Лос Аджелис е започнала разследване по отношение на Ник Картър, един от участниците в поп-групата \"Бекстрийт бойс\", който е обвинен от певица в изнасилване, съобщи телевизионният канал Фокс нюз. \r\nОт прокуратурата изтъкнаха, че делото срещу 38-годишния Картър е постъпило при тях от полицейското управление в Лос Анджелис. Ведомството разглежда възможността за повдигане на официално обвинение срещу певеца, като при това не се съобщава името на потърпевшата. \r\nПрез февруари певицата Мелиса Шуман съобщи, че се е обърнала към полицията с твърдението, че Картър я е изнасилил преди 15 години По думите на 33-годишната изпълнителка, Картър, с когото заедно са се снимали във филм през 2003 година, я бил поканил у дома си. След това я склонил към интимна близост против волята й. По думите на Шуман тогава тя била на 18 години. Тя не повдигнала веднага обвинени срещу Картър, защото се опасявала, че това ще повлияе негативно на кариерата й. \r\n\r\n Певецът от своя страна заяви, че е \"шокиран\" от изявленията на Шуман. Той отрича да е имало насилие и че е действал по взаимно съгласие. \r\n \n\t\t\t\t\t\t", "date": "2018.08.03", "title": "Бекстрийт бойс в скандал: започна разследване срещу Ник Картър за изнасилване!"}
{"url": "http://www.bnews.bg/article/246343-vizhte_koi_sa_novite_sakvartiranti_vav_vip_bradar_i_kolko_shte_spechelyat", "text": "\n В женското царство на новия сезон на „Вип Брадър“ ще попадне Рут Колева. Певицата ще се лиши от свободата си срещу предполагаемата сума от 75 000 лева, а продуцентите се надяват да сплете интриги подобно на участията си в други риалити формати като „Къртицата“. \r\n\r\n Изпълнителката на 'Better' не е от най-приятелски настроените персонажи и се очаква да скочи срещу колежките си от поп-фолк жанра и плеймейтките в Къщата, пише \"Монитор\". Куфари с рокли и гримове за „Женското царство“, както се котира актуалния сезон на предаването, стягат фолк примата Глория и дъщеря й Симона Загорова, която доби популярност в „Гласът на България“. \r\n\r\n Според запознати, те ще заживеят в Нови хан срещу 80 000 лв. Звездната майка най-вероятно ще последва примера на колежките си Преслава и Мария и няма да се застои за повече от две седмици при новите си съквартиранти. \r\n\r\n Под зоркото око на Големия брат ще вилнее и актуалната Мис Плеймейт Нора Недкова. Естрадната легенда Васил Найденов също ще влезе във „Вип Брадър“, в компанията на дългогодишния си приятел и импресарио Ивайло Манолов. От предаването се очаква те да увеличат бюджета си с 240 000 лева общо. \r\n  \r\n \n\t\t\t\t\t\t", "date": "2018.08.03", "title": "Вижте кои са новите съквартиранти във \"ВИП Брадър\" и колко ще спечелят!"}
{"url": "http://www.bnews.bg/article/246362-shofyorat_ubil_momcheto_v_zlatograd_bil_ulichen_dzhigit_s_dosie", "text": "\n Магистрати от Окръжен съд-Смолян оставиха за постоянно в ареста шофьора на буса, прегазил 13-годишно дете на тротоар в Златоград. На заседанието днес беше гледана мярката за неотклонение „задържане под стража“, поискана от окръжния прокурор Тодор Деянов. \r\nМагистратите приеха мотивите на държавното обвинение, че 56-годишният мъж е опасен като шофьор, тъй като зад гърба си има множество нарушения на Закона за движение по пътищата. Освен това във фаталната вечер той е спрял на доста голямо разстояние от сблъсъка.   \r\nТежкият инцидент, след който удареното дете издъхна, стана на 31 юли малко след 17.00 ч. до пешеходна пътека. При излизане от десен завой към прав участък шофьорът загубил управлението над \"Пежо\"-то и излизайки от пътното платно се качил на тротоара, където е било момчето. \r\n \n\t\t\t\t\t\t", "date": "2018.08.03", "title": "Шофьорът, убил момчето в Златоград, бил уличен джигит с досие"}
{"url": "http://www.bnews.bg/article/246349-nikolay_barekov_ekskluzivno_po_pik_tv_gospodin_geshev_vmesto_da_debne_damite_po_baseynite_na_slanchev_bryag_da_vzeme_da_se_razrovi_koy_plati_honorara_i_patnite_na_goran_bregovich_za_sabora_na_bsp_borisov_ima_seriozen_problem_s_vmro_koyto_ne_mozhe_da_izkazhe_publichno", "text": "\n Бих посъветвал господин Гешев (б.р. – председателят на Специализираната прокуратура Иван Гешев) вместо да дебне дамите по басейните на Слънчев бряг, да вземе да се разрови в цялата история около плащането на хонорара и пътните на Горан Брегович за участието му в събора на БСП на Бузлуджа. Това заяви в интервю за Иван Николова по ПИК ТВ евродепутатът Николай Бареков по повод  \r\n\r\n   \r\n\r\n Политикът, който първи публикува видеоклип, на който се вижда как Горан Брегович и оркестърът му свирят в частен самолет, очевидно български, беше категоричен, че ако БСП са плащали за скъпото удоволствие от субсидията, то това неморално, законно – да, но неморално преди всичко. „Не бих казал, че бедните социалисти, които масово гласуват за тази партия и 70 000 от тях бяха на Бузлуджа, които пък от своя страна аз уважавам, защото част от тези хора гласуваха за мен през 2014 г., не за БСП, заслужават тази участ“, обясни Бареков. Той самият получил множество съобщения, че има такова видео и влизайки в профила на Горан Брегович във Фейсбук, видял как той пътува от Милано до Пловдив. „А полет от Милано до Пловдив няма – това е частен самолет, то е очевидно!“, допълни Бареков. На видеото ясно се вижда как Горан Брегович пее, оркестърът свири, а пилотите пеят и танцуват също, което според евродепутата поставя въпроса за безопасността на полета. „Не зная безопасността на въздухоплаването в България как ще реагират на това в самолет, който се движи над София и Пловдив, група музиканти да пеят и да свирят, а пилотите да пеят заедно с тях. Тук бих поставил въпроса за употребата на спиртни напитки на борда на самолета, в което няма нищо лошо, но не бива да участват и пилотите. Бих поставил доста сериозни въпроси“, заяви в студиото на ПИК ТВ Бареков. \r\n\r\n   \r\n\r\n Негова справка сочи, че цената на екстрата с транспортирането на Горан Брегович е около 45 000 евро. „Стотина хиляди лева похарчени от тази партия за един концерт. Горан Брегович е световна звезда и със сигурност неговите тарифи не са малки. На Балканите друга звезда от световен мащаб нямаме. Може ли Слави Трифонов“, иронично заяви Бареков, допълвайки, че България не е богата европейска държава и тук около 5-6 фирми и хора могат да си позволят поддръжката на частни самолети, в това число и джетове. „Моята хипотеза, разследването, до което достигнах е, че самолетът е подарък от частна фирма. Господин Кирил Домусчиев е един от най-богатите българи и балканци, който е и добре спонсориран от новата програма на ЕС, по плана „Юнкер“, осигуряващ му над 100 милиона, само че парите ги дава българското правителство. Той е един от хората, които биха могли да си позволят да направят такова дарение, тъй като разполага с частна флотилия, както морска, така и въздушна. Аз защитавам Домусчиев, тъй като според мен не е той – доколкото знаем, той има самолети, но има и кораби. Смятам, че ако беше той, може би щеше да организира круиз по вода“, шеговито отговори Бареков на въпрос на водещата Ива Николова може ли наистина масрафът по Горан Брегович да е поет наистина от Кирил Домусчиев. Бареков припомни, че именно Домусчиев често нарича българските премиери „началници“, а той самият неведнъж ги е алармирал за това поведение на бизнесмена, който очевидно обича фамилиарните отношения. \r\n\r\n   \r\n\r\n В списъка с богатите у нас хора той напомни също, че шест месеца не е вземал заплата като евродепутат и си е плащал от собствения джоб, за да ходи на работа, след като бе осъден за това, че е нарекъл „олигарх“ бизнесмена Иво Прокопиев, а между другото немалка част от евродепутатската му заплата отива за благотворителност, което той по принцип не афишира. \r\n\r\n   \r\n\r\n На въпрос на водещата Ива Николова дали поемането на масрафа по Горан Брегович не е бил подаръка от Домусчиев, уговорен срещу решението на парламента, с което БСП беше готова да опрости само на него 58 млн.лв., Бареков заяви: По това време аз бях в САЩ на посещение в Белия дом. Въпросната законодателна инициатива е внесена от колеги, които са членове на партия ВМРО. Тя е гласувана в парламента от 2/3 от патриотите без НФСБ и Валери Симеонов, гласувана е от част от другите партии. ДПС също са взели някакво участие , партия ГЕРБ също. БСП са осигурили кворума, като са напуснали залата. Това е абсолютно доказано като факт. Вдигнахме шум няколко човека - аз във Фейсбук, защото от Вашингтон това мога да направя, Валери Симеонов в България. Далаверата лъсна за целия народ още на следващия ден. БСП мълчи гузно около една седмица, а колегите от ВМРО преминават в глуха защита. Президентът Радев и ГЕРБ действат най-адекватно, защото Радев веднага прави вето на законопроекта, а ГЕРБ едва ли не се опитват да изпреварят вятъра и казват, че подкрепят Радев. Междувременно патриотите започват да стигат до физическо насилие, бой в парламента. Този олигархично-лобистки скандал безкрайно много свали рейтинга на тези партии, които нямаха активна, а проактивна позиция. Това са трите партии ВМРО, Атака и БСП.  , според мен ситуацията е следната: в най-добрия случай тези партии ще се разцепят на две за европейските избори и смея да кажа, че само заради скандала с Домусчиев, Валери Симеонов и сам на тези избори ще извади по-голям резултат отколкото двете партии ВМРО и Атака взети заедно. Разбира се, тъжната новина е, че те няма да излъчат европейски представител. Бариерата е много висока, а те са изключително губещи от това управление, на практика основните лобистки закони бяха внесени не от ГЕРБ, не от ДПС. За първи път на сцената в България се появява трета политическа сила, която на практика по богатство, по лобизъм и по подкрепа от ДС и задкулисието надминава вече ДПС и ГЕРБ и това е ВМРО. Това е една партия, която аз буквално намерих на улицата в разпаднало се състояние, беше ми предложена тогава от различни социологически кръгове. Тази партия беше реанимирана 2013-та и 2014-та година и в момента заема едно от централните места като лобистка и задкулисна организация, която провежда задкулисни интереси в българския парламент. Включително, жертва на тяхната политика става г-н Борисов и аз се учудвам защо той продължава да изпитва толкова бащинско чувство към тази формация, категоричен беше Бареков. \r\n\r\n   \r\n\r\n Според евродепутата Борисов в момента има сериозен проблем с ВМРО, който не може да изкаже публично. „Той знае, че зад ВМРО стоят много тежки задкулисни кръгове, на първо място ДС. Техният лидер е 30 години във властта, а той е агент на ДС. Между другото вчера аз получих една кореспонденция от мои приятели във Фейсбук, един бивш член на моята партия, който ме напусна със скандал. Той заявява пред мои симпатизанти как едва ли не Бареков не оставил избор на Каракачанов и ако той не бил предал Бареков, щял да каже \"сбогом\" на политиката. Идеята тук е 2014-та година кой е рекетирал господин Каракачанов да ме напусне и с какво. Участвала ли е прокуратурата в този рекет, защото аз съм виждал документи, от които става ясно, че господин Каракачанов е участвал доста сериозно във финансови взаимоотношения в лично качество с КТБ? Кой държи Каракачанов? Господин Борисов знае кой стои зад Каракачанов и наистина, ако Борисов изпитва в момента дискомфорт в управлението, то не е от Атака и Волен Сидеров“, обясни Бареков, подчертавайки, че той (б.р. – Волен Сидеров) е ясен на всички с миналите си 10-15 влезли в сила присъди, а и да има зависимости, през годините ги е демонстрирал. „Той няма тайни пред своите избиратели. Валери Симеонов играе една игра, която е много интересна. Тя на пръв поглед изглежда губеща игра, но накрая може би ще се окаже печеливша и тук вече остава въпросът за тъмното съмнително минало на господин Каракачанов и защо господин Борисов става в някаква степен зависим от такъв човек“, заяви Бареков. \r\n\r\n   \r\n \n\t\t\t\t\t\t", "date": "2018.08.03", "title": "НИКОЛАЙ БАРЕКОВ ЕКСКЛУЗИВНО ПО ПИК ТВ: Господин Гешев вместо да дебне дамите по басейните на Слънчев бряг, да вземе да се разрови КОЙ плати хонорара и пътните на Горан Брегович за събора на БСП! Борисов има сериозен проблем с ВМРО, който не може да изкаже публично!"}
{"url": "http://www.bnews.bg/article/246336-ogromna_nekadarnost_v_radev_i_vsichki_ot_granichna_politsiya_pistolet_e_prekaran_prez_letishte_sofiya", "text": "\n \r\nПореден случай на пълно безхаберие от страна на проверяващите на Летище София: български бизнесмен е минал безпроблемно с пистолет през проверяващите на летище София. Боян Иванов е влязъл в кабината на самолета и е стигнал със зареденото си оръжие „Смит и Уесън“ до Виена. Едва австрийските граничари го задържали при опит да се прекачи за Цюрих. \r\n\r\n Това става ясно от множество документи, с които Фрог нюз се снабди от източници в МВР. Случаят се счита за особено драстичен и наказанието при подобен пробив на системата за сигурност е само едно- уволнение. „МВР, обаче  премълча,  заради мераците ни да влезем в Шенген. Не искаха да се вдига шум. По тази причина нямаше наказани“, обясни източникът ни. \r\n\r\n Родната полиция научила за случая едва след като Австрия изпраща писмо, с което ни уведомява за грандиозния пропуск. В него се отбелязва, че Боян Иванов бил наказан да заплати глоба 8000 евро. Отделно от това му конфискували пистолета. Любопитното е, че след  това служител на гранична полиция с инициали Д. Р се обадил на нарушителя , за да го посъветва, че може да си върне пистолета по съдебен ред.  Пред властите в Австрия Боян Иванов обяснил, че бързал за чужбина и затова забравил, че държи пищова в  джоба на ръчната си чанта. \r\n\r\n В документацията пише: „Няма данни да е проведено разследване на събития във въздушния, водния и железопътния транспорт. Револверът, при евентуално произвеждане на изстрел, би нарушил херметизацията му и заплашил живота на пътниците. Според законодателството на страните членки на ЕС, това представлява тежко престъпление“.   Разрешението за носене на  оръжие е издадено на бизнесмена от  столичното 4-то РУП. Най-куриозното е, че служители, проспали случая, са издигнати в йерархията. \r\n \n\t\t\t\t\t\t", "date": "2018.08.03", "title": "ОГРОМНА НЕКАДЪРНОСТ: В. Радев и всички от гранична полиция: Пистолет е прекаран през Летище София!"}
{"url": "http://www.bnews.bg/article/246330-shestima_sa_v_bolnitsa_sled_tezhka_katastrofa_na_am_trakiya", "text": "\n Шестима души са в болница след тежка катастрофа автомагистрала „Тракия“ до Пловдив. \r\nОколо 19.30 часа, на 2 август пловдивски пътни полицаи посетили сигнал за пътен инцидент в района на 130 км, в посока София. На място било установено, че спрял в аварийната лента автомобил „Форд“ бил ударен от товарен автомобил „Ивеко“. \r\nПод лекарско наблюдение с различни наранявания са пътувалите в колата трима мъже на възраст между 40 и 63 години и три момчета на 15, 17 и 18 години. Камионът управлявал 20-годишен от Троян, а лекия автомобил - 52-годишен от пазарджишко село. \r\nАлкохолните проби и на двамата са отрицателни. Причините за случилото се са в процес на изясняване. Образувано е досъдебно производство. \r\n \n\t\t\t\t\t\t", "date": "2018.08.03", "title": "Шестима са в болница след тежка катастрофа на АМ \"Тракия\""}
{"url": "http://www.bnews.bg/article/246353-kelner_ne_se_podade_na_reketa_na_kzk_i_obzhalva_sdelkata_za_nova_tv_v_sada", "text": "\n Компанията “ПФФ ТМТ Бидко 2”, собственост на чешкия милиардер Петр Келнер, е обжалвала решението на Комисията за защита на конкуренцията (КЗК), с което тя му отказва да придобие Нова телевизия. Това беше потвърдено от Върховния административен съд. \r\n\r\n Келнер е обжалвал решението в четвъртък - последния ден от обявения за това 14-дневен срок. Делото ще бъде разпределено на съдия докладчик. \r\n\r\n КЗК наложи на 19 юли забраната си холандското дружество на най-богатия чех да придобие контрол върху дейността на “Нова броудкастинг груп” и непряко върху нейните дъщерни дружества “Нет Инфо” и “Агенция Ева”. \r\n\r\n Като мотиви антимонополният орган изтъкна водещите позиции на придобиваното предприятие в областта на медийните услуги, което може да застраши конкурентната среда в този пазар. Опасения имало и за хоризонталното припокриване на дейностите на участниците в концентрацията на пазара на онлайн търговия. \r\n\r\n Шведската MTG обяви през февруари тази година намерението си да продаде своето 95-процентно участие в българската “Нова броудкастинг груп” на инвестиционната компания PPF Group. Това включва тв каналите “Нова”, “Кино Нова”, “Диема”, “Диема Спорт”, “Диема Спорт 2”, “Диема Фемили”, дигиталната компания “Нетинфо”, радио “Нова нюз” и издателска група AtticaEVA. \r\n\r\n Другата българска сделка на Петр Келнер в България обаче беше успешна. Само преди 5 дни чехът получи разрешение от Европейската комисия да придобие бизнеса на телекома “Теленор” у нас, в Унгария, Сърбия и Черна гора. \r\n \n\t\t\t\t\t\t", "date": "2018.08.03", "title": "Келнер не се подаде на рекета на КЗК и обжалва сделката за Нова Тв в съда"}
{"url": "http://www.bnews.bg/article/246331-skandalat_se_razrastva_obshtinar_zamesen_v_bandata_na_mityo_ochite_chengetata_hodili_na_adresa_mu_i", "text": "\n Общински съветник от Несебър е замесен в организираната престъпна група на Митьо Очите. Това стана ясно на пресконференция на прокуратурата. \r\n\r\n   \r\n\r\n Общинарят не е открит на адреса, на който е регистриран. Обявени за издирване са ще двама души - единият е ръководителят на групата, който според прокуратурата е \"емблематична личност от 90-те години, престъпен контингент\". \"Един от участниците в престъпната група в Бургас е общински съветник в Несебър\", каза ръководителят на Специализираната прокуратура Даниела Начева по време на брифинга. По думите ѝ това добре говори на всички как криминалната престъпност се е сраснала и с властта. „Този общински съветник до момента не се е явил. Независимо от това вчера беше извършено претърсване на банкова касета, която е държал същият общински съветник, в която беше открита сумата от 60 хил. лв.“, коментира Начева. Тя поясни, че са иззети луксозни автомобили, ползвани от групата, и наркотични вещества, части за автомати и бойни оръжия, които предстои да бъдат изследвани. „Основният механизъм на действие на участниците и ръководителя на въпросната престъпна група е била да установяват на територията на Южното Черноморие и на к.к. „Слънчев бряг“ търговски дружества, които са развивали сериозен и успешен бизнес, като чрез заплахи и палежи са ги мотивирали да си плащат такса спокойствие“, обясни Начева. \r\n \n\t\t\t\t\t\t", "date": "2018.08.03", "title": "СКАНДАЛЪТ СЕ РАЗРАСТВА! Общинар замесен в бандата на Митьо Очите! Ченгетата ходили на адреса му и..."}
{"url": "http://www.bnews.bg/article/246332-za_parvi_pat_sled_smartta_na_sina_si_progovori_maykata_na_osama_bin_laden_kato_malak_bil_sramezhlivko_a_v_universiteta_hodil_da", "text": "\n Майката на Осама бин Ладен проговори за първи път след смъртта на сина си, който беше ликвидиран от американски специални части през май 2011 г. \r\n\r\n Алия Ганем даде пространно интервю за британското издание \"Гардиън\". \r\n\r\n Тя описа бившия лидер на \"Ал Кайда\" като добро дете, което много обичало майка си. Ганем разказа, че Осама е бил много срамежливо момче, което се е превърнало в силна и набожна личност в началото на 20-те си. Умно дете, което по някакъв начин се е отклонило от пътя си след постъпването в Университета \"Крал Абдул Азис\" в Джеда, където Осама е следвал \"Икономика\". \r\n\r\n \"Хората в университета го промениха. Той се превърна в различна личност\", смята майката и добави, че докато е следвал в университета, Осама се е срещнал с хора, които са му промили мозъка и са го променили. \r\n\r\n \"Той беше много добро дете, докато не срещна определени хора, които му промиха мозъка в началото на 20-те му години\", убедена Ганем. \r\n\r\n \"Те се сдобиваха с пари за каузата им. Винаги му казвах да стои настрана от тях и той никога не сподели пред мен какво прави, защото много ме обичаше\", продължи тя. \r\n\r\n \"Гардиън\" пише, че докато е бил в университета, Осама се е срещнал с Абдула Азам, член на \"Мюсюлмански братя\", който по-късно избягал от Саудитска Арабия и се превърнал в духовен наставник на Осама. \r\n\r\n Алия добави, че животът й е станал много тежък, защото първородното й дете винаги е било далеч от нея. \r\n\r\n За последно семейството се срещнало с Осама в Афганистан през 1999 г. Тогава той е бил посетен от семейството си два пъти, докато е пребивавал в база до Кандахар. \r\n\r\n Беше близо до летище, което е било в ръцете на руснаците, каза майката на бившия лидер на \"Ал Кайда\". \r\n\r\n Но доведеният брат на Осама, Ахмад, заяви, че тяхната майка е отричала тъмната страна на сина си. \r\n\r\n \"Вместо това тя обвиняваше тези около него. Тя само знаеше страната на доброто момче, тази страна, която ние всички виждахме. Тя никога не разбра джихадистката му страна\", каза Ахмад пред британското издание. \r\n\r\n Той призна, че всички роднини на Осама са се чувствали посрамени от действията му и са били наясно, че джихадистът ще отговаря за действията си. \r\n\r\n Ахмад сподели още, че цялото семейство е трябвало да се върне в Саудитска Арабия, където е било разпитано от властите и за известен период не е можело да напуска страната. Сега роднините на Бин Ладен могат да се движат относително свободно. Семейството е едно от най-богатите фамилии в монархията. \r\n \n\t\t\t\t\t\t", "date": "2018.08.03", "title": "ЗА ПЪРВИ ПЪТ СЛЕД СМЪРТТА НА СИНА СИ: Проговори майката на Осама бин Ладен! Като малък бил срамежливко, а в университета ходил да..."}
{"url": "http://www.bnews.bg/article/246333-obeshtano_do_15_septemvri_puskat_patya_smolyan_madan", "text": "\n До 15 септември трябва да приключи основното укрепване на затворения заради свлачище главен път Смолян - Мадан. Всеки понеделник ще се проверяват ремонтните дейности. Това потвърди пред протестиращи жители на района областният управител на Смолян Недялко Славов. \r\n\r\n „Срещнах се с протестиращите, които са недоволни от продължителното затваряне на главния път Смолян - Мадан поради възникналото свлачище. Разчетът е да се пусне всъщност отново движението по републиканския път. Категоричният ангажимент е това да се случи до 15 септември. Действително, ако на 15 септември пътят не е пуснат, очаква се напрежението да ескалира и отново да се стигне до затваряне на пътя“, предаде БНР. \r\n \n\t\t\t\t\t\t", "date": "2018.08.03", "title": "Обещано: До 15 септември пускат пътя Смолян - Мадан!"}
{"url": "http://www.bnews.bg/article/246288-kukata_pak_ostana_bez_gadzhe_manekenkata_zhuli_ordon_go_zaryaza", "text": "\n Актьорът Мариан Вълев, който се прочу с ролята си на мафиота Куката в сериала „Под прикритие”, отново търпи любовни несполуки. 49-годишният зевзек имаше кратка авантюра с швейцарската манекенка Жули Ордон, но наскоро тя го зарязала и заминала за Ибиса, издават запознати. Дългокраката блондинка е на острова със съпруга си Дейвид Мимрам и напълно е забравила за забежката си с Куката, писа „Уикенд“. \r\n\r\n Мариан и Жули се запознаха покрай снимките на новия сериал „Ускорение”, в който и двамата участват. Криминалният екшън е международна продукция, затова са привлечени много чуждестранни звезди, които застават рамо до рамо с родните актьори. \r\n\r\n Сексапилната Ордон, родена в Женева, попадала в екипа след кастинг. Хубавицата е на 34 и има зад гърба си куп фотосесии за модни списания, а от известно време се изявява като актриса. Тя твърди, че много се е забавлявала на родна територия и срещнала приятни хора покрай работата си у нас.  \r\n\r\n Фактът, че манекенката е омъжена за милиардера Дейвид Мимрам, не попречил на Куката настоятелно да флиртува с нея. Той пуснал в действие чара и чувството си за хумор, за да привлече интереса на красавицата. Вълев проявил завидно търпение и упоритост, докато най-накрая попаднал в полезрението на Ордон и тя го удостоила с вниманието си. Двамата открито флиртували пред колегите си от снимачния екип и така се зародили подозрения, че имат нещо повече от професионални отношения.  \r\n\r\n Интимната им афера им обаче не продължила дълго. Когато приключила ангажиментите си в България, Жули се върнала при съпруга си и сега обикаля Европа с него. \r\n \n\t\t\t\t\t\t", "date": "2018.08.03", "title": "Куката пак остана без гадже! Манекенката Жули Ордон го заряза"}
{"url": "http://www.bnews.bg/article/246329-stava_adsko_parvi_zhertvi_na_goreshtinite_vizhte_kade", "text": "\n Два смъртни случая от топлинен удар са регистрирани тази седмица в Испания, където се засилва горещата вълна. Това съобщиха днес местните власти в югоизточната област Мурсия, предаде Франс прес. \r\n\r\n Първи жертви на горещините станаха близо 40-годишен работник нигериец, трудил се във вторник на пътен строеж край град Мурсия, и пенсионер на 78 години, поразен от жегата, докато копаел в зеленчуковата си градина и починал по-късно в болницата, информираха здравните служби, предаде БТА. \r\n\r\n Аутопсия на тялото на работника показа вчера, че причина за смъртта е топлинен удар, макар че е имало и съпътстващо заболяване - хипертония, което може да е допринесло за фаталния изход, потвърди пред АФП говорителка на мурсийската болница \"Кралица София\". \r\n\r\n Според източник от здравното заведение причините за смъртта на 78-годишния пенсионер все още не са потвърдени и аутопсията предстои. \r\n\r\n Метеоролозите прогнозираха, че днешният ден ще е сред най-горещите това лято в Испания с температури от 40 градуса в Мадрид, 42 - в Севиля и Андалусия на юг, 43 в Касерес и 44 в Бадахос и Естремадура - на югозапад, допълва АФП. \r\n \n\t\t\t\t\t\t", "date": "2018.08.03", "title": "СТАВА АДСКО! Първи жертви на горещините! Вижте къде!"}
{"url": "http://www.bnews.bg/article/246340-izvanredno_vlastite_zasekli_ochite_v_solun_chakali_go_sam_da_se_predade", "text": "\n \r\nИздирваният под дърво и камък наркобос Димитър Желязков-Очите е забелязан в петзвезден хотел в Солун. Местните власти са го прихванали по заръка на нашето МВР още в началото на седмицата. Това научи Фрог нюз от разследващи. \r\n\r\n Те споделиха, че ще изчакат още няколко часа Очите да се предаде сам. Ако това не се случи, ще използват възможностите на международното полицейско сътрудничество, за да го арестуват и екстрадират за България. „Ако се стигне до този вариант, положението му ще се влоши, тъй като ще се счита, че умишлено се укрива от органите. Щом се криеш, значи има защо“, коментираха ченгета, ангажирани с разкриването на престъпната банда на Очите. \r\n\r\n Те са категорични, че е въпрос на време Желязков да бъде задържан, след като вече се следи движението му. Предполага се, че той сам е избрал да отседне  в Солун, за да може отблизо да следи какво се случва по време на акцията в Бургас и последващите действия на разследващите органи.   \r\n\r\n Вчера при мащабна спецакция бяха задържани 20 души от групата на Очите. Според прокуратурата по Южното Черноморие тя е принуждавала целият  бизнес да си плаща „такса спокойствие“.  В случай че някой откаже, следвала наказателна акция-заплахи, побои, палежи.  Според потърпевши, през последните месеци рекетът станал брутален.  \r\n\r\n , свързан с групата на Очите. \r\n \n\t\t\t\t\t\t", "date": "2018.08.03", "title": "ИЗВЪНРЕДНО: Властите засекли Очите в Солун, чакали го сам да се предаде?"}
{"url": "http://www.bnews.bg/article/246319-sled_insult_pochina_shefat_na_dai_blizkite_mu_snimka", "text": "\n Изпълнителният директор на Изпълнителна агенция \"Автомобилна администрация\" Красимир Сребров е починал на 1 август на 55-годишна възраст. Той е бил в продължителен отпуск по болест заради усложнения след прекаран инсулт, споделят негови близки. \r\n  \r\nКрасимир Сребров стана изпълнителен директор на ИА \"Автомобилна администрация\" през септември миналата година, като два месеца преди това е бил заместник изпълнителен директор на изпълнителната агенция. От 2014 г. до 2017 г. заема различни постове в \"Автомобилна администрация\". \r\n\r\n \r\n \n\t\t\t\t\t\t", "date": "2018.08.03", "title": "СЛЕД ИНСУЛТ: Почина шефът на ДАИ! Близките му... (СНИМКА)"}
{"url": "http://www.bnews.bg/article/246317-sasht_obviniha_rusiya_v_namesa_v_izborite", "text": "\n Русия продължава с намесата в изборния процес, както и в политическия дебат в САЩ, твърдят високопоставени лица от Вашингтон.  \r\n\r\n На пресконференция в Белия дом шефовете на американските агенции заявиха единодушно, че Москва се опитва да отслаби и раздели Съединените щати в навечерието на частичните избори през ноември. \r\n\r\n Действията включват незаконно финансиране на предизборни кампании, кибератаки и прониквания в компютри на лица на изборна длъжност. \r\n\r\n На въпрос на репортер дали опитите за намеса идват от проруски лица или от Кремъл, директорът на националното разузнаване Дан Коутс заяви „и двете“. \r\n \n\t\t\t\t\t\t", "date": "2018.08.03", "title": "САЩ обвиниха Русия в намеса в изборите"}
{"url": "http://www.bnews.bg/article/246325-nay_staroto_balgarsko_kino_dnes_izostaveno_utre_prevarnato_v_targovski_tsentar", "text": "\n Най-старото кино в България и едно от най-старите в Европа е на път да се превърне в офис сграда. Салон „Цанко Церковски” не е обявен за паметник на културата от национално значение, макар да е построен през 1908 г., в него да е била премиерата на първия български филм „Българан е галант” и до 1944 г. всички нови родни ленти да са се прожектирали първо там. \r\n\r\n Статутът обаче е „паметник от местно значение” т.е. собственикът е длъжен да запази само външния облик, но не и предназначението на сградата. Той е частен от 2001 г., като последната продажба е на стойност 1,2 млн. евро. Отдавна киното не работи. \r\n\r\n Бившият директор на Националния филмов център Георги Чолаков от години се бори то да стане паметник на културата от национално значение. \r\n\r\n От културното ведомство обаче признават, че процедурата е бавна и междувременно собственикът „Кохав Дивелъпмънт” работи по проект за превръщането на киното в търговски център с магазини и офиси. Фирмата няма контакти, собственик е на друга, от която излизат имената на граждани с грузински имена. Те официално не са коментирали намеренията си. \r\n\r\n Чолаков изрази надежда, че процедурата няма да се проточи до подпалването на сградата, както вече на няколко пъти се случи с емблематични обекти в страната. По думите му през 2014 г. собственикът просто забранил на експерти да разгледат сградата и така процедурата забуксувала. \r\n\r\n „Може би МК наистина чака да се подпали тази сграда и да бъде унищожена”, коментира той. \r\n\r\n   \r\n \n\t\t\t\t\t\t", "date": "2018.08.03", "title": "Най-старото българско кино: днес изоставено, утре – превърнато в търговски център"}
{"url": "http://www.bnews.bg/article/246344-balgarski_lekari_geroi_spasiha_dete_ot_moldova", "text": "\n Мобилен екип от реаниматори-анестиолози от УМБАЛ „Св.Анна“ – София прелетя над няколко държави, за да спаси дете от Молдова, претърпяло инцидент край Варна. \r\n\r\n След падане в басейн, 14-годишното момче е със счупени два шийни прешлена, мозъчен оток, възпаление на белите дробове и счупени ребра.    \r\n\r\n Родителите са пожелали детето да бъде транспортирано спешно до Републиканска детска неврохиругическа клиника „Майка и дете“ в Кишинев. \r\n\r\n Екипът от български лекари, включващ д-р Иван Желяпов и д-р Веселин Велчев, е участвал в над 30 подобни мисии в Азия, Африка и Европа. \r\n \n\t\t\t\t\t\t", "date": "2018.08.03", "title": "Български лекари-герои спасиха дете от Молдова"}
{"url": "http://www.bnews.bg/article/246145-petkanovi_ochakvat_bebe_po_koleda", "text": "\n Алекс Богданска — Петканова и Дани Петканов ще станат родители по Коледа. Затова се издадоха те самите \r\n\r\n Колеги на двойката разкриха сладката им тайна. Бебето се очаква да се роди точно в навечерието на Коледа, пише „Телеграф”. \r\nДвамата влюбени са много щастливи от факта, че ще стават родители, но съвсем не бързат да разкриват тази новина, най-вече от суеверие. Алекс категорично не искала да се шуми около бременността й, за да запази това събитие лично и само за семейството си. \r\nЗапитана от репортери, дали наистина е бременна, моделката била повече от лаконична. „Амиии… няма да отговоря на този въпрос”, казала тя. С други думи—негласно признала, че й предстои да бъде майка. \r\nГовори се, че с Дани вече обсъждат разположението и обзавеждането на бебешката стая, която скоро трябва да бъде готова. Двойката си купи къща извън София с парите от риалити формата, в която заживяха веднага след като напуснаха предаването. \r\nАлекс и Дани се разделиха доста бурно преди две години, когато тя бе уличена в афера с богат италианец. По-късно двамата изясниха отношенията си във „ВИП Брадър” и дори се ожениха там за всеобща изненада. \r\nНикой не вярваше, че бракът им ще издържи, но осем месеца по-късно те са лудо влюбени един в друг, а вече очакват и дете. \r\n \n\t\t\t\t\t\t", "date": "2018.08.03", "title": "Петканови очакват бебе по Коледа"}
{"url": "http://www.bnews.bg/article/246322-chastichnoto_bedstveno_polozhenie_za_oblast_plovdiv_ostava", "text": "\n Частичното бедствено положение на територията на Област Пловдив остава в сила. \r\nПричината за обявяването му е приливането на участък от река Чая и активизиране на свлачища в региона. \r\nТежка техника работи на дигата в района на Катуница и я насипва с едроломен камък. Целта е незабавно възстановяване на застрашеното защитно съоръжение.  \r\nВчера от Областна управа съобщиха, че на 4 км. от Добрълък пътят е пропаднал и достъпът до селото е силно затруднен, но няма засегнати къщи и бедстващи хора. Няколко квартала на селото са непроходими. В момента се обрушва ската, за да бъде разчистен пътят. Възстановено е и електрозахранването. \r\nКметовете на застрашените общините от областта трябва да започнат незабавно провеждане на планираните дейности за защита живота и здравето на населението и опазването на околната среда, да организират непрекъснато наблюдение на нивата на реките и потенциално опасните язовири на територията на областта, както и на активизираните свлачища. \r\n  \r\n \n\t\t\t\t\t\t", "date": "2018.08.03", "title": "Частичното бедствено положение за област Пловдив остава"}
{"url": "http://www.bnews.bg/article/246328-izvanredno_eto_go_samoubiliyat_se_granichar_lyubovna_drama_v_osnovata_otishal_da_si_tegli_kurshuma_na_plazha_s_snimki", "text": "\n БиНюз припомня, че по-рано днес граничен полицай бе открит мъртъв на плажа в Бургас. По последни данни, ставаше въпрос да самоубийство, което се потвърди в последствие. \r\n\r\n Близки до загиналия коментират, че 29-годишният Николай Иванов нямал никакви сериозни проблеми от какъвто и да било характер и отдават злополучния акт на любовно разочарование. \r\n\r\n По техните думи, непосредствено преди инцидента младият полицай водел кореспонденция с дама, близка до сърцето му и това изглежда е единствената причина за фаталното стечение на обстоятелствата.  \r\n\r\n Какви са били конкретните причини, подтикнали го към самоубийство и имало ли е скандал с въпросната можем само да гадаем. \r\n\r\n Близките му го описват като миролюбив, усмихнат и ведър човек и нелепият случай остава мистерия за тях. \r\n\r\n Снимки: Флагман.бг \r\n\r\n \r\n\r\n   \r\n \n\t\t\t\t\t\t", "date": "2018.08.03", "title": "ИЗВЪНРЕДНО! Ето го самоубилият се граничар! Любовна драма в основата?! Отишъл да си тегли куршума на плажа с... (СНИМКИ)"}
{"url": "http://www.bnews.bg/article/246324-intsident_avtomobil_e_blasnal_vazrastna_peshehodka", "text": "\n Пътният инциденте е станал около 22.55 часа вчера вечерта в Козлодуй, съобщиха от областната дирекция на МВР. \r\n\r\n Лек автомобил „Хюндай“, управляван от жител на село Гложене, блъснал 64-годишна пешеходка. \r\n\r\n Пристигналите на мястото полицаи установили, че жената пресичала пътното платно неправилно. \r\n\r\n На мястото бързо дошли спешните медици, които закарали жената в болницата в Козлодуй, където е била прегледана. \r\n\r\n Направената проба за алкохол на водача е отрицателна. По случая е образувано досъдебно производство. \r\n \n\t\t\t\t\t\t", "date": "2018.08.03", "title": "ИНЦИДЕНТ! Автомобил е блъснал възрастна пешеходка!"}
{"url": "http://www.bnews.bg/article/246347-rusiya_se_izsmya_na_sasht_i_gi_nareche_isterichni", "text": "\n Русия определи днес обвиненията на САЩ за руска намеса в американския изборен процес като \"истерия\", която ги \"прави за смях\", а американското разузнаване обвини Москва, че продължава да се меси, предаде БТА, позовавайки се на Франс прес. \r\n\r\n \"Тази истерия, която продължава вече две години около предполагаемата руска намеса, каквато никога не е имало, не само подкопава двустранните отношения, тя също прави за смях цялата американска политическа система\", каза говорителката на руската дипломация Мария Захарова на пресконференция. \r\n\r\n Захарова направи това изявление в момент, когато няколко високопоставени американски служители - от началника на разузнаването до директора на ФБР, в четвъртък обвиниха Русия, че продължава опитите \"да отслабва и разделя\" САЩ. \r\n\r\n Заплахата е \"истинска. Тя продължава. Правим всичко възможно да имаме избори, на които американците да могат да имат доверие\", изтъкна ръководителят на разузнавателните служби Дан Коутс, няколко месеца преди междинните избори през ноември за една трета от местата в Сената и за цялата Камара на представителите. \r\n\r\n Американското разузнаване обвинява Русия в намеса в изборите за президент през 2016 г., довели на власт Доналд Тръмп. Тази предполагаема намеса стана обект на разследване в САЩ, осъдено от Тръмп като \"лов на вещици\". Руските власти многократно са отхвърляли твърдо тези обвинения. \r\n \n\t\t\t\t\t\t", "date": "2018.08.03", "title": "Русия се изсмя на САЩ и ги нарече истерични"}
{"url": "http://www.bnews.bg/article/246307-zashto_simeonov_ostana_slyap_za_prestapleniyata_na_ochite_skandalen_dokument", "text": "\n Шумни акции срещу шумът по морето организира още от миналата година вицепремиерът Валери Симеонов, но остана изключително тих срещу рекета и зулумите на мутрите ръководени от Митьо Очите. \r\n\r\n Нещо повече, Симеонов остава сляп и много, много тих и срещу малтретирането на негова служителка, водеща на новините Радина Мъглова и бизнесът на майка ѝ от мутрите. \r\n\r\n Въпреки, че хората по черноморието от години са пропищяли от наказателните отряди на Очите, вицпремиерът като човек стартирал политическата си кариера именно от Бургас нито веднъж не постави акцент върху този сериозен проблем за хората, развиващи дребен бизнес. \r\n\r\n Според запознати със ситуацията по черноморието, вероятно Симеонов също е развивал сенчест бизнес чрез незаконно изградени трасета за доставка на интернет и телевизионен сигнал. \r\n\r\n Преди години партия Атака изнесе стряскаща информация за незаконни трасета, а РДНСК- Бургас я потвърди чрез издаването на десетки заповеди за премахване на незаконно изградени кабелни трасета от фирми на Симеонов. \r\n\r\n Тогавашния шеф Георги Георгиев пред свои близки е споделял, че недоумява как така незаконни трасета в последствие са се превърнали от съда в законни? Въпрос, който само повдига друг доста по- сериозен такъв- използвал ли е вицето услугите на Очите , за да излезе от трудната ситуация? \r\n\r\n Интересни документи сочат, че по това време бизнесът на групировката СКАТ е бил буквално пред фалит, според думите именно на Симеонов. Би Нюз \r\nразполага с интересен документ, от който ясно се вижда как са прикривани незаконно изградени трасета до хотели. \r\n\r\n Сега даваме гласност на този документ, а в следващи публикации ще ви запознаем с още по-скандални факти, които са и документално оформени. \r\n\r\n \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2018.08.03", "title": "Защо Симеонов остана сляп за престъпленията на Очите? СКАНДАЛЕН ДОКУМЕНТ!"}
{"url": "http://www.bnews.bg/article/246308-politsayat_napadnat_v_romska_mahala_opitaha_da_ni_smachkat_s_kola", "text": "\n Втори ден квартал \"Република\" в Хасково е под полицейска обсада, след като в сряда вечерта група роми се нахвърли с брадви и колове срещу служители на реда. Патрулът отишът по сигнал, че семейството на мъж е отнело детето на жена и я заплашва с насилие.  \r\n\r\n \"Посрещнаха ни доста агресивно, с доста арогантно поведение, с псувни. Впоследствие пристигнаха коли с още хора. Събраха се 20 души. Единият от ромите посегна да изблъска мой колега\", разказа полицаят Димитър Кючуков, пострадал при атаката.  \r\n\r\n При опит да арестуват агресивните граждани, той получава удар по главата с юмрук. Това принудило него и колегите му да стрелят във въздуха.  \r\n\r\n \"Тогава част от ромите се качиха в колите и тръгвайки с мръсна газ, се опитаха да ни смачкат, като ние останахме между техния и патрулния автомобил. В последния момент спряха и тръгнаха да бягат в друга посока\", поясни той.  \r\n\r\n Задържани  са общо петима души.  \r\n\r\n \"Кварталът се характеризира с доста голям процент на престъпност. Има употреба и продажба на наркотици, кражби\", коментира Иван Расково, началник на РПУ Хасково. В същото време той поясни, че в този случай агресорите не са жители на квартала.  \r\n \n\t\t\t\t\t\t", "date": "2018.08.03", "title": "Полицаят, нападнат в ромска махала: Опитаха да ни смачкат с кола"}
{"url": "http://www.bnews.bg/article/246309-dyado_ot_vratsa_se_okaza_narkodilar", "text": "\n 71-годишен мъж от Враца се оказа наркодилър. Това станало ясно след като полицаи извършили претърсване в апартамента му. \r\nНа различни места в жилището му полицейските служители намерили и иззели над 100 грама амфетамини, разпределени в полиетиленови пликчета и пластмасова кутия, множество празни полиетиленови пликчета, три електронни везни, пликчета и буркани, пълни с над 8 кг канабис, както и плик, съдържащ около 30 сини таблетки с щампа върху тях. \r\nМъжът, обитаващ апартамента, е задържан в Районното управление във Враца. Образувано е досъдебно производство. \r\n \n\t\t\t\t\t\t", "date": "2018.08.03", "title": "Дядо от Враца се оказа наркодилър"}
{"url": "http://www.bnews.bg/article/246310-zhiteli_na_varnensko_selo_izlizat_na_protest_zaradi_razbiti_ot_godini_ulitsi", "text": "\n Разбитите от години улици на варненското село Константиново изкараха жителите му на протест. По думите им инфраструктурата е била разрушена заради наводнение, но ремонт все още не е направен, въпреки търсената помощ и многократните обещания. \r\n\r\n Хората допълниха, че са отпуснати 150 000 лева за реконструкция, но едва след като са заявили, че ще правят протест и са били подкрепени от омбудсмана Мая Манолова. \r\n\r\n Жителите на село Константиново изразиха притеснение, че заради непочистеното дере има опасност от ново наводнение, а непрестанните валежи са разрушили почти напълно улиците. \r\n\r\n Всяка година се отпускат пари от бюджета за поддържане на инфраструктурата, но те са недостатъчни, това отговори на протестиращите Тихомир Тимов - началник на отдел \"Общинска инфраструктура\", Община Варна. \r\n\r\n „След наводненията през 2016 година бяха отпуснати 150 000 лева за частичен ремонт на дерето. В момента колегите остойностяват проекта, защото е на по-висока цена и ще преценим за тези пари какво може да се направи”, каза още Тимов и допълни, че е случайно съвпадат началото на ремонта и протеста на жителите на Константиново. \r\n \n\t\t\t\t\t\t", "date": "2018.08.03", "title": "Жители на варненско село излизат на протест заради разбити от години улици"}
{"url": "http://www.bnews.bg/article/246311-dazhdovete_sasipaha_rekoltata_tsenite_na_plodovete_i_zelenchutsite_skachat_glavolomno", "text": "\n Реколтата от плодове и зеленчуци е съсипана от дъждовете и градушките през последния месец. Българският домат удари два лева на едро само за седмица в средата на лятото, съобщи Красимир Кичуков, заместник-председател на Българска асоциация на производителите на оранжерийна продукция, пише \"Труд\". \r\n\r\n “На полето е пълна трагедия. От открити площи няма да има качествен домат тази година. Влагата и в същото време топлото време маносаха зеленчуците”, обясни производителят. По думите му дори в оранжериите има по-голямо развитие на болести, заради влажното време. Подобна е и ситуацията с краставиците, кайсиите, нектарините и прасковите, уточни Кичуков. \r\n\r\n При доматите от открити площи увеличението е с 10%, при оранжерийните – с 5 на сто, а при картофите – с близо 47%. С 25% по-висока е цената на дините това лято, с 5% на прасковите и с 3,6 на сто на ябълките. На пазара килограм розов домат не пада под 3,50 лева, а краставиците държат цена от 4 лева. \r\n\r\n Цените на зеленчуците ще бъдат по-високи тази година, отколкото средните за последните 5 години, прогнозират експертите на Центъра за икономически изследвания в селското стопанство (САРА). При доматите средногодишните цени на дребно се очаква да бъдат около 2,50 лв./ кг – 4% над тези от периода 2013- 2017 г., при пипера – 2,20 лв./кг – със 7% над тези за последните 5 години, а при краставиците да останат на около 2,50 лв./кг – с 3% по-малко отколкото в предходните 5 години. \r\n\r\n Причината за поскъпването е по-слаба реколта от полското производство на зеленчуци, заради неблагоприятното време от началото на юни, с висока влажност и по-малък брой слънчеви дни, обясняват експертите. \r\n\r\n Според тях общото производство на домати през 2018 г. може да падне до 145 хил. т. Това ще бъде приблизително с 9% по-малко, отколкото е реколтата през 2017 г. Делът на полските доматище остане водещс около 91 хил. т, което е с 11% по-малко в сравнение с 2017 година. Производството на краставици се очаква да бъде около 58 хил. т. Отбелязаният през миналата година ръст в количествата от открити площище претърпи най-сериозен спад и от 15 хил. т. може да падне на около 9 хил. т. Предвиждания на САРА при пипера са за производство от 55 хил. т. Пиперът е сред 3 култури с най-големи колебания на производството, защото най-голяма част от това производство се прави на открито. \r\n\r\n : Пшеницата поскъпва всяка седмица Цената на пшеницата расте всяка седмица, заради по-ниската реколта след дъждовете. По данни на агростатистиката увеличението от първия месец на настоящата кампания (2018/19 г.) е в рамките на 2- 3%. От началото на новата пазарна година до края на юли изкупната цена на хлебната пшеница сe е повишила със 7%, а на ечемика – с 2,2%. При фуражната пшеница увеличението за периода е по-слабо изразено – с 0,7%. Прогнозите на експерти са изкупните цени на място в началото на реколтата да са по-високи от тези през изминалата година. През август се очаква цената й в района на Североизточна България да бъде 285 лв./т (при 277 лв./т през 2017 г.), за фуражна пшеница – 265 лв./т (262 лв./т през 2017 г.). \r\n\r\n Красимир Коев, директор на Изпълнителната агенция по лозата и виното: Очакваме по-малко грозде, 20% от лозята са пострадали Картината в лозята след дъждовете и градушките е тревожна, коментира Красимир Коев, директор на Изпълнителната агенция по лозата и виното. Около 15-20% от масивите с лозя са пострадали. Първоначално градушките удариха Южна България, след това Монтанско, а последните се изсипаха по Южното Черноморие. Дори реколтата да не е напълно унищожена, то гроздовете са напукани и след това стават за преработка само за ракия, уточни той. \r\n\r\n По думите му, ако миналата година винените предприятия са прибрали и обработили 170 000 тона грозде, то тази се надяват да има поне 150-160 000 тона. Количествата обаче надалище са достатъчни да задоволят избите, вътрешната консумация, както и нуждите за външните пазари. “2019 година е важна за износа ни на вино, защото имаме подписани нови споразумения за износ на 12 милиона литра вино за Китай. Освен това годишно предприятията ни имат договори за експорт на 58-62 млн. литра вино. Надяваме се реколтата да стигне, за да изпълнят ангажиментите си”, каза Красимир Коев. \r\n\r\n Според него слабата реколта ще окаже влияние върху изкупните цени на гроздето, но все пак 95% от винените изби имат свои собствени масиви. Тази година ще са нужни повече пръскания, поне с 3 ще се увеличи броят им, а това ще оскъпи реколтата. Който е изпуснал да наръси, рискува лозите му да заболеят от обикновена мана или мана оидиум /брашнеста/, каза агрономът Стойчо Стойчев. Възможно е да падне и захарността на гроздето, особено ако е наранено от градушки, каквито паднаха на два пъти в района на Велики Преслав, уточни специалистът. \r\n\r\n Доц. Борис Комитов, Център за слънчев и слънчево-земен мониторинг: Чакат ни мокри лета следващите години Следващите няколко годинище са със студени зими, хладни и дъждовни лета, твърди доц. Борис Комитов, ръководител на Центъра за слънчев и слънчево-земен мониторинг в Стара Загора. Според него по-хладното и дъждовно време това лято е резултат от фаза на 11-годишен цикъл, в която се намира Слънцето сега. Под влияние на слънчевия минимум, който ще бъде достигнат през 2019 г., следващите няколко години ще са със студени зими, хладни и дъждовни лета. \r\n\r\n България да се ориентира към климатично-независима икономика, посъветва доц. Комитов. “Трябва да имаме разумна стратегия в областта на икономиката, реиндустриализация, отглеждане на културите, които съответстват на нашите условия, примерно каквито са били през 19-тия век. Тогава не са се сеели субтропични култури. Другото нещо – морският туризъм ще става все по-непечеливш през следващите десетилетия. \r\n\r\n Протест: Земеделци блокират пътища Хората от селата Катуница, Чешнегирово и Садово смятат да обявят гражданско неподчинение, заради бездействието на държавните институции след бедствията. Вчера водната стихия отново скъса дигата на река Чая на две-три места и наводни нивите на хората, които засаждат за втори път това лято. “Заставам твърдо зад тях”, каза кметът на община Садово Димитър Здравков. Земеделците заплашиха, че ще блокират международния път за Свиленград. В района има напрежение, тъй като след миналото наводнение обезщетенията били много малки. Вчера бе обявено частично бедствено положение в три общини в Пловдивска област – Садово, Родопи и Куклен. \r\nПрочети повече в Blitz.bg: https://www.blitz.bg/ikonomika/dzhdt-smachka-rekoltata-tsenite-na-zelenchutsite-i-plodovete-glavolomno-rastat_news617835.html \r\n \n\t\t\t\t\t\t", "date": "2018.08.03", "title": "Дъждовете съсипаха реколтата! Цените на плодовете и зеленчуците скачат главоломно! "}
{"url": "http://www.bnews.bg/article/246318-harvatski_fenove_s_narkotichni_veshtestva_i_pirotehnika_zadarzhani_na_kalotina", "text": "\n Микробус с фенове на хърватския \"Хайдук\" Сплит не е бил допуснат да влезе на българска земя, след като в пътуващите са открити забранени пиротехнически средства, а един от тях е бил задържан заради притежание на наркотични вещества на ГКПП \"Калотина\". Това съобщиха от МВР след мача между хърватския гранд и \"Славия\" от втория предварителен кръг на Лига Европа. \r\n\r\n Органите на реда са работили съвместно с агенция \"Митници\" и дирекция \"Жандармерия\", за да предотвратят очаквани сблъсъци между футболните привърженици от Хърватия и тези на \"Левски\". Закани от двете страни бяха отправяни преди мача заради вражда от миналия сезон, когато \"сини\" фенове бяха нападнати при гостуване в Сплит. \r\n\r\n При проверки на филтровъчните пунктове на територията на София са задържани още 18 футболни фенове на гостуващия отбор, пътували с микробуси. Установено е, че са носили пиротехнически изделия и забранени предмети. Непосредствено преди влизане на стадиона, с наркотици е задържан един от хърватските фенове, съобщават от МВР. \r\n\r\n Само един инцидент е записан от органите на реда за цялата нощ. При оттеглянето с автомобили на привържениците на гостуващия отбор, в района от моста над \"Ломско шосе\", по движещата се колона посока изход от столицата е хвърлен твърд предмет. Няма данни за пострадали при инцидента, но е пукнато стъкло на един от чуждестранните автомобили. \r\n \n\t\t\t\t\t\t", "date": "2018.08.03", "title": "Хърватски фенове с наркотични вещества и пиротехника задържани на \"Калотина\""}
{"url": "http://www.bnews.bg/article/246327-ekspert_vapros_na_otselyavane_e_zhivotat_na_golyama_chast_ot_balgarite", "text": "\n Припомняме ви, че към по последни данни с .  \r\n\r\n Според най-новите данни на КНСБ за издръжка на живот на едно четиричленно семейство са необходими 2361 лева. 1180 лева пък е средната заплата на работещия в страната. Около 31% от лицата, които живеят в България, живеят на ръба и с големи ограничения, за да постигнат нормален начин на живот. \r\n\r\n Това обясни в студиото на „Здравей, България по Нова телевизия“ Виолета Иванова от КНСБ.  Въпрос  на оцеляване е животът на голяма част от българите. На прага на бедността се намират десетки хиляди жители. \r\n\r\n През последните години можем да се похвалим с едни добри икономически показатели“, смята тя. По думите й всичко това е довело до повишаване на вътрешното потребление, но когато се прави съотношение, се наблюдават задълбочени социални неравенства. 45% от българите живеят между линията на бедност, а едва 25 на сто от хората могат да си позволят необходимите за живот средства. \r\n\r\n „През последното тримесечие се наблюдава увеличение на издръжката на живот“, обясни още експертът. Според нея и доходите нарастват, което е обнадеждаващо. \r\n\r\n Ето какво написа Николай Бареков по темата: \r\n\r\n \"Според КНСБ живеят 2 милиона и 200 хиляди бедни в България. 2/3 от гражданите живеят под линията на мизерията в най-бедната държава - член на ЕС. Очакваме най-после управляващите от 5 години ВМРО да си изпълнят обещанията. Оправиха Македония, време е за България.\" \r\n \n\t\t\t\t\t\t", "date": "2018.08.03", "title": "Експерт: Въпрос на оцеляване е животът на голяма част от българите\r\n    \r\n"}
{"url": "http://www.bnews.bg/article/246312-skandalno_oligarhat_kovachki_otnovo_namaza_darzhavata_mu_podari_zlatna_mina_i_nov_dobiv_na_vaglishta_kolko_rabotnitsi_shte_ostavi_na_ulitsata_tozi_pat", "text": "\n На вчерашното заседание, Правителството услужливо даде две нови концесии на фирми от кръга на небезизвестния олигарх Христо Ковачки, който неотдавна остави над 400 миньори от мини \"Бобов дол\" буквално на улицата  . \r\n\r\n Това се случи след години на редовни стачки заради неплатени трудови възнаграждения и лоши условия на труд – най-вече около избори. Огромни дългове за над 200 млн. лв. към държавата, банки, доставчици и работници. Това е равносметката от над десетгодишното частно управление на рудници в мини \"Бобов дол\" от свързвани със скандалния бизнесмен Христо Ковачки фирми. \r\n\r\n Днес негова фирма отново е оторизирана да добива медни руди и злато от находище Прохорово. Концесията се предоставя от държавата за срок от 35 години.  \r\n\r\n Както знаем, Христо Ковачки, оперира повечето частни въглищни мини в страната. Държавата, чрез НЕК на Министерството на енергетиката, поне два пъти годишно субсидира с по 30 млн.лв. Топлофикациите от същата група, вместо поне да прихване дължимото. \r\n\r\n Припомняме ви, че Ковачки беше част от партията на Николай Бареков - ББЦ, след което вербува останалите членове на партията, давайки им повече от 1 000 000 лева, за да предадат и напуснат ББЦ. Бареков бе човекът, благодарение на който Ковачки се легитимира в Народно събрание, и който в последствие предаде най-безпардонно. \r\n\r\n Чрез Минна компания според \"Десант\" бизнесменът от Самоков практически държи половината от акциите в инвеститора Прохорово майнинг. Интерес предизвиква и партньорът му - Атанас Тилев, който през последните години държи дял в Еврохолд.  \r\n\r\n За срок от 29 години Минна компания ЕООД – София ще добива лигнитни въглища от находище Алдомировския въглищен басейн, участък Радуловци, намиращ се на територията на община Сливница, Софийска област. Решението е взето по време на редовното заседание на Министерския съвет. \r\n \n\t\t\t\t\t\t", "date": "2018.08.03", "title": "СКАНДАЛНО: ОЛИГАРХЪТ КОВАЧКИ ОТНОВО НАМАЗА! Държавата му подари златна мина и нов добив на въглища! Колко работници ще остави на улицата този път?!"}
{"url": "http://www.bnews.bg/article/246315-samoubi_se_izvestniyat_maneken_zombi_boy", "text": "\n Канадският манекен Рик Дженест, известен с прозвището Зомби Бой и участвал в клипа \"Born This Way\" на Лейди Гага, се е самоубил на 32-годишна възраст, съобщава в. \"Монреал газет\". \r\n\r\n Според изданието Дженест е отнел живота си в Монреал в сряда. \"Самоубийството на Рик Дженест е повече от смразяващо. Трябва да работим повече, за да променим културата и да изведем психичното здраве на първи план\", написа в Twitter американската певица Лейди Гага, която си сътрудничеше със Зомби Бой. \r\n\r\n Рик Дженест е роден на 7 август 1985 година в предградие на Монреал. От 16-годишна възраст той започва да татуира тялото и лицето си с татуировки, изобразяващи човешки скелет. Той попадна в Книгата на рекордите на Гинес с най-много татуировки на насекоми – 176, и на човешки кости – 139. \r\n \n\t\t\t\t\t\t", "date": "2018.08.03", "title": "Самоуби се известният манекен Зомби Бой"}
{"url": "http://www.bnews.bg/article/246306-skandal_oligarhat_koyto_naricha_boyko_nachalnik_platil_masrafa_na_bregovich_na_buzludzha", "text": "\n След събора на БСП на Бузлуджа и концерта на Горан Брегович, в общественото пространство, сред сериозни кръгове, изплува информацията, че с финансово спонсорство на БСП е помогнал бизнесменът Кирил Домусчиев. \r\n\r\n Николай Бареков направи коментар по темата. Ето какво написа той: \r\n\r\n \"Тц, тц. Ако е спонсор лошо, ако е от субсидията - тъпо. Както казва народът: Отпред змия, отзад к.р. Неприятно. А съм сигурен, че червените щяха пак да са на Бузлуджа в този състав и без Брегович.\" \r\n\r\n На практика БСП би могла да си позволи всякакви концерти и волности, благодарение на голямата си партийна субсидия, а както е знайно всички партийни субсидии плащаме ние – данъкоплатците, но съвсем отделен е въпроса дали партийната субсидия на БСП е резонно и коректно да бъде раздавана за Горан Брегович и компания. \r\n\r\n АФЕРА.БГ се обърна към Бояна Бозаджиева, която е „медиен съветник на г-жа Нинова“, тъй като и нейното име бе спрегнато, стоящо в близост с Кирил Домусчиев. \r\n\r\n Ето и целият разговор с Бояна Бозаджиева /на снимката – втората отдясно наляво/ – с черен курсив са отбелязани въпросите на АФЕРА: \r\n\r\n -  \r\n\r\n -  Да. \r\n\r\n \r\n\r\n -  Здравейте. \r\n\r\n \r\n\r\n -  Кажете, ако мога да Ви помогна с нещо. \r\n\r\n \r\n\r\n -  Не, няма такова нещо. \r\n\r\n \r\n\r\n - Няма такова нещо. Всичко сме си платили, което е наше задължение, с договори, с фактури … към импресариото на господин Брегович… \r\n\r\n \r\n\r\n -  Не-не-не…абсурд, не, няма такова нещо категорично. \r\n\r\n \r\n\r\n -  Този концерт ние го организираме чрез неговия импресарио и всичко, което… \r\n\r\n \r\n\r\n -  БСП. За което си има фактури и отчети. \r\n\r\n \r\n\r\n -  Да. Както на българските изпълнители и на г-н Брегович ние сме си платили. \r\n\r\n \r\n\r\n -  Нищо. Абсолютно нищо общо, това е абсурдно. \r\n\r\n \r\n\r\n -  …мм, не. /засмива се/ Нямам. Абсурдно е просто… \r\n\r\n \r\n\r\n -  Ми…не, аз не виждам просто как така някой просто ще реши да плати на някой друг аъъъъ… \r\n\r\n \r\n\r\n -  Е, да, но щеше да е оформено официално. Плюс това ако не сме могли да си го позволим, в крайна сметка има и други начини, в смисъл, това се прави официално, събират се пари от парламентарната група… \r\n\r\n \r\n\r\n -  Аааа, не знам какъв е самолета, ние сме платили пътя към компанията, която му е уредил импресариото на г-н Брегович. \r\n\r\n \r\n\r\n -  Не мога да Ви кажа така, защото пътувам и съм извън… \r\n\r\n \r\n\r\n -  Значи на г-н Брегович хонорара със сигурност мога да Ви кажа, че беше 10 000 евро. \r\n\r\n \r\n\r\n -  Да. \r\n\r\n \r\n\r\n -  На останалите изпълнители ли? \r\n\r\n \r\n\r\n -  Аааа, нееее, те са заедно, в смисъл… \r\n\r\n \r\n\r\n -   Дааа…. \r\n\r\n \r\n\r\n - Не, на всички изпълнители той се води г-н Брегович заедно с оркестъра му. За цялата им група платихме 10 000 евро. \r\n\r\n \r\n\r\n -  Да. \r\n\r\n \r\n\r\n - Моля да не ме цитирате, защото… Но сме поели и пътя, нощвките, освен полета сме поели и пътните разходи, които бяха от летището до Бузлуджа и нощувките, които са в София, преди да излети… \r\n\r\n \r\n\r\n -  Защото не съм оторизирана да разговарям на тази тема. Ако искате пуснете си въпросите официално и ще си получите официално отговори. \r\n\r\n \r\n\r\n -  Даже излезе и по медиите, няма нищо лошо… \r\n\r\n \r\n\r\n -   Аз не съм пиар и не съм оторизирана, съжалявам. \r\n\r\n \r\n\r\n -  Медиен съветник съм на г-жа Корнелия Нинова. \r\n\r\n \r\n\r\n -  Не съм говорител на партията, не съм пиар, не мога просто, не можете да се позовавате на мен, съжалявам. \r\n\r\n \r\n\r\n - Какво разбирате под близки отношения? Виждала съм го този човек един или два пъти, когато сме имали официални срещи. \r\n\r\n \r\n\r\n … \r\n\r\n А има ли Симбиоза и една хранилка за всички – и властници, и опозиция, бореща се с паралелната държава – отговора оставяме на вас. \r\n \n\t\t\t\t\t\t", "date": "2018.08.03", "title": "СКАНДАЛ! Олигархът, който нарича Бойко началник, платил масрафа на Брегович на Бузлуджа!"}
{"url": "http://www.bnews.bg/article/246313-shte_saboryat_li_bivshiya_partien_dom_v_plovdiv", "text": "\n Общинските съветници в града решиха 12-етажната сграда да бъде съборена \r\n\r\n Съдбата на бившия партиен дом в Пловдив разпали ожесточени спорове между общинари и архитекти. Въпреки гражданската съпротива и тази на Камарата на архитектите, общинските съветници в града решиха 12-етажната сграда да бъде съборена и на нейно място да се изгради дом на операта, която повече от 50-години чака да има своя самостоятелна сграда. \r\n\r\n Ще отиде ли Партийният дом в историята? \r\n\r\n \r\n \n\t\t\t\t\t\t", "date": "2018.08.03", "title": "Ще съборят ли бившия Партиен дом в Пловдив?"}
{"url": "http://www.bnews.bg/article/246323-bosiya_s_posledni_sili_sastoyanieto_mi_se_vloshava", "text": "\n “Състоянието ми се влошава.” Това призна в интервю за БНР Николай Колев-Босия, който в средата на юни обяви гладна стачка против фалшивите шофьорски книжки, за оставката на транспортния министър и за разпускането на парламента. \r\n\r\n “В момента съм 63 килограма. Отслабнал съм с 20 килограма. Аз съм тръгнал да създавам един процес, ценности, въз основа на които да се създаде едно общество. Един такъв процес не може да започне от нищото. Той започва от саможертвата. Поставил съм две условия. Когато ги изпълнят, тогава ще спра гладната стачка, но аз не се самоубивам. Искам да поставя началото на един дълготраен процес, който да създаде такова общество, в което който и да е на власт, обществото да може да го удари през ръцете и да каже: “Това, което си написал, започвай незабавно да го изпълняваш“. Лидерството е идиотизъм, ние не сме стадо, че да се нуждаем от овен” – каза Николай Колев-Босия. \r\n \n\t\t\t\t\t\t", "date": "2018.08.03", "title": "Босия с последни сили: Състоянието ми се влошава!"}
{"url": "http://www.bnews.bg/article/246314-otkriha_tyalo_na_mazh_v_kanavka_kray_yambol", "text": "\n В крайпътна канавка на републиканския път I-7 край Ямбол тази сутрин е открито тялото на около 50-годишен мъж, съобщи говорителят на Областната дирекция на МВР Татяна Павлова. \r\nПо първоначални данни мъжът е ударен от пътно превозно средство, което е напуснало местопроизшествието. Криминалисти извършват процесуално-следствени действия. \r\n\r\n \r\n \n\t\t\t\t\t\t", "date": "2018.08.03", "title": "Откриха тяло на мъж в канавка край Ямбол"}
{"url": "http://www.bnews.bg/article/246316-granichen_politsay_e_otkrit_martav_s_ognestrelna_rana_na_plazha", "text": "\n Трупът на граничен полицай от Бургас е бил открит тази сутрин в района на плажа на солниците в морския град. \r\n\r\n Сигналът е подаден около 6.20 часа в Пето РПУ.  \r\n\r\n 29-годишният Н.И. е намерен с огнестрелна рана в гърдите, а при извършения първоначален оглед в близост до тялото е открит законно притежаван боен пистолет, съобщиха от Областната дирекция на МВР. \r\n\r\n Тялото на бургазлията е откарано за аутопсия в отделение „Съдебна медицина” към УМБАЛ – Бургас. Първоначалната версия на разследващите е за самоубийство. \r\n\r\n По случая е образувано досъдебно производство. \r\n\r\n На 26 юли около 9 часа на плажа в Отманли бе намерено тялото на 37-годишен служител на Националната служба за охрана. Към момента на инцидента служителят не е бил на работа. По случая бе образувано досъдебно производство, а със заповед на началника в службата бе назначена служебна проверка. \r\n\r\n По-късно стана ясно, че гардът се е удавил, а в кръвта му е имало значително количество алкохол.  \r\n \n\t\t\t\t\t\t", "date": "2018.08.03", "title": "Граничен полицай е открит мъртъв с огнестрелна рана на плажа"}
{"url": "http://www.bnews.bg/article/246295-potroshenata_ot_divna_kristin_varti_dupe_pet_mesetsa_sled_katastrofata", "text": "\n Моделката Кристин Илиева вече крачи уверено и дори върти дупе за кураж по-малко от пет месеца след тежката катастрофа. За да покаже напредъка си в лечението борбената Кристин пусна видеоклип в социалните мрежи. Тя се придвижва с помощта на патерици, но стъпва далеч по-смело от преди. Освен, че може да ходи, моделката демонстративно върти дупе, за да покаже колко е напреднала, писа „Телеграф“. \r\n\r\n Така тя разведрява приятелите си зад камера. Кристин преживя тежък инцидент заедно с певицата Дивна, която управляваше колата, но остана невредима, поне физически. \r\n\r\n „Продължавам да се боря с костната инфекция. Правя рехабилитация, ще проходя. Казват, че ще бъде добре. Ще работим и над белезите, които имам по краката. Все още не мога да се справя с тях“, споделя Илиева. \r\n \n\t\t\t\t\t\t", "date": "2018.08.03", "title": "Потрошената от Дивна Кристин върти дупе пет месеца след катастрофата"}
{"url": "http://www.bnews.bg/article/246334-angel_dzhambazki_v_priznanie_nyama_da_se_poyavi_pak_druga_partiya_kato_bbts_koyato_da_ni_izvede_na_izbori", "text": "\n \"Не мисля, че е възможно да се появи някаква партия, като България без цензура, с които бихме могли да идем на избори. Самостоятелно или в рамките на патриотите - това са два варианта, без съмнение.\" \r\n\r\n Това коментира пред Би Ти Ви евродепутатът от ВМРО Ангел Джамбазки. \r\n\r\n Признанието от страна на ВМРО доказа, че именно ББЦ бе свежият въздух и силата, която буквално реанимира иначе забравената отдавна по онова време от народа партия на Каракачанов. Благодарение на \"България без цензура\" ВМРО излезе на политическата сцена и дори спечели евродепутатско място.  \r\n\r\n Докато не бяха приети в коалицията, с която заедно се явиха на евроизборите преди 4 години, свитата на Каракачанов бе известна с угаждането си и прекланянето пред всякакви други политически партии, за да се чува за тях или да получат някой и друг хубав и сочен пост. \r\n \n\t\t\t\t\t\t", "date": "2018.08.03", "title": "АНГЕЛ ДЖАМБАЗКИ В ПРИЗНАНИЕ: Няма да се появи пак друга партия като ББЦ, която да ни изведе на избори!"}
{"url": "http://www.bnews.bg/article/246290-maskirani_obraha_lili_ivanova_dokato_spi", "text": "\n Маскирани крадци са обрали жилището на Лили Иванова на престижната столична улица „Оборище”. Обирът е бил извършен в края на месец юни, но се пази в тайна от МВР по настояване на естрадната прима. Крадците са проникнали в апартамента на именитата певица, прониквайки през таванските помещения. Не е известно как апашите са съумели да стигнат до тях – дали с шперц, с който са отключили входната врата на кооперацията, или прехвърляйки се в блока от покрива на друга сграда. Крадците са се спуснали от тавана с въже до балкона на певицата, след което са проникнали в жилището й, отваряйки балконската врата. \r\n\r\n Кражбата е била извършена в ранните часове на нощта – около 3,30 след полунощ, като охранителни камери от блока са заснели действията им. Апашите обаче не могат да бъдат разпознати, тъй като са носели черни маски и ръкавици, писа „Уикенд“. \r\n\r\n По време на обира Лили Иванова е била в апартамента си, но не е усетила чуждо присъствие. Естрадната легенда е повикала полицаи от Пето РПУ в София на следващия ден около обяд, когато се събудила и установила, че й липсват пари, бижута и ценни предмети. Общата стойност на откраднатото е за няколко хиляди лева. Пред полицаите от сектор „Грабежи” Лили Иванова обяснила, че преди да си легне е активирала алармата, която обаче не се е задействала при влизането на апашите. Естрадната легенда е помолила криминалния случай да не попада в сводката на МВР, за да не предизвиква нездрав медиен интерес. \r\n\r\n Дръзкото нахлуване в дома на примата удивително наподобява обира над друга знаменитост – водещата от БНТ Мира Добрева, която също бе ограбена, докато спи. Журналистката обаче даде гласност на случая и разпространи видеокадри на единия от апашите, проникнали в жилището й. \r\n\r\n За нахлуването в апартамента на Лили Иванова криминалистите подозират бандата на столичния крадец Павел Илиев - Пачата, който е обявен за издирване. Пачата е търсен от МВР заради взломна кражба в Слънчев бряг, извършена на 4 юли. Ченгетата подозират, че преди да забегне към южното черноморие с бандата си, Пачата и свитата му са обрали апартамента на Лили Иванова на „Оборище”. \r\n\r\n Съседи на естрадната прима потвърдиха информацията на „Уикенд” за скорошен обир на апартамента й. Според думите им, полицаи разпитвали всички живущи в кооперацията на улица „Оборище”, но нито един не видял крадците. Любопитен детайл е, че в нощта на обира пазачът на входа не е бил на работа, тъй като ден по-рано постъпил в болница. Охранителят, пазещ блока, също е разпитан и е установено, че не е съпричастен към обира в дома на Лили. \r\n \n\t\t\t\t\t\t", "date": "2018.08.03", "title": "Маскирани обраха Лили Иванова докато спи "}
{"url": "http://www.bnews.bg/article/246326-koy_plati_chastniya_polet_za_minimum_30_000_evro_na_bregovich_ot_milano_do_buzludzha", "text": "\n \"Не знаех, че моят приятел Горан Брегович си е купил частен луксозен самолет, с който лети от Милано до родния ми Пловдив за концерта на Бузлуджа.\" - това написа в свой коментар в личния си профил във Фейсбук евродепутатът Николай Бареков по повод  \r\n\r\n Bnews публикува пълния коментар на Бареков по темата без редакрторска намеса: \r\n\r\n \"Не знаех, че моят приятел Горан Брегович си е купил частен луксозен самолет, с който лети от Милано до родния ми Пловдив за концерта на Бузлуджа. Или пък това не е неговият личен самолет, а самолетчето на някой роден олигарх. Кой знае? Кой плаща? Подобен полет по справка в нета струва минимум около 35 000 евро или 70 хиляди лева. Въпросът със сигурност не е към оркестъра, а към “организаторите”. Докато чакаме отговорите, насладете се на това яко изпълнение в облаците на 10 000 метра!\" \r\n\r\n На страницата си във Фейсбук Горан Брегович публикува следния видео клип с текст за пътуването им от Милано до Пловдив: „Така го направихме във времето от Италия до България… винаги с песен!“ \r\n\r\n \r\n\r\n На клипа ясно се вижда, че Горан Брегович и музикантите му пътуват с частен самолет от Милано до Пловдив. Личи и надпис и на български „Изход“, както и са снимани и пилотите. \r\n\r\n Кой лъже и защо? На кого е този частен самолет? Кирил Домусчиев има ли нещо общо с този частен самолет? \r\n\r\n И в крайна сметка има ли защо да се срамуват БСП от Кирил Домусчиев, който е известен и с това, че е приятел и на премиера Бойко Борисов? \r\n\r\n \r\n \n\t\t\t\t\t\t", "date": "2018.08.03", "title": "КОЙ плати частния полет за минимум 30 000 евро на Брегович от Милано до Бузлуджа"}
{"url": "http://www.bnews.bg/article/246281-geri_malkodanska_s_hitar_plan_varza_gadzheto_si_s_bebe_i_obsht_biznes", "text": "\n Бременната Гери Малкоданска няма да минава под венчило с бащата на бебето – интериорния дизайнер Алекс Ковачев \r\n\r\n Той не е фен на брака, писа „Уикенд”. Синоптичката обаче се надява да го върже завинаги и с бебето, и с бизнеса, който заедно въртят.  \r\n\r\n Червенокосата бивша манекенка, като всяка нормална жена, имала голямо желание да се омъжи за бащата на детето си. Но вместо да жертва ергенлъка в името на любовта, той я убедил, че подписът не означава нищо. В крайна сметка Малкодандка приела да живее в грях със своя избраник, но имала нужда от допълнителни гаранции за любовта им, освен бебето, което чака. Тя се включила и в бизнеса на Алекс. Двамата ръководят фирма за търговия с луксозни стоки за дома, ползвайки всяко тв предаване, в което ги канят, за реклама на продуктите си. Цените на стоките са такива, че човек със здрав разум трудно би ги платил.  \r\n\r\n Едно джезве например струва близо 250 лева, а дъска за рязане – 300. Въпреки това явно се намират хора, които ги купуват, тъй като Гери се хвалела, че бизнесът покрива всичките ѝ разходи, а работата в Нова тв е само за поддържане на звездния ѝ имидж. Освен това била убедена, че Алекс никога няма да я изостави, защото това би означавало да забрави и за детето, и за работата си.  \r\n\r\n Според познати на дизайнера обаче тази схема вече е играна и то без резултат. Бебето, което звездата на Нова чака, ще бъде първо за нея, но не и за нейния любим. Той вече има едно отгледано дете от предишна връзка с жена, за която също е отказал да се ожени. По информация на „Уикенд”, и с нея интериорният дизайнер е въртял бизнес, само че в областта на рекламата и високите технологии. В един момент се почувствал неудовлетворен, зарязал и жената, и детето, и работата, и сменил посоката. Насочил се към обзавеждането, успоредно с това започнал да води рубрика в предаването „Мармалад” на Би Ти Ви, което ползвал за самореклама.  \r\n\r\n Бременната Гери била сигурна, че няма да я сполети съдбата на изоставената бивша половинка на мъжа ѝ. Тя твърдо вярвала в любовта на Алекс и не го притискала за брак. Даже казвала, че ако случайно ѝ предложи, ще му откаже да се оженят, повтаряйки думите му, че подписът не означава нищо. Почти никой обаче не ѝ вярвал. \r\n \n\t\t\t\t\t\t", "date": "2018.08.03", "title": "Гери Малкоданска с хитър план - върза гаджето си с бебе и общ бизнес"}
