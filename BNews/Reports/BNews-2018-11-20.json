{"url": "http://www.bnews.bg/article/252367-dashteryata_na_aneliya_slusha_samo_koko_dinev", "text": "\n Дъщерята на певицата Анелия се допитва предимно до баща си Коко Динев, когато има проблеми и се колебае. \r\nТова сподели пайнерката в „Папараци“, като допълни, че за разлика от бизнесмена, на нея й се налага да повтаря по няколко пъти, докато Ивон и тя постигнат съгласие по даден въпрос. „Аз съм по-открита. Приятелка  е с мен, когато й отърва. Понякога при нужда звъни първо на баща си“.   \r\n \n\t\t\t\t\t\t", "date": "2018.11.20", "title": "Дъщерята на Анелия слуша само Коко Динев"}
{"url": "http://www.bnews.bg/article/252397-tihomalkom_borisov_probuta_za_vitsepremier_protezheto_na_valeri_simeonov_dokument", "text": "\n \r\n\r\n Тихомълком, след оглушитгелно мълчание и 6 часа разговори в малката коалиция, в пълна непрозрачност за народа, примеарът е подписал  официално предложение на премиера Бойко Борисов до председателя на Народното събрание Цвета Караянчева. \r\n\r\n Документът е с днешна дата слага край на спекулациите кой ще замени в правителството подалия оставка Валери Симеонов. Николова е бивш началник на кабинета на националиста и е юрист. \r\n\r\n Утре гласуването на нейната кандидатура е първа точка на пленарното заседание. \r\n\r\n Неофициално стана ясно, че именно името на Николова е станало отново повод за раздор сред патриотите на днешната им среща. Името е било предложено, не било одобрено от всички. \r\n\r\n Припомняме, че от срещата първи излезе Волен Сидеров, който заяви, че Борисов ще избере кой да е заместникът на Валери Симеонов на поста му като вицепремиер. \r\n\r\n \r\n \n\t\t\t\t\t\t", "date": "2018.11.20", "title": "Тихомълком Борисов пробута за вицепремиер протежето на Валери Симеонов! (ДОКУМЕНТ)"}
{"url": "http://www.bnews.bg/article/252395-4_godini_zatvor_za_shofyor_ubil_dete_na_peshehodna_pateka", "text": "\n Бургаският апелативен съд потвърди четиригодишната ефективна присъда на шофьора, който преди година блъсна и уби на място 16-годишен ученик на пешеходна пътека до созополското село Атия. \r\n\r\n Апелативният съд споделя изцяло извода на Окръжния съд, че настъпилото произшествие е по изключителна вина на шофьора Кирил Георгиев. Той е управлявал автомобила си с превишена скорост - 95 км/час при разрешена 60 км/час. Вещите лица са констатирали, че ако той се е движил с указаната скорост, е имал възможност да види пресичащия младеж и да намали или да спре колата си и така е нямало да се стигне до фаталния удар. Въпреки наличието на смекчаващи вината обстоятелства, като чистото му съдебно минало, трудова и семейна ангажираност, изразеното от подсъдимия съжаление и разкаяние съдиите приемат, че деянието се отличава с изключително висока степен на обществена опасност, съобщи БНР.  \r\n\r\n Освен ефективното наказание от 4 години, Кирил Георгиев е лишен и от право да управлява автомобил за 5 години. Решението на Апелативния съд в Бургас подлежи на обжалване пред ВКС в 15-дневен срок. \r\n \n\t\t\t\t\t\t", "date": "2018.11.20", "title": "4 години затвор за шофьор убил дете на пешеходна пътека"}
{"url": "http://www.bnews.bg/article/252384-suzanita_vleze_v_big_bradar", "text": "\n Скандалната певица се щракна в звездната къща на Големия брат, а каченият от нея фотос предизвика бурни реакции сред почитателите на шоуто. \r\nЗа добавянето на Сузи в списъка със съквартиранти се заговори миналото лято, но до този момент нито тя, нито родителите й са коментирали евентуалния й престой в имението край Нови хан. Верните фенове на певицата и на предаването веднага разпознаха студиото, чийто декор изключително много напомня на „ВИП Брадър“, пише „Телеграф“. \r\n \n\t\t\t\t\t\t", "date": "2018.11.20", "title": "Сузанита влезе в \"Биг Брадър\""}
{"url": "http://www.bnews.bg/article/252394-brutalno_nagli_pred_sada_tsiganite_ubili_mazh_vav_vlaka_kray_vakarel_natopiha_zhertvata_si", "text": "\n 38-годишният ром, задържан за убийството на 50-годишен мъж във влака Пловдив - София, се издържал с ровене по кофите, съобщава \"Телеграф\". Това разясни вчера пред Софийския окръжен съд Красимир Мутафчийски, който е с обвинение, че е убил с нож в гърба умишлено, по хулигански подбуди и без никаква причина Ангел Цветанов от Белово. \r\n\r\n Според прокуратурата ромът е взел нож от сестра си Запринка и го е забил в гърба на непознатия, защото им направил забележка да си свалят краката от седалката. \"Аз съм болен. Сакат съм. Нищо не работя\", бяха част от малкото смислени изречения, които обвиняемият успя да формулира по време на гледането на мярката му за неотклонение в съда. За да докаже, че има проблеми с краката, мъжът едва пристъпяше и куцаше, обут в маратонки с няколко номера над неговя. \r\n\r\n \"Виж ся к'во ще ти кажа..\", продължи да нарежда Красимир, обръщайки се към председателя на съдебния състав, когато му бе дадена думата.  \"Той ни нападна. Без да се закачам с него. Вика ни: \"Ше ви е*а в циганите. Той ни псуваше\", опита да се защити Мутафчийски пред Темида. Адвокатът му пък поиска да го пуснат или с \"подписка\", или под домашен арест, защото по думите му не е ясно дали не се е защитавал и тепърва трябва да се извърши разследване за причините за убийството на Ангел. Магистратите го оставиха с най-тежката мярка - задържане под стража. \"Болна съм. Имам гуша. Той ни нападна първи\", извика пред магистратите и сестрата на Красимир - Запринка. \r\n\r\n Тя е обвинена, че е влязла в ролята на помагач на брат си и му е дала ножа, с който е наръган Ангел. Заради задух се наложи в съдебната зала да влезе медицинско лице, което да разбере дали ромката действително има здравословни проблеми.  След 2 минути се оказа, че е добре и заседанието продължи. Въпреки пролятите сълзи пред магистратите тя също бе оставена зад решетките с най-тежката мярка.  \r\n  \r\n \n\t\t\t\t\t\t", "date": "2018.11.20", "title": "Брутално нагли пред съда циганите, убили мъж във влака край Вакарел, натопиха жертвата си!"}
{"url": "http://www.bnews.bg/article/252399-naglostta_patriotarska_e_bezgranichna_vizhte_tsyalata_istina_za_kandidat_vitsepremierkata_mariana_nikolova", "text": "\n Наглостта патреотарска е безгранична – Далаверий си тръгна, на негово място идва любовницата. Мариана Николова – началник кабинет на Валери Симеонов. \r\n\r\n Никой обаче не спомена /услужливо!/ пребиваването на Николова в Министерството на земеделието по времето на Мирослав Найденов, виден министър на ГЕРБ, дето Борисов го тръшкаше на земята, ей тъй за избиване на комплекси – и оня се хилеше като изоглавен, пише сайтът “Афера”.  \r\n\r\n Николова по това време на правителството на ГЕРБ е дясна ръка на Мирослав Найденов. Прокуратурата така и замижа и не чу, и не видя кой стои в схемата с директните плащания и заменките по онова време в земеделското министерство. И Николова “ за лимонада“ ли беше? \r\n\r\n Тогава тя е началник на правния отдел и през този отдел се отменят отказите за неправомерни плащания. Прокуратурата пак зажумя и не чу, и не видя кой срещу рушвет от минимум 30% придвижва тези откази за неправомерни плащания за … плащане! \r\n\r\n Мълвата твърди и че Мариана Николова е с протекцията на Валентин Златев, а мъжът и е бил личен шофьор, се казва още в коментар, направен в “Афера”.  \r\n\r\n Мариана Николова е работила и в несъществуващото вече Министерство на държавната администрация по времето на Николай Василев. В колоарите на парламента пък се носят слухове, че същата е била забелязвана многократно в централата на ДПС на “Ал. Стамболийски” по време на Тройната коалиция.  \r\n\r\n Този акт е проява на класически неопотизъм - раздаване на доходоносни длъжности на свои близки с цел укрепване на личната власт. \r\n\r\n По информация на BNEws днес Волен Сидеров напуска извънредно съвета на т.н. малка коалиция именно поради причината, че не може да приеме безграничата наглост на Валери Симеонов и излъчената кандидатура. Премиерът Бойко Борисов обаче далеч не е на същото мнение, след като стана ясно, че е приел кандидатурата и гласуването е залегнало в първа точка в програмата на Народното събрание за утрешното заседание.  \r\n\r\n Цирковете в държава тепърва предстоят. BNEwe ще следи случващото се и ще ви информира своевременно.  \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2018.11.20", "title": "Наглостта патриотарска е безгранична! Вижте цялата истина за кандидат-вицепремиерката Мариана Николова! "}
{"url": "http://www.bnews.bg/article/252398-prezidentat_rumen_radev_nyama_da_govori_s_borisov_za_upravlenskata_programa_na_gerb_a_za_koruptsiya", "text": "\n Президентът Румен Радев няма намерение да се среща с премиера Бойко Борисов с единствената цел да обсъждат управленската програма на правителството. Той поиска конкретни мерки за борба с корупцията и със спада на чуждестранните инвестиции. \r\n\r\n „Среща има когато водената от премиера коалиция разработи ясна и конкретна визия за справянето с корупцията по високите етажи на властта, за увеличаване на инвестиции и постигане но икономически ръст, който да направи така, че да догоним държавите от Централна и Източна Европа. Нали не очаквате до разговаряме за 4-годишната програма, която изводи хората на улиците?!”, категоричен беше държавният глава. \r\n\r\n Той отказа до вземе отношение по преговорите в коалицията кой да остане в управлението след оставката на вицепремиера Симеонов. \r\n\r\n Радев отбеляза, че депутатите са тези, от които зависи дали заплатите на високопоставените политици ще бъдат намалени. По думите му една от причините за протестите е, че гражданите не вярват, че хората във властта живеят само от месечните си възнаграждения, предаде БТВ. \r\n \n\t\t\t\t\t\t", "date": "2018.11.20", "title": "Президентът Румен Радев няма да говори с Борисов за управленската програма на ГЕРБ, а за корупция!"}
{"url": "http://www.bnews.bg/article/252369-senzatsionni_razkritiya_ot_tamnoto_minalo_na_biznesdamata_zlatka_raykova_video_18", "text": "\n Сегашният образ, който се опитва да ни втълпи Златка Райкова, няма нищо общо с миналото й и жалките опити да се измъкне от Пазарджик и да стане известна. \r\n\r\n Представящата се за бизнес дама Райкова крие потресаващи подробности от миналото, които би трябвало да карат родителите й да се срамуват. Нейната слава тръгна от предаването „Островът на изкушението“, където Златка показа леко поведение и вулгарни сцени. \r\n\r\n Тези дни из социалните мрежи се завъртя клип от въпросното предаване, на което Андрей Едрев насилва Златка. Бизнесменът, който от години живее на о-в Бали, съблича насилствено русата фурия пред погледите на всички участници. „Това си е изнасилване“, възроптаха зрители на скандалното видео. \r\n\r\n Златка участваше във формата през 2008 година, след като се окичи с титлата „Мис Плеймейт“. Цицорестата пазарджиклийка замина с още  10 изкусителки на другия край на света, като целта на девойките бе да прелъстят няколко необвързани мъже. Тогава единствено Златка успя да изпълни мисията перфектно. \r\n\r\n Първите дни тя спретна незабравимо еротично денс шоу за господата, които плакнеха очи и се мъчиха да устоят на гледката. \r\n\r\n Само по прозрачен сутиен и прашки тя се кълчеше пред възбудените мъже, дупеше се и им сядаше в скута. На един от тях позволи да опипа голия й задник. В кулминацията на риалитито двамата се усамотиха в луксозна спалня и ситуацията загрубя. Поставените в стаята микрофони предаваха на тв зрителите стенания, каквито няма дори в германските порнофилми. \r\n\r\n Диалозите помежду им също караха зрителите да онемеят. „Моля те да не ми говориш така пред хората. Ела настрани и питай: Ще ми направиш ли една свирка?“, казваше Златуна. Видеото вижте  \r\n \n\t\t\t\t\t\t", "date": "2018.11.20", "title": "Сензационни разкрития от тъмното минало на \"бизнесдамата\" Златка Райкова (ВИДЕО 18+)"}
{"url": "http://www.bnews.bg/article/252368-vasil_petrov_darzhal_vesela_neynski_pod_klyuch_ot_revnost", "text": "\n Една от най-силните любови на певицата Весела Нейнски е джазменът Васил Петров. Двамата са заедно повече от година по времето, когато музикантът търси „жената на живота си“. „Да, бил съм с нея. Кого и колко ще обичам, обаче е моя работа, не искам да говоря за личния си живот“, лаконичен е Петров с днешна дата. Приятелите на изпълнителя обаче помнят за силната му любов към Весела, когато певицата е все още с руса коса и малко над 20 г. \r\n\r\n „Заключваше я в хотелите от ревност, когато имаше концерти, не я показваше на никого, не знаем какво се случи и защо се разминаха“, споделят те пред  „България Днес“. \r\n\r\n Връзката между двамата тихомълком се разпада и на хоризонтите се появява… Освалдо Риос. Двамата се запознават случайно и дори певицата му гостува в Пуерто Рико. Именно там й става ясно, че любимият бразилски актьор не иска сериозна връзка с нея, а само забавление. \r\n\r\n „Върнах се, но останахме приятели, макар той да е голямата ми любов. Често се чуваме, дори го подкрепям в борбата му с рака, който разви“, споделя Весела. \r\n \n\t\t\t\t\t\t", "date": "2018.11.20", "title": "Васил Петров държал Весела Нейнски под ключ от ревност "}
{"url": "http://www.bnews.bg/article/252396-toaletnoto_vitse_shte_pravi_izyavlenie_edva_utre_zamestnikat_mu_e_posochen_no_ne_e_odobren", "text": "\n След близо 8-часов работен ден, прекаран в сградата на правителството, медиите дочакаха съобщение от Обединените патриоти за инфарктно тежкото и дълго заседание на малката коалиция. Официални изявления нямаше, но имаше обещание за такова за утре, сряда, около 9 часа. \r\n\r\n Валери Симеонов ще направи изявление утре сутринта, преди началото на правителственото заседание, съобщи служителка от кабинета на вицепремиера в оставка. \r\n\r\n Заседанието на малката коалиция ОП продължи близо 6 часа. То бе предшествано от събиране на голямата коалиция в кабинета на премиера Бойко Борисов рано сутринта, между 8 и 9 часа. \r\n\r\n Име на бъдещ вицепремиер официално тази вечер не бе оповестено. От участници в заседанието Канал 3 разбра, че Симеонов е предложил своя началник-кабинет Мариана Николова, на което остро реагирал Волен Сидеров. Именно заради тази номинация Сидеров напусна предсрочно коалиционния съвет на патриотите и си тръгна още около 16 часа. \r\n\r\n Съветът приключи малко преди 18 часа, когато сградата на МС напусна и Красимир Каракачанов. \r\n\r\n \r\n  \r\n \n\t\t\t\t\t\t", "date": "2018.11.20", "title": "Тоалетното вице ще прави изявление едва утре, заместникът му е посочен, но не е одобрен!"}
{"url": "http://www.bnews.bg/article/252388-polsha_i_izrael_otkazvat_da_podpishash_pakta_na_oon_za_migratsiyata", "text": "\n \r\nПравителството на Полша обяви, че се присъединява към страните от ЕС, които няма да подпишат пакта на ООН за миграцията, предадоха информационните агенции. \r\nКанцеларията на израелския премиер Бенямин Нетаняху разпространи съобщение, че той е наредил на външното министерство да обяви, че Израел няма да подпише документа. \"Ние сме отдадени на защитата на границите си от нелегални мигранти. Ние правим това и ще продължим да го правим\", заявява Нетаняху, който е твърд противник на незаконната миграция.  \r\nГлобалното споразумение цели намаляването на негативните фактори, съпътстващи миграционните процеси, защитата и интеграцията на мигрантите и повишаването на достъпа до регулирана миграция. Документът предизвика опасения у няколко страни от Европейския съюз като Австрия, България, Словения, Унгария, Чехия и Хърватия вече обявиха, че няма да подпишат, припомни ДПА. \r\nЦеремонията по подписването на пакта е предвидена за конференция в Маракеш, Мароко, на 10-11 декември т.г. След това документът, който няма задължаващ правен статут, трябва да бъде одобрен през януари от Общото събрание на ООН. \r\nИзточник: БТА \r\n  \r\n \n\t\t\t\t\t\t", "date": "2018.11.20", "title": "Полша и Израел отказват да подпишаш пакта на ООН за миграцията"}
{"url": "http://www.bnews.bg/article/252391-valcho_arabadzhiev_ostava_v_aresta_ot_mayka_mu_i_bashta_mu_nyama_i_sleda", "text": "\n Специализираният съд неуважи молбата за изменение на мярката и остави в ареста сина на Ветко и Маринела Арабаджиеви-Вълчо. Той и двете счетоводителки Ромелия Кирилова и Елена Караянева бяха задържани при акция в хотелите на Арабаджиеви и обвинени, че са част от престъпна група, занимавала се с укриване на данъци и пране на пари, предаде БТА. \r\n\r\n От съдебномедицинска експертиза, приета по време на заседанието, стана ясно, че Вълчо Арабаджиев има заболявания, които обаче са съвместими с условията на арест. \r\n\r\n Той каза пред съда, че средното и висшето си образование е завършил в чужбина и не е подозирал за евентуална незаконна дейност на родителите му. Той помоли да му бъде променена мярката в по-лека, за да се погрижи за здравето си и да продължи образованието си. \r\n\r\n Според съда обаче има достатъчно данни по делото да се предположи, че Вълчо Арабаджиев е извършил престъплението, за което е обвинен; да извърши ново престъпление и да се укрие, подобно на родителите му. \r\n\r\n Определението на съда подлежи на обжалване. \r\n\r\n Прокурорът по делото Кирил Пейчинов коментира пред медиите, че на този етап Ветко и Маринела Арабаджиев не са се свързали с прокуратурата и все още не се знае къде се намират. \r\n \n\t\t\t\t\t\t", "date": "2018.11.20", "title": "Вълчо Арабаджиев остава в ареста, от майка му и баща му няма и следа"}
{"url": "http://www.bnews.bg/article/252322-roksana_s_kolezhkite_se_biem_za_rokli_pod_naem", "text": "\n Фолк певицата Роксана натопи колежките си. Изпълнителката сподели, че голяма част от певиците от чалга бранша се фукат със скъпи рокли по светски събития, които всъщност са взети под наем. \r\n\r\n На концерти и други събития повечето певици не спират да събират погледите с рокли и костюми, които струват десетки хиляди евро. Оказва се обаче, че те далеч не харчат тези пари за облеклата си. \r\nА просто взимат тоалетите под наем за по 200 – 300 лв. „Ще се избием коя да вземе по-скъпите дрехи, за да снимаме клип, които всъщност са под наем. \r\n\r\n Въобще не се притеснявам да го кажа. Ние работим с едни и същи стилисти”, издава изпълнителката, пише „България днес”. \r\n\r\n Тя въобще не се притеснява да каже, че има и разделение в бранша. А певиците буквално се карат, за да покажат, коя е с по-богат мъж. \r\n\r\n  „Вярвам, че на сцената остават само можещите изпълнители”, убедена е Роксана. \r\n \n\t\t\t\t\t\t", "date": "2018.11.20", "title": "Роксана: С колежките се бием за рокли под наем"}
{"url": "http://www.bnews.bg/article/252393-ostavkata_na_karakachanov_ne_e_na_dneven_red_no_e_obsazhdana_v_malkata_koalitsiya", "text": "\n Малкият коалиционен съвет днес е обсъждал оставката на Красимир Каракачанов, но тя към момента не е актуална. Това каза в предаването „Лице в лице” зам.-председателят на ВМРО и депутат от „Обединените патриоти” Искрен Веселинов, който е участвал в заседанието. \r\n\r\n „С това започна съвещанието – господин Сидеров обясни своето виждане, че това за него е ход да се запази лидерът на ВМРО от атаките, които често са необосновани, като опитът да се залепи прокурорското разследване в Агенцията за българите в чужбина към Каракачанов и към ВМРО конкретно. Той казва по-добре да бъде на позиция, на която може да прави политика без да е атакуван. \r\n\r\n Дадохме контрадоводът, че напротив, когато един министър е изключително ефективен, когато има висока обществена подкрепа и най-важното – заел се е с една мисия да повиши боеспособността на българската армия и да върне нейния престиж, нелепо е да го изтеглим, само защото бива нападан. Нормално е, ще има завистници, ще има атаки, но въпросът е да се водим към крайната цел”, обясни депутатът. \r\n \n\t\t\t\t\t\t", "date": "2018.11.20", "title": "Оставката на Каракачанов не е на дневен ред, но е обсъждана в малката коалиция"}
{"url": "http://www.bnews.bg/article/252390-siderov_si_tragna_ot_saveta_vsichko_izchistihme_premierat_i_vitsepremierite_shte_vi_kazhat_ostanaloto", "text": "\n Лидерът на Атака Волен Сидеров си тръгна от заседанието на т.нар. малка коалиция в сградата на Министерския съвет, с думите : \"Няма повод за изявление!\" \r\nЕдинственото, което каза, бе, че коалицията \"Обединени патриоти\" остава и кой ще бъде следващият вицепремиер, ще реши премиерът Бойко Борисов. \r\n„Коалицията Обединени патриоти“ остава, няма никакъв проблем, не виждам защо се вълнувате. Оставаме във властта. Всичко изчистихме, всичко е наред. Всичко е прекрасно! Нямам нищо специално какво да ви кажа. Премиерът и вицепремиерите ще ви кажат останалото. Аз само един прост депутат“, каза Сидеров. \r\nБлизо четири часа продължи срещата между ръководствата на партиите в рамките на Обединените патриоти, предаде Дарик. \r\nОчаква се да стане ясно кой ще замести Валери Симеонов на поста вицепремиер и дали той ще се върне в парламента, като депутат. Спряга се името на шефката на кабинета на Симеонов - Мариана Николова. \r\n \n\t\t\t\t\t\t", "date": "2018.11.20", "title": "Сидеров си тръгна от съвета: Всичко изчистихме, премиерът и вицепремиерите ще ви кажат останалото!"}
{"url": "http://www.bnews.bg/article/252392-zashto_rayonen_sadiya_osadi_shefa_na_vks_lozan_panov", "text": "\n На 12 страници съдия Ангел Павлов от Софийския районен съд (СРС) излага мотивите, с които на 19 ноември 2018 г. потвърди глобата от 1000 лв., наложена от Сметната палата на председателя на Върховния касационен съд (ВКС) Лозан Панов, заради отказа му да подаде имуществена декларация за 2016 г. пред независимия държавен орган, съобщава \"Правен свят\". \r\n\r\n Изключително систематично и много аргументирано, Павлов отхвърля една по една защитните тези на Панов и адвоката му Александър Кашъмов, които настояваха, че като член по право на Висшия съдебен съвет (ВСС) не е трябвало да се отчита пред Сметната палата, след като вече го е направил пред Инспектората на ВСС, но в качеството си на председател на ВКС. \r\n\r\n Както съдия Павлов подчертава, като задължено лице по отменения вече Закон за публичност на имуществото на лица, заемащи висши държавни и други длъжности (ЗПИЛЗВДД), председателят на ВКС \"несъмнено следва да притежава изключително висока юридическа подготовка\". И ако това наистина бе така, то би трябвало Панов още преди година и половина, когато казусът стартира, да е бил наясно, че с бездействието си \"нарушава установения ред на държавното управление, което е извършено виновно (най-малкото при условията на непредпазливост под формата на небрежност, при които условия деецът не предвижда настъпването на общественоопасните последици от деянието си, но е бил длъжен и е могъл да ги предвиди – чл. 7 вр. чл. 11 от ЗАНН вр. чл. 11, ал. 3 вр. ал. 1 от НК) и е обявено за наказуемо с административно наказание, налагано по административен ред\".  \r\n\r\n В мотивите си редовият районен съдия припомня на първия сред върховните съдии, че \"по аргумент от чл. 14 от НК вр. чл. 11 от ЗАНН незнанието на закона, в това число неправилното му тълкуване, не изключва вината\". Съдията отделя специално внимание и опровергава друго от внушенията, които Лозан Панов вече година и половина насажда, че от съобщението на сайта на Сметната палата, публикувано в началото на 2017 г., ставало ясно, как магистратите вече били длъжни да подават декларации само пред ИВСС. \"Вярно е, че е логично жалбоподателят все пак да бъде подведен от съобщенията на сайтовете на Сметната палата и ИВСС. Това само по себе си не е обстоятелство, което съгласно приложимото на територията на Република България право да обосновава липса на административно нарушение или на търсене на отговорност за него…\", мотивира се съдията. \r\n\r\n Изтъква се и друг ключов момент. След като нарушението с не подаването от Лозан Панов на декларация, което той единствен извърши от членовете на ВСС, бе установено, от Сметната палата го призоваха да го направи, макар и извън изтеклия срок, но той отказа. \"Хипотеза на маловажен случай би била мислима, ако след научаване за отправеното срещу него обвинение от страна на контролен орган при Сметната палата председателят на ВКС беше извършил необходимото деклариране/подаване на уведомление (с оглед изтеклия вече срок за деклариране по ЗСВ и наистина съвпадащата до голяма степен информация, предмет на деклариране по двата закона, изпълнението на задължението за деклариране/уведомяване съгласно ЗПИЛЗВДДД /отм./ дори в един кратък срок не е представлявало за въззивника значителна трудност), като не бива да се забравя и за това, че все пак се касае за един от двамата практически най-високопоставени съдии в страната, очакванията за познаване на нормативната уредба към когото при всяко положение са несравнимо по-високи спрямо тези към нарушителите при обичайните хипотези на извършване на нарушения от същия вид\", аргументира се съдията от СРС. \r\n\r\n Особено ценни са мотивите на съдия Ангел Павлов, с които се отхвърлят направените от Панов твърдения на първото от общо две съдебни заседания по делото (на второто председателят на ВКС не присъства), че с наложената му санкция от 1000 лв. председателят на Сметната палата е нарушил Конституцията, като с действията си оказва натиск върху независимата съдебна власт, с която Лозан Панов се идентифицира. \"Не може да бъде споделена и аргументацията, свързана с твърдяно нарушаване на принципа на разделение на властите съгласно чл. 8 от КРБ, като не е налице в тази връзка и каквото и да било нарушаване на прокламираната с чл. 117, ал. 2 от КРБ независимост на съдебната власт. На първо място, следва да се има предвид, че разделението на властите, а и дори независимостта на съдебната власт от другите власти, нямат абсолютен характер; самият смисъл на разделението на властите е в това те да се контролират и възпират една друга, а съдебната власт, както и всяка друга, произхожда и съществува в нашата страна не сама за себе си, а само по волята на суверена – народа (чл. 1, ал. 2 от КРБ). На второ място, действително касае се за санкциониране на председателя на ВКС от страна на орган на изпълнителната власт и то във връзка със службата на председателя на ВКС, но не и във връзка с упражняването на самата съдебна власт, а във връзка с един чисто административен въпрос и ако се следва логиката на въззивника и процесуалния му представител в тази насока, то би се стигнало до абсурдни от житейска гледна точка положения, при които например председателят на ВКС (а и който и да било административен ръководител в системата на съдебната власт) не би могло да бъде санкциониран за нарушения, свързани с противопожарната нормативна уредба или тази по опазване на общественото здраве (и други подобни), а съдебната власт ще следва да поддържа контролни органи и във връзка със спазването на тези правила (примерно здравни инспектори); очевидно е, че действителният смисъл на разделението на властите и независимостта на съдебната власт изобщо в правото на страните от демократичната общност не е в това да се получават подобни абсурдни от житейска гледна точка положения. \r\n\r\n Изобщо, ако разделението на властите и най-вече независимостта на съдебната власт бъдат абсолютизирани като принципи, то би се получило положение, при което и не в длъжностно качество съдиите, прокурорите, следователите, членовете на ВСС и инспекторите при ИВСС не биха могли да станат обект на каквото и да било властническо въздействие от страна на органите на изпълнителната власт, т. е. – съдебната власт на практика би представлявала \"държава в държавата\", пише още съдия Ангел Павлов.  \r\n\r\n В мотивите на решението се посочва, че наложената глоба в размер на 1000 лв. е минималният размер, \"поради което е безпредметно да се обсъжда справедливостта й\".  \r\n\r\n От съществено значение за крайния изход по делото, което Панов води срещу КПКОНПИ (тъй като частта от Сметната палата, отговаряща за публичността на имуществото на представителите на висшите държавни длъжности се вля в новата Антикорупционна комисия), е обстоятелството, че ако обжалва решението на съдия Ангел Павлов, то делото ще трябва да се разглежда от Административен съд София-град, чийто председател в периода 2007 – 2012 г. е бил именно Лозан Панов. Отсега може да се предположи, че този факт ще стане причина за множество отводи от съдии, без да се коментира, че с поведението си председателят на ВКС нанася непоправими щети върху усещането за справедливост и на практика опозорява цялата съдебна власт. \r\n\r\n Цялото решение може да прочетете в \"Правен свят\".  \r\n \n\t\t\t\t\t\t", "date": "2018.11.20", "title": "Защо районен съдия осъди шефа на ВКС Лозан Панов?"}
{"url": "http://www.bnews.bg/article/252389-lekari_predlagat_da_otpadne_vtorichniyat_profilaktichen_pregled", "text": "\n Да отпадне вторичният профилактичен преглед при личния лекар, тъй като пациентите не се явяват за него, а средствата остават неусвоени, предлагат от Българския лекарски съюз.  \r\n\r\n При заделени 7 млн. лева за първите 6 месеца на тази година са похарчени 33 хиляди лева, посочи заместник-председателят на БЛС д-р Николай Брънзалов:  \r\n\r\n „С карането на това недоносче - вторичния профилактичен преглед, ние не можем да обхванем 40 процента от населението да дойде веднъж, а след като дойде веднъж, трябва да пуснем едни изследвания и да го чакаме той да ги направи и да ги върне при нас, което определено не е лекарски труд“, съобщи БНР. \r\n\r\n Да се определи предхоспитализационен минимум при постъпване на пациента в болница, поискаха още от Лекарския съюз, каза председателят д-р Иван Маджаров: \r\n\r\n „Което да гарантира, че пациентът няма да се лута между болницата и личния лекар при нуждата да се осигурят изследвания, които са необходими за приемането в болница. Сега в момента формално е записано, че това е за сметка на болницата, която го приема, но има много случаи, в които лечебното заведение го приема и се оказва, че той не може да бъде опериран, защото има показатели, които не позволяват това и трябва да бъде изписан. Тези изследвания остават за сметка на болницата“. \r\n \n\t\t\t\t\t\t", "date": "2018.11.20", "title": "Лекари предлагат да отпадне вторичният профилактичен преглед"}
{"url": "http://www.bnews.bg/article/252385-spayskata_mel_bi_opita_da_se_samoubie_zaradi_seks_kompromati", "text": "\n Мел Би е направила опит за самоубийство през 2014-а година. Певицата е посегнала на живота си, изпивайки 200 таблетки аспирин. \r\n\r\n Мелани Браун, както е истинското й име, е била тормозена от съпруга си по онова време, Стивън Белафонте. “Живеех с мисълта, че съм грозна и че отвращавам мъжа, който ми беше обещал винаги да ме обича и закриля, моя съпруг и мениджър Стивън Белафонте”, разкрива Мел Би. \r\n\r\n “След десет години брак, той разполагаше с огромна колекция наши секс записи, които можеха да разрушат живота ми и семейството ми и ние двамата бяхме наясно с това”, казва още Мелани. \r\n\r\n Тази година Мел Би и Белафонте успяха да финализират развода си. Бившата спайска свали обвиненията в тормоз срещу бившия си мъж и ще му изплаща 15 000 долара месечна издръжка. \r\n \n\t\t\t\t\t\t", "date": "2018.11.20", "title": "Спайската Мел Би опита да се самоубие заради секс компромати"}
{"url": "http://www.bnews.bg/article/252382-kryasatsi_i_vikove_sred_patreotite_v_ministerski_ima_opasnost_da_nabiyat_karakachanov", "text": "\n Жестоки крясъци и скандали се чуват от стаята на Валери Симеонов в Министерски съвет, съобщават служители на институцията. Ситуацията е стигнала критична точка и никой не смее да мръдне из сградата, а виковете и скандалите нараствали с всяка изминала минута. \r\n\r\n Според служителите виковете и крясъците ескалирали с напредване на заседанието на \"Обединени патриоти\". Положението не било никак розово и не се очаквало скоро да свърши разправията между Волен Сидеров, който бил най-гласовит, Валери Симеонов и Красимир Каракачанов. \r\n\r\n Някои дори се шегуват, че ситуацията е опасна като се имат предвид бойните умения на някои от присъстващите - Сидеров владее кунг фу, а Симеонов и Касабов - бокс. Най-беззащитни са от ВМРО, тъй като нито Каракачанов, нито депутатите му Юлиан Ангелов и Искрен Веселинов владеят бойни изкуства. \r\n\r\n Преди час в стаята на вицепремиера в оставка Валери Симеонов влязоха и трима претенденти за негов наследник на поста. Спряганите имена за момента са на Борис Ячев, Християн Митев и на Марияна Николова, която е шефка на кабинета на Симеонов. \r\n\r\n Близо от 5 часа Красимир Каракачанов, Волен Сидеров и Валери Симеонов решават вътрешнокоалициионните си проблеми. Освен овакантения пост на Симеонов, трябва да се реши и проблема с Волен Сидеров, който открито поиска оставката на военния министър и лидер на ВМРО Каракачанов, а от седмици наред със Симеонов има тежки разногласия. \r\n\r\n Малко след 16 ч. Волен Сидеров е напуснал заседанието и си е тръгнал от Министерски съвет, без да се появи пред медиите и да даде изявление, съобщи репортерът на ПИК TV Нели Пенкова. \r\n\r\n   \r\n \n\t\t\t\t\t\t", "date": "2018.11.20", "title": "Крясъци и викове сред патреотите в Министерски! Има опасност да набият Каракачанов"}
{"url": "http://www.bnews.bg/article/252381-prokuraturata_se_otkaza_da_razsledva_tasko_ermenkov", "text": "\n След извършена проверка Софийска градска прокуратура (СГП) постанови отказ да се образува досъдебно производство срещу народния представител Таско Ерменков за разпространена от него информация чрез „Фейсбук“ за качеството на водата в София. \r\n\r\n Проверката е извършена по повод постъпил сигнал от народните представители Тома Биков и Данаил Кирилов. \r\n\r\n В хода й е установено, че на 19.05.2018 г. в публичния си профил в социалната мрежа „Фейсбук\"  Таско Ерменков споделил информация, получена от трето лице, че питейната вода в гр. София е заразена и/или отровена, поради което съществува сериозна огромна опасност за живота и здравето на софиянци. \r\n\r\n Публикацията била съпроводена с апел от страна на Ерменков институциите да вземат отношение по така постъпилата информация и ако това е фалшива новина, да я оборят. \r\n\r\n По –късно същия ден той публикувал отново чрез своя профила във „Фейсбук“ изявление на пресаташето на «Софийска вода»,  в което се отричало водата на София да е замърсена или отровена. \r\n\r\n Междувременно множество граждани се запознали с публикацията и споделили лично или чрез интернет съобщения, че са узнали тази информация и от други неофициални източници. \r\n\r\n След обстоен анализ на интернет активността на Таско Ерменков по темата, както и на съдържанието на правната норма на престъплението по чл. 326 от НК /подаване на неверни повиквания и заблуждаващи сигнали за опасност/  е установени, че действията на Ерменков не попадат в приложното й поле. \r\n\r\n По своя характер публикуваното от него съобщение на личния му профил във “Фейсбук“ не представлява заблуждаващ сигнал за тревога, а се касае до субективна интерпретация и оценка на автора за коментираните обстоятелства. \r\n\r\n   \r\n \n\t\t\t\t\t\t", "date": "2018.11.20", "title": "Прокуратурата се отказа да разследва Таско Ерменков"}
{"url": "http://www.bnews.bg/article/252383-deputat_ot_bsp_se_opita_silovo_da_prevzeme_shahmatnata_federatsiya", "text": "\n \r\nЕкшън, мутри и мръсни похвати! Така описаха проведеното под диктовката на  депутата от БСП общо събрание на шахматната федерация. Хората са потресени \r\nи заявяват, че мутренските времена се завръщат във федерацията. \r\n\r\n Силовите похвати според тях са осъществени лично от депутата Васил Антонов, който отнел микрофона на действащия председател д-р Руслан Тошев, който поискал събранието да се проведе пред очите на медиите в присъствието на нотариус, който да следи за спазването на  устава и закона. Според присъстващите делегати, Антонов лично разпоредил медиите да напуснат залата на хотел \"Ростов\", който е собственост именно на фирма на Антонов. \r\n\r\n Освен всичко, допуска се осъществявал от яки момчета с ниски чела и дебели вратове, които според делегатите допускали само тези, които декларирали предварително, че ще гласуват за Антонов, който е и кандидат за председател на федерацията. Интересното е, че на 17.10.2018 г. е проведено редовно общо събрание, на което за председател отново е избран д-р Руслан Тошев, а в управителния съвет са избрани публични лица с отлична репутация и бизнес възможности за подпомагане на финансовото състояние на шахматната федерация. \r\n\r\n Един от тези членове е крупния бизнесмен Николай Гигов, който дълги години бе благодетел и на футболния клуб \"Локомотив-София\". На редовното събрание са присъствали почти всички клубове, което на практика е осуетило всички мераци на Антонов да бъде избран за председател. Клубовете уточняват, че редовното събрание е проведено публично пред нотариус и са спазени всички изисквания на закона и устава на федерацията, което според тях е вбесило кандидата Антонов, който според присъстващите имал намерение да политизира шахматната ни федерация. \r\n\r\n Антонов изгонил на следващия ден нотариуса, за да не може да се протоколират всичките зулуми, които са сътворени на организираното извънредно събрание в собствения му хотел в град Плевен. \r\n\r\n Би Нюз предвиди,че всичко това ще се случи в предходен свой материал. За съжаление се оказахме прави.  \r\n  \r\n \n\t\t\t\t\t\t", "date": "2018.11.20", "title": "Депутат от БСП се опита силово да превземе шахматната федерация!"}
{"url": "http://www.bnews.bg/article/252365-marta_vachkova_iznenadala_nepriyatno_dzhebchiyka", "text": "\n Марта Вачкова се оказва доста сръчна не само с актьорските превъплъщения, но и в реалния живот. Актрисата реагира бързо и безотказно, когато някой  навлиза непоканен в личното й пространство, особено пък ако е с цел да я ограби. Така преди време хитра джебчийка от ромски произход я издебва и посяга да бърка в чантата й. Вачкова обаче бързо усетила и стопирала акцията й, писа „Шоу“. \r\n\r\n „Да, хващала съм ръката на джебчийка, която бърка в чантата ми, била съм гневна и в същото време съм си казвала, че тя не знае друго“, казва Вачкова и добавя: „Нужно е да помислим колко време ние самите сме отделили за общуване с ромите“. Всъщност Вачкова е имала десетки срещи с ромски деца в училища. Преди време представи и документален филм за „Ромкихот“ в страната. \r\n\r\n „Важно е да имаш своя принос в този процес на интеграция. Трябва да им покажем защо е добре да си изхвърлят боклуците на определени места, да не цапат, да ходят на училище. Непрестанно трябва да се усъвършенстваме професионално и духовно, да се стараем да сме по-добри, отстъпчиви, толерантни“. \r\n\r\n Актрисата обаче не е ограбвана само веднъж. През 2014-а са обрали тавана в апартамента й, а през 2016-а апаши задигат колата й, но органите на реда успяват да реагират светкавично. \r\n \n\t\t\t\t\t\t", "date": "2018.11.20", "title": "Марта Вачкова изненадала неприятно джебчийка "}
{"url": "http://www.bnews.bg/article/252386-severin_otiva_na_izsledvane_v_psihiatriyata_v_lovech", "text": "\n Северин Красимиров, обвинен за изнасилване и за убийство по особено мъчителен начин и с особена жестокост на 30-годишната Виктория Маринова - административен директор на TVN и водеща на предаване, ще бъде настанен за изследване за срок от 30 дни в психиатричното отделение на болницата за лечение на лишени от свобода към затвора в Ловеч. Това определи днес Окръжният съд в Русе, като искането бе отправено от Окръжната прокуратура, предаде БТА. \r\n\r\n Окръжният прокурор на Русе Георги Георгиев обясни, че по всяко едно дело се назначават съдебно-психиатрични експертизи, които дават становище за вменяемостта на обвиняемите лица. \"Това дело не е изключение и по него също сме назначили такава експертиза\", каза Георгиев. \r\n \n\t\t\t\t\t\t", "date": "2018.11.20", "title": "Северин отива на изследване в психиатрията в Ловеч"}
{"url": "http://www.bnews.bg/article/252387-nikola_gruevski_e_poluchil_politichesko_ubezhishte_v_ungariya", "text": "\n Бившият македонски премиер Никола Груевски е получил политическо убежище в Унгария, съобщават близки до властта медии в Будапеща, цитирани от „Ройтерс”. \r\n\r\n Подалият оставка след 10 години във властта политик избяга от Македония, след като беше осъден на 2 г. затвор по обвинения, свързани с корупция и злоупотреба с власт. Полицията в Скопие го издирва. \r\n\r\n Към момента няма официален коментар от страна на унгарското правителство и миграционните власти в страната. \r\n\r\n Днешната публикация на в.”Маджар Идок” хвали Груевски за борбата му със „свързани със Сорос” неправителствени организации и обвързва присъдата му именно с тези му действия. Това не е случайно, след като унгарският лидер Виктор Орбан подкрепи Груевски на изборите през 2017 г. \r\n\r\n Бившият лидер на ВМРО-ДПМНЕ водеше политика, която влоши отношенията на страната с повечето й съседи, а освен това беше белязана от мултимилионни „антични” културни проекти. \r\n \n\t\t\t\t\t\t", "date": "2018.11.20", "title": "Никола Груевски е получил политическо убежище в Унгария"}
{"url": "http://www.bnews.bg/article/252370-stana_yasna_prichinata_za_razdyalata_na_paris_hiltan_i_kris", "text": "\n Парис Хилтън и Крис Зилка бяха смятани за една от най-романтичните двойки в Холивуд. Те бяха заедно повече от две години и всичко вървеше към брак. В началото на 2018-та Крис падна на колене с пръстен и предложение в зимния курорт Аспен, а блондинката каза \"да\". \r\n\r\n \"Чувствам се най-щастливото момиче в света! Моята мечта се сбъдна! Благодаря, че ми показа, че съществуват приказки\", написа под снимката милионерската наследница. Само да припомним, че пръстенът, който получи е оценен на 2 милиона долара. Той е украсен с 20-каратови диаманти. Годежът бе налице, но сватбата бе отлагана на няколко пъти, включително не се случи и на последната обявена дата - 11 ноември. Двойката реши да отложи церемонията за следващата година и увери, че връзката им все още е силна. Но вече различни източници в британските таблоиди твърдят, че връзката им се е срутила и са разделени от началото на този месец. \"Всичките им приятели подозираха, че Парис просто не иска да се ожени. Според нея Крис не бил мъжът, от който се нуждае, а и все още не иска да създаде семейство. Тя предпочита да развива бизнеса си, да пътува по света, вместо да се посвещава на съпруга си\", твърди източник, близък до двойката. Нито Хилтън, нито Зилка са коментирали личния си живот. По-рано в медиите се появи информацията, че Зилка е зарязал красавицата, защото не е бил готов за брак. Последната публикация на блондинката в социалните медии бе споделена в неделя вечер и изразява болка: \"Тя остана силна въпреки милионите неща, които я нараниха. Тя говори само за щастие\". \r\n \n\t\t\t\t\t\t", "date": "2018.11.20", "title": "Стана ясна причината за раздялата на Парис Хилтън и Крис"}
{"url": "http://www.bnews.bg/article/252380-neymar_se_vrashta_v_barselona", "text": "\n Неймар иска да се завърне в \"Барселона\" и то още през 2019 г. Това е заявил бразилецът пред свои приятели, а информацията се появи в медиите в ефира на известно испанско шоу. \r\n\r\n Журналистът Игнасио Мигелес съобщи новината, позовавайки се на свои източници. Футболистът все още не е коментирал слуховете. \r\n\r\n Неймар премина в \"Пари Сен Жермен\" именно от \"Барселона\" през 2017 г., а трансферът му бе за рекордните за европейския футбол 222 млн. евро. Информациите, че той е недоволен от преместването си, въпреки звездния си статут във френския шампион, се появиха малко след приключването на сделката. \r\n \n\t\t\t\t\t\t", "date": "2018.11.20", "title": "Неймар се връща в \"Барселона\"?"}
{"url": "http://www.bnews.bg/article/252366-tedi_burgazlieva_pokaza_bliznatsite", "text": "\n Теодора живее от няколко години в Лос Анджелис, а преди година се омъжи за Симеон Иванов, бивш автомобилен състезател, който в момента се занимава с предприемачество. \r\nВъпреки много работа по пренасянето, една от най-красивите родни миски е щастлива, че в къщата ще има достатъчно място за порасналата й фамилия. \r\n  \r\nВ края на септември красавицата стана майка на близнаци-момче и момиче. До преди няколко часа тя не показваше лицата на хлапетата, но явно радостта от новия дом я накара да наруши това правило. Теодора показа снимка, на която храни децата си Ема и Раян в новата си кухня, а после сподели и част от интериора. От снимките става ясно, че двамата със съпруга й са направили романтично освещаване на новия дом, пише hotnews. \r\n  \r\n \n\t\t\t\t\t\t", "date": "2018.11.20", "title": "Теди Бургазлиева показа близнаците"}
{"url": "http://www.bnews.bg/article/252376-mel_bi_s_opit_za_samoubiystvo", "text": "\n Певицата е посегнала на живота си, изпивайки 200 таблетки аспирин. \r\n\r\n Мелани Браун, както е истинското й име, е била тормозена от съпруга си по онова време, Стивън Белафонте. “Живеех с мисълта, че съм грозна и че отвращавам мъжа, който ми беше обещал винаги да ме обича и закриля, моя съпруг и мениджър Стивън Белафонте”, разкрива Мел Би. \r\n\r\n “След десет години брак, той разполагаше с огромна колекция наши секс записи, които можеха да разрушат живота ми и семейството ми и ние двамата бяхме наясно с това”, казва още Мелани. \r\n\r\n Тази година Мел Би и Белафонте успяха да финализират развода си. Бившата спайска свали обвиненията в тормоз срещу бившия си мъж и ще му изплаща 15 000 долара месечна издръжка. \r\n \n\t\t\t\t\t\t", "date": "2018.11.20", "title": "Мел Би с опит за самоубийство"}
{"url": "http://www.bnews.bg/article/252379-izvanredno_vsichki_hora_na_valeri_simeonov_sa_privikani_v_ministerski_savet", "text": "\n Осемте депутати от партията на Валери Симеонов НФСБ са поканени в последния момент да се явят на „Дондуков“ 1 в кабинета на вицепремиера в оставка и лидер на НФСБ Симеонов. \r\n\r\n Все още не е ясно дали ще участват в коалиционния съвет на Обединени патриоти или Симеонов ще се срещне с депутатите от партията си, след като си тръгнат Красимир Каракачанов и Волен Сидеров, предаде в. Труд. \r\n\r\n Патриоти коментираха, че Марияна Николова не е член на НФСБ и припомниха, че преди два месеца Волен Сидеров обяви в свое интервю, че шефката на кабинета на Валери Симеонов – Николова е в конфликт на интереси по отношение на Златната рибка край Созопол. Николова бе посечена като най-вероятния наследник на Симеонов на поста вицепремиер. \r\n  \r\n \n\t\t\t\t\t\t", "date": "2018.11.20", "title": "Извънредно: Всички хора на Валери Симеонов са привикани в Министерски съвет!"}
{"url": "http://www.bnews.bg/article/252372-korneliya_ninova_pak_se_zaigra_sas_zaplatite_na_deputatite", "text": "\n Внасяме предложение депутатските заплати и тези на политическия елит да се намалят с 543 лв. Това каза лидерът на БСП Корнелия Нинова по време на пресконференция в централата на БСП.   \r\n\r\n По думите ѝ това е увеличението, натрупано през последните 2 години на този парламент. „Това представлява 18% увеличение на доходите“, каза Нинова. „Една несправедливост се случва от много време в политиката и за съжаление продължава. Несправедливост, която ние няколко пъти се опитваме да сложим край. Безуспешно досега - два пъти. Ще опитаме трети път. Става въпрос за увеличението на заплатите на депутати, министри, президент, омбудсман“, каза Нинова.   \r\n\r\n По думите ѝ в ситуация, в която на улицата има десетки хиляди граждани, които протестират, в този момент да си увеличиш заплатата е неморално и абсолютно сбъркано поведение.   \r\n\r\n „Заплатите на политическия елит ще се увеличат и то със задна дата с 90 лв. при положение, че знаем с колко се увеличават пенсиите“, каза още Корнелия Нинова, предаде БЛИЦ. \r\n  \r\n \n\t\t\t\t\t\t", "date": "2018.11.20", "title": "Корнелия Нинова пак се заигра със заплатите на депутатите"}
{"url": "http://www.bnews.bg/article/252373-zatvaryat_kyustendilsko_za_zimata", "text": "\n Участъци до обезлюдени села и махали в Кюстендилско ще бъдат затворени през цялата зима до 1 април, за да се спестят средства за зимното им поддържане. \r\n\r\n Затварянето се прави поради липсата на постоянно живеещо население, на автомобилен трафик през зимния сезон, както и заради сложни планински атмосферни условия. Участъците са сигнализирани с пътни знаци. \r\n\r\n От Областното пътно управление се обосновават, че затварянето е наложително, тъй като се изразходват значителни средства от държавния бюджет за зимното им поддържане, без да има обществена необходимост за това, предаде БНР. \r\n\r\n   \r\n \n\t\t\t\t\t\t", "date": "2018.11.20", "title": "Затварят Кюстендилско за зимата"}
{"url": "http://www.bnews.bg/article/252374-babh_otkri_26_ognishta_na_ptichi_grip", "text": "\n Засиленият надзор и контрол на птицевъдните обекти заради птичия грип продължава, съобщиха от БАБХ. До средата на ноември са потвърдени 26 огнища на болестта в областите Добрич, Пловдив, Хасково, Стара Загора и Ямбол. Общият брой на птиците във всички засегнати птицевъдни стопанства е над 1 милион. \r\n  \r\nДосегашните резултати показват, че циркулацията на вируса продължава да съществува в птицефермите. Основни причини за появата и разпространението на Инфлуенца по птиците са пробиви в биосигурността на фермите, отглеждане на птици на открито и биосигурност по време на транспорт на птици.  \r\n  \r\nПредприетите мерки целят ранно откриване на инфектирани с вируса птици, предотвратяване разпространението на заболяването и предпазване на птицевъдния сектор в останалата част от страната. \r\n  \r\nСтратегията за контрол на ситуацията включва мерки като: биосигурност в стопанствата; по-висока честота на лабораторен контрол за доказване липса на инфекция с вируса и увеличен брой официални ветеринарни инспекции, движение на птици в и от предпазните и надзорни зони не се допуска, само при изключенията, разписани в законодателството, съобщава Дарик. \r\n \n\t\t\t\t\t\t", "date": "2018.11.20", "title": "БАБХ откри 26 огнища на птичи грип"}
{"url": "http://www.bnews.bg/article/252375-shofyor_otiva_na_sad_zaradi_60_evro_podkup_na_dayadzhiya", "text": "\n 57-годишният Георги Г. е предаден на съд с обвинителен акт на Окръжната прокуратура във Варна за подкуп в размер на 60 евро, дадени на инспектор от областния отдел „Автомобилна администрация“ във Варна, за да не извърши действия по служба. \r\n\r\n Престъплението по член 304, ал. 1 от НК 57-годишният подсъдим извършил на 24 юли миналата година. На автомагистрала „Хемус“ Георги Г. управлявал товарен автомобил с ремарке със зърно, когато бил спрян на проверка от инспекторите на автомобилната администрация. Те поискали от водача да представи кантарна бележка за товара, тъй като преценили, че камионът е претоварен. \r\n\r\n Тогава подсъдимият оставил върху козирката на ремаркето няколко банкноти по 20 евро. Проверяващият поискал Георги Г. да ги прибере. Вместо това той ги взел и ги мушнал под светлоотразителната жилетка на инспектора. \r\n\r\n Пристигналият на място полицейски екип установил, че банкнотите по 20 евро са три. За установените административни нарушения на водача Георги Г. били съставени три акта, а за дадения подкуп - досъдебно производство. \r\n\r\n Делото срещу Георги Г. предстои да бъде насрочено за разглеждане във Варненския окръжен съд. \r\n \n\t\t\t\t\t\t", "date": "2018.11.20", "title": "Шофьор отива на съд заради 60 евро подкуп на даяджия"}
{"url": "http://www.bnews.bg/article/252377-simeon_sakskoburggotski_ima_darzhavi_v_koito_prezident_i_parlament_sazhitelstvat_bez_sarevnovanie", "text": "\n За предпочитане е мандатите да бъдат цели, но предсрочните избори не бива да ни плашат, защото са част от демократичните процеси. Това заяви бившият премиер Симеон Сакскобургготски пред журналисти след валидирането на марката по случай 100-годишнината от възкачването на баща му Борис III на царския престол. \r\n\r\n „Не трябва да гледаме нещата на парче или когато новината е „топла“, а винаги в перспектива. Да се разбере какво стои зад дадени ходове или моменти. Мисля, че трябва да се гледа в по-общ план. България не е единствената страна, където има оставки. Има такива в много по-зрели или стари демокрации. Не си заслужава да се акцентира прекалено много на такива моменти“, заяви той, цитиран от „Фокус”. \r\n\r\n В отговор на въпрос защо според него след 2009 г. нито едно правителство не е изкарало пълен мандат, той посочи: „За първи път министър-председател повтаря мандата. Преди приказката беше, че през демокрацията това е невъзможно“. Сакскобургготски призна, че има много срещи с днешните политици: „Но не казвам, че са за да ги съветвам, контактите винаги са интересни. Много пъти получаваме половинчати новини. Ако човек е по-добре осведомен, може да си направи мнение”. \r\n\r\n Може ли да се промени моделът на управление към президентска република – както искат някои протестиращи? „От Велико Народно събрание се реши, че страната ще бъде парламентарна република, така че да се промени моделът ще изисква не малко усилия. В крайна сметка зависи от желанието на мнозинството. Има страни, където се практикува президентска република. Мисля, че повечето са с начин на управление, в който двете форми могат да съжителстват и без да има съревнование”. Той отбеляза, че за своите 4 години на власт е имал „чудесен контакт” с Георги Първанов. \r\n\r\n \r\n  \r\n \n\t\t\t\t\t\t", "date": "2018.11.20", "title": "Симеон Сакскобургготски: Има държави, в които президент и парламент съжителстват без съревнование"}
{"url": "http://www.bnews.bg/article/252358-verizhna_katastrofa_koli_se_udariha_kray_vratsa", "text": "\n Лед и верижна катастрофа блокираха движението по част от възлов надлез във Враца. Участъкът, чийто ремонт не е завършен, е покрит с тънка кора от така наречения черен лед. \r\n\r\n В резултат на това колите станали буквално неуправляеми. Първо се блъснали две коли, а после в тях се ударили още. При верижната катастрофа няма тежко пострадали.  \r\n\r\n   \r\n \n\t\t\t\t\t\t", "date": "2018.11.20", "title": "ВЕРИЖНА КАТАСТРОФА: Коли се удариха край Враца"}
{"url": "http://www.bnews.bg/article/252346-keyti_peri_e_nay_skapoplatenata_pevitsa_spored_forbs", "text": "\n Американската певица Кейти Пери оглави класацията на сп. \"Форбс\" за най-високоплатени певици на годината, предаде ТАСС. Пери е заработила 83 милиона долара за 12 месеца, като значителна част от парите са дошли от нейното турне. По време на него Пери е изнесла 40 концерта и е получила по около 1 милион долара за всеки концерт. Освен това тя е получила и 20 милиона долара като част от журито на риалити формата \"Американски идол\". На второ място е Тейлър Суифт с 80 милиона долара. На трето място остава Бионсе със 60 милиона долара. \r\n\r\n В първата петорка попадат и Пинк с 52 милиона долара и Лейди Гага с 50 милиона долара. На шесто и седмо място са Дженифър Лопес с 47 милиона долара и Риана с 37,5 милиона долара. Десятката се оформя от германската изпълнителка Хелена Фишер с 32 милиона долара, Селин Дион с 31 милиона долара и Бритни Спиърс с 30 милиона долара. \r\n \n\t\t\t\t\t\t", "date": "2018.11.20", "title": "Кейти Пери е най-скъпоплатената певица според Форбс"}
{"url": "http://www.bnews.bg/article/252378-promenya_se_rakovodniyat_sastav_na_aets_kozloduy", "text": "\n С решение на Съвета на директорите (СД) на „Български Енергиен Холдинг” ЕАД е извършена промяна в ръководния състав на „АЕЦ Козлодуй“ ЕАД, съобщиха от БЕХ. На мястото на Иван Андреев, като член на СД и изпълнителен директор, застава Наско Михов. \r\n\r\n Решението за освобождаването на поста е поискано лично поради здравословни причини, пише БЛИЦ.  \r\n\r\n Промените влизат в сила от деня на вписване на решенията в Търговския регистър към Агенцията по вписвания. Наско Михов е заемал ръководни длъжности в енергетиката. Има 16-годишен опит в „АЕЦ Козлодуй“ ЕАД и 2-годишен стаж в ДП „Радиоактивни отпадъци“. Работил е и в Министерство на финансите.   \r\n\r\n \r\n  \r\n \n\t\t\t\t\t\t", "date": "2018.11.20", "title": "Променя се ръководният състав на АЕЦ \"Козлодуй\""}
{"url": "http://www.bnews.bg/article/252357-interpol_otkaza_da_prieme_kosovo", "text": "\n Срещу членството на страната в международната организация гласуваха 51 държави \r\n\r\n Искането за прием на Косово в Интерпол бе отхвърлено. Срещу членството на страната в международната организация гласуваха 51 държави, 68 бяха \"за\", а 16 се въздържаха. \r\n\r\n Предложението Косово да стане член на Интерпол не премина първия тур на гласуването, защото ”за” членство на страната в международната организация гласуваха 78 делегати, 56 бяха против и 22 се въздържаха. \r\n\r\n Това бе последвано от пауза, през която бе проведена законна \"битка\" за вот за гласовете на членове на делегациите на тези страни, които са гласували против Косово, за да може във втория кръг броя на гласовете \"против\" да намалее, пише БГНЕС. \r\n\r\n Сръбският външен министър Небойша Стефанович остро се противопостави на решението за почивка, твърдейки че е против правилата и устава. Протестът му обаче не беше отразен. \r\n\r\n За да влезе дадена страна в Интерпол, тя се нуждае от мнозинство от 2/3, което Косово не осигури. Стефанович обяви „победа\" в Тwitter. \r\n\r\n   \r\n \n\t\t\t\t\t\t", "date": "2018.11.20", "title": "Интерпол отказа да приеме Косово"}
{"url": "http://www.bnews.bg/article/252371-skandalno_ot_sindikalist_leli_vuyni_i_strinki_protestirat", "text": "\n Смущаващо скандална фраза произнесе по време на обсъждането на Закона за социалните услуги от Тристранката изпълнителният секретар на КНСБ Ася Гонева. Тя нарече протестиращите майки \"лели, вуйни, стринки\" в Гранитната зала на Министерския съвет в присъствието на министъра на социалната политика и социалните партньори заради недобри текстове в Закона за личната помощ. Реакция не последва от никого. \r\n\r\n Докато хвалеше усилията на социалното министерство за законите, свързани с исканията на хората с увреждания, Гонева се върна на закона за личната помощ, с който не беше съгласна КНСБ. \r\n\r\n \"За съжаление, правителството и народните представители, не визирам вашата персона, г-н министър, като ръководител на министерството, за жалост се довериха не на собствените си експерти, не на професионалните им позиции, като имам предвид институциите като такива, не само МТСП, а повече усилия бяха положени да се съобразят с претенциите на част от протестиращи лели, вуйни, стринки и други заинтересовани среди. В това число беше категорично игнорирано определението за съдържанието на понятието лична помощ на Европейската мрежа за независим живот\", заяви синдикалистката. \r\n\r\n След изказването й Канал 3 я попита отново кого е визирала и тя уточни, че има предвид протестиращите, не само майките, но и всички останали, които се присъединиха към тях. Иначе, Гонева отчете, че КНСБ са доволни, че в крайния вариант на законопроекта са намерили място предложенията на синдиката. \r\n\r\n Скандалните и бяха произнесени от председателката на надзора на НОИ по време Националният съвет за тристранно сътрудничество, на което бе приет със забележки изготвеният от МТСП законопроект за социалните услуги. Две от организациите се въздържаха - КТ \"Подкрепа\" и АИКБ. Против законопроекта бяха от Българската стопанска камара. Всички останали бяха \"за\" проекта. \r\n\r\n Право на социални услуги вече ще имат всички хора, които се нуждаят от подкрепа, а не само уязвимите групи, изтъкна Бисер Петков. Той акцентира и на катографирането, според което ще стане ясно във всяка община хората от какъв тип социални услуги имат нужда. \r\n\r\n Планира се достъпът до услугите да бъде облекчен, като за първи път се създава законов ред за асистентска подкрепа за пенсионери, които не могат да се обслужват. От подобна грижа ще се ползват и хората с увреждания, ако обаче не са получавали такава по друг закон. Създава се Агенция за контрола на качеството на социалните услуги, която ще издава лицензи на доставчиците им. \r\n \n\t\t\t\t\t\t", "date": "2018.11.20", "title": "Скандално от синдикалист: Лели, вуйни и стринки протестират!"}
{"url": "http://www.bnews.bg/article/252359-spetssadat_zabrani_na_ivancheva_i_zamestnichkata_bilyana_petrova_da_napuskat_stranata", "text": "\n Специализираният съд наложи забрана за излизане от страната на отсранената от длъжност кметица на „Младост” Деслислава Иванчева и заместничката ѝ Биляна Петрова. \r\n\r\n От съдът заявиха, че това се налага при промяна на мярката за неотклонение в по-лека и те взимат необходимите мерки. \r\n\r\n Иванчева и Петрова не възразиха на наложената забрана. \r\n\r\n Двете жени посочиха, че единственото им искане е „да се отварят отварят прозорците\" в ареста. Биляна Петрова се разплака по време на заседанието. \r\n \n\t\t\t\t\t\t", "date": "2018.11.20", "title": "Спецсъдът забрани на Иванчева и заместничката ѝ Биляна Петрова да напускат страната"}
{"url": "http://www.bnews.bg/article/252348-arestuvaha_piyani_enoti_v_zapadna_virdzhiniya", "text": "\n Полицията в щата Западна Вирджиния арестува пияни еноти. Жителите на град Милтон са подали сигнал срещу животните заради необичайното им поведение. Те се притеснявали, че миещите мечета са болни от бяс, предаде БГНЕС. \r\n\r\n Полицията пристигнала и заловила енотите. Направени са им проби, при които е установено, че животните са били пияни. Предполага се, че та се опиянили от ферментирали ябълки, които са намерили и изяли. След като са изтрезнели енотите са пуснати на свобода. \r\n \n\t\t\t\t\t\t", "date": "2018.11.20", "title": "Арестуваха пияни еноти в Западна Вирджиния"}
{"url": "http://www.bnews.bg/article/252361-turski_tir_se_preobarna_na_patya_montana_vidin", "text": "\n Инцидент в района на монтанското село Смоляновци. Тир с турска регистрация се преобърна, според информация на очевидци – заради заледяване. Инцидентът е станал вчера, но превозното средство все още стои преобърнато в едната част на пътното платно. \r\n\r\n Тирът е влязъл през „Дунав мост” 2, превозвал е пощенски пратки за Ирак. Произшествието направи тапа за почти три часа и шофьорите трябваше да останат на място. \r\n\r\n Камионът ще бъде вдигнат, след като преместят стоката от него. Докато това стане обаче шофьорите на пътя Монтана – Видин трябва да имат предвид затруднението в участъка и гъстата мъгла там. \r\n\r\n Заледявания по същото трасе не са изключени. Днес метеоролозите прогнозират заледявания в осем области, сред които Софийска област, Видин, Монтана, Враца, Плевен, Ловеч, Габрово и Велико Търново. В тези области е обявен е жълт код за опасно време. \r\n\r\n Проходът „Петрохан” е проходим при зимни условия. Отправя се апел към водачите задължително да карат със зимни гуми. \r\n\r\n Великотърновска област осъмна със сухи пътища, но рано сутринта заваля. Настилката там е мокра. \r\n\r\n Снегът по края на пътищата се топи и в комбинация със силния вятър водата бързо може да смени агрегатното си състояние. В повечето случаи това се наблюдава във второкласната и третокласната пътна мрежа. Поледицата обикновено е с цвят на материята, която покрива, така че водачите трябва да бъдат внимателни \r\n \n\t\t\t\t\t\t", "date": "2018.11.20", "title": "Турски тир се преобърна на пътя Монтана – Видин"}
{"url": "http://www.bnews.bg/article/252360-neobichayna_gledka_geyzer_vav_veliko_tarnovo", "text": "\n Необичайна гледка във Велико Търново. „Гейзер” се извиси на входа на града. \r\nВодната струя е с височина 5-6 метра и прикова вниманието на шофьорите, влизащи в града през Прохода на Републиката – „Хаинбоаз”. \r\n\r\n „Гейзерът” в река Янтра наподобяваше естествено природно явление, в последствие стана ясно, че е резултат от авария на водопреносната мрежа. \r\n\r\n Причината за изригващата вода се оказа спукана гарнитура на водопровод. \r\n \n\t\t\t\t\t\t", "date": "2018.11.20", "title": "Необичайна гледка: „Гейзер” във Велико Търново"}
{"url": "http://www.bnews.bg/article/252356-divna_se_zavarna_na_stsenata_sled_zhestokata_katastrofa", "text": "\n Дивна се завърна на сцената! Месеци след жестоката катастрофа, при която певицата едва не уби приятелката си Кристин Илиева, тя най-после излезе пред публика. Дивна прие да пее в благотворителен концерт за тежко болни учители. Певицата показа, че вече е продължила напред и е преживяла шока от случилото се, пише „България днес”. \r\nИзпълнителката изпадна в депресия след катастрофата причинена от нея. Тя управлява автомобил, който излиза от пътя и по време на сблъсък с крайпътен стълб тежко наранява спътничката си—манекенката Кристин Илиева. Дивна се отървава с леки наранявания, но не и приятелката й. Моделката преживява множество травми, но вече е на крака след куп операции. \r\nБлагоприятното развитие с Кристи кара Дивна да се чувства все по-добре. След катастрофата младата певица се покри и не приемаше публични изяви… до онзи ден. Дивна показа, че вече е преживяла тежките моменти и отново се чувства добре. След месеци на тежка депресия тя отново се чувства щастлива. „Не спирайте да вярвате в себе си и в това, че нещата ще бъдат наред. Всичко ще бъде наред, аз ви го обещавам, защото това, че мога да бъда тук, с вас, и да изпея тази песен, означава, че нещата ще се оправят”, бяха първите думи на Дивна. \r\nСлед катастрофата отношенията между певицата и Кристин охладяха. Двете не са толкова близки, колкото преди, но все пак таят топли чувства. \r\n„Обичам я—призна в интервю Илиева. — Когато се видяхме за първи път и двете се разплакахме. Вече не сме толкова близки”, добави моделката, която продължава с борбата да може да ходи сама. \r\n  \r\n \n\t\t\t\t\t\t", "date": "2018.11.20", "title": "Дивна се завърна на сцената след жестоката катастрофа"}
{"url": "http://www.bnews.bg/article/252343-itso_stote_manekenki_zalyubi_mis_pleymeyt", "text": "\n Столичният бизнесмен и плейбой Христо Сираков, известен в светските среди като Ицо Стоте манекенки, залюби тазгодишната носителка на титлата \"Мис Плеймейт\" Жанета Осипова. \r\nСпоред запознати връзката им датира седмица след като блондинката се окичи с приза. Двамата разкриха официално връзката си с пост в социалните мрежи. Сираков качи видео и снимки, на които двамата се радват на падналия първи сняг и го използват, за да си направят снежен човек, след което силно се прегръщат и остават така за снимка. Изказванията под фотоса не закъсняха и приятелите на плейбоя коментираха, че двамата са много готина двойка. Явно отношенията им са сериозни, тъй като Сираков отдавна официално не беше обявявал своя връзка след злополучния си годеж с перничанката Биляна Евгениева, пише \"Телеграф\". \r\nДамата Жанет крие ревностно своя личен живот. След спечелването на титлата тя заяви, че няма мъж до себе си, тъй като скоро е приключила 9-годишна връзка и не е готова за нова любов. По всичко личи обаче, че Сираков е залепил разбитото сърце на блондинката и двамата се носят на крилете на любовта. \r\n \n\t\t\t\t\t\t", "date": "2018.11.20", "title": "Ицо Стоте манекенки, залюби Мис Плеймейт"}
{"url": "http://www.bnews.bg/article/252362-obshtinarite_v_nedelino_prodali_rechno_dere_na_chasten_stopanin", "text": "\n Община Неделино ще заведе дело, за да си върне дере, продадено по погрешка преди години. За куриозния случай сигнализираха местни жители, които са направили петиция за връщане на общинската собственост върху дерето, през което те преминават. \r\n\r\n Имотът е още от 1974г.  и от предишни планове на Неделино е дере. Първоначално е публична държавна собственост. Сега вече има частен стопанин. \r\n\r\n „Деретата са със статут, както и реките в България, тоест няма как някой да смени статута на част от речното корито, да го превърне в частна общинска или собственост на частен стопанин. Тук се е случило подобна странна ситуация, при която в дере, в което е построен водосток, хвърлени са близо 30 хил. лв., след което дерето е продадено без търг на един жител на Неделино на основание това, че е реализирал правото си на строеж, дадено му пак от Община Неделино”, заяви пред bTV Ненко Дедьов, който е правен съветник. \r\nОт общината твърдят, че казусът е от 2012 година. Общинският съвет дал съгласие да бъде извършена промяна на предназначението на урегулирания поземлен имот, след като 10 общински съветници гласували със „за”. \r\n\r\n „От публична общинска собственост става частна общинска собственост, което дава право на кмета на общината и тогавашният кмет да се разпорежда с имота, да го продава или да го отстъпва”, обясни зам.-кметът на общината Здравко Димитров. \r\n\r\n През 2016 г. човекът, който получава това право, пише молба за закупуване на имота. Местният парламент дава съгласие. Тогава новият собственик решава да огради имота си, който местните от години ползват като път. Това предизвиква недоволството на съседите. \r\n\r\n Те се оплакват, че сега не могат да минават с животните си оттам, самото дере пък имало и водостоци, които позволявали разчистването на отпадъците. Сега обаче е отнето. \r\n\r\n „Няма нищо незаконосъобразно направено, има решение на ОбС, гласували са, платено е и това е. Имам документи, те са вписани в съда, няма нищо незаконосъобразно, всичко е по законен ред”, настоя по телефона собственикът на имота Алескаднър Драганов. \r\n\r\n От общината са правили няколко безуспешни опита да се споразумеят с новия собственик да върне дерето, но без резултат. Сега ще трябва по съдебен ред да възстановят правото си на собственост. \r\n \n\t\t\t\t\t\t", "date": "2018.11.20", "title": "Общинарите в Неделино продали речно дере на частен стопанин"}
{"url": "http://www.bnews.bg/article/252363-wc_ministarat_s_neotlozhni_angazhimenti_biser_petkov_poe_rakovodstvoto_na_zasedanieto_na_tristrankata", "text": "\n оциалният министър Бисер Петков пое ръководенето на днешното заседание на Националния съвет за тристранно сътрудничество заради неотложни ангажименти на вицепремиера в оставка Валери Симеонов. Социалните партньори разглеждат проекта на Закон за социалните услуги. \r\n  \r\nЗаседанието се забави с 40 минути, а междувременно стана ясно, че рано сутринта лидерите на партиите в рамките на Обединените патриоти Валери Симеонов, Волен Сидеров и Красимир Каракачанов са се срещнали с премиера Бойко Борисов, а към момента се провежда друга среща, свързана с избора на нов  вицепремиер, на мястото на вицепремиера в оставка Валери Симеонов.   \r\nОчаквайте подробности! \r\n \n\t\t\t\t\t\t", "date": "2018.11.20", "title": "WC министърът с неотложни ангажименти! Бисер Петков пое ръководството на заседанието на тристранката!"}
{"url": "http://www.bnews.bg/article/252350-nasa_prashta_rouvar_v_presahnalo_ezero_na_mars", "text": "\n Следващият роувър на НАСА, който ще изследва планетата Марс и който е наречен \"Марс 2020\", ще се приземи в пресъхналата делта Джезеро на Червената планета. Това съобщи НАСА, предаде Франс прес. Роувърът ще издирва следи от минал живот на микробно ниво на Марс. \r\n\r\n Мястото на кацането беше избрано след години на научни дебати и спорове. Преди 3,5-3,9 милиарда години кратерът на Джезеро е бил езеро с дълбочина 500 метра, от което е потегляла мрежа от реки. Широчината на кратера е 45 километра. Специалисти смятат, че кратерът \"може да е събрал и съхранил минали органични молекули и други потенциални признаци на живот на микробно ниво\". \r\n\r\n Джезеро е бил избран заради предполагаемото му геоложко богатство, което би могло да разкрие историята на планетата, която преди да стане студена и суха е имала езера и може би океани, разказват учените. Те смятат, че там може да има най-малко пет типа скали, сред които глини и карбонатни скали, където вероятността да се намерят следи от минал живот е смятана за по-висока. \r\n\r\n Роувърите не могат да изминават дълги разстояния през своя живот и затова изборът на място, на което те ще кацнат, е от ключово важно значение. Карбонатните скали са плод на взаимодействието между водата, атмосферните газове и скалите, което дава информации за условията на околната среда в момента на тяхното формиране, казва Кен Фарли, учени от проекта за Марс 2020 към НАСА. \r\n\r\n Кратерът Джезеро се намира северно от марсианския екватор. \r\n\r\n \"Марс 2020\" е първият роувър, който ще съхранява мостри по такъв начин, че бъдеща мисия до Марс ще може да дойде и да ги прибере. Именно заради това е много вероятно НАСА да прати първите хора на Червената планета именно в кратера Джазеро. \r\n\r\n Днес на Марс действа само един роувър - \"Кюриосити\", работещ за НАСА. Той има собствена лаборатория за химически анализ. \r\n\r\n \"Марс 2020\" ще струва 2,5 милиарда долара на НАСА. Той ще бъде изстрелян през юли 2020 г. и ще се приземи през февруари 2021 г. Приземяването ще бъде една от най-опасните фази на тази одисея. Роувърът ще трябва да се приземи невредим на избраното място, като избегне дюните, скалите и други особености на релефа в кратера. \r\n\r\n Сред четирите скалисти планети, сравними със Земята в Слънчевата система, Марс най-добре е съхранил \"онова, което се е случило в първия милиард години след формирането му\", казва Майкъл Майърс, научен ръководител на програмата на НАСА за изследване на Марс. \r\n\r\n \"Когато животът е започнал на Земята, животът може да е започнал и на Марс\", допълва той. \r\n\r\n Противно на Земята, Марс няма известна тектонична активност, което благоприятства запазването на миналите следи от живот, докато на нашата много активна в тектоничен план планета, те са били погълнати от тектониката на плочите. \r\n \n\t\t\t\t\t\t", "date": "2018.11.20", "title": "НАСА праща роувър в пресъхнало езеро на Марс"}
{"url": "http://www.bnews.bg/article/252349-kakvo_shte_se_sluchi_s_velikobritaniya_pri_proval_na_dogovora_za_brekizt", "text": "\n С наближаването на развръзката около сагата с Брекзит и готовото вече проектоспоразумение с Брюксел тази тема доминира почти изцяло страниците на британските всекидневници. Лондонският \"Гардиън\" цитира днес предупреждението, отправено от външния министър на страната Джереми Хънт - и то не от Лондон, а от далечен Иран, където той е на важно посещение, че бунтовниците в собствената й Консервативна партия, които се опитват да я свалят (както от лидерския, така и от премиерския пост), \"рискуват да предизвикат най-ужасяващ хаос\", който ще дестабилизира страната и ще навреди на международната й репутация, предаде БТА. \r\n\r\n Хънт остро порицава онези консервативни колеги, които се мъчат да съберат необходимите 48 писма с искания за вот на недоверие в премиерката. Вестникът отбелязва, че опитът за преврат срещу Мей очевидно зацикля, след като вчера е станало ясно, че най-твърдите евроскептици не успяват да съберат необходимите за начало на процедурата 48 писма, които да бъдат изпратени до председателя на т.нар. Комисия 1922. \r\n\r\n Хънт казва още, че Мей \"може би носи бремето на най-трудната работа, пред която е изправен който и да е премиер или президент в западния свят в момента\". \r\n\r\n \"Тя трябва да намери трасе през подводните камъни на Брекзита по начин, който да ни позволим да затворим този въпрос по приемлив за страната начин, за да можем да продължим напред с всички останали проблеми, пред които сме изправени\", отбелязва външният министър. \r\n\r\n При това той смята, че тя е \"най-добре поставената личност\" да ръководи отношенията с ЕС така, че да се гарантира британското напускане при едни благоприятни приятелски условия. Ето защо, ако хората си помислят за ужасните последствия от грешки в този сложен процес, те ще разберат, че Мей трябва да получи подкрепа, защото това е правилното решение, добавя Хънт. \r\n\r\n \"Гардиън\" се спира и на думите на самата Тереза Мей, която в речта си пред Конфедерацията на британските индустриалци - най-влиятелната организация на британския бизнес, също недвусмислено предупреди бунтовниците в своята партия, че Брекзит не е упражнение по политическа теория. \r\n\r\n \"Ние се стремим към такова споразумение (с ЕС), което ще е добро за Обединеното кралство. . . И нека никой не се съмнява: аз съм решена да го постигна. Тук говорим не за политическа казуистика, а за реалния живот и поминък на хората. От това дали ще си свършим правилно работата, зависят техните работни места\", подчерта министър-председателката пред бизнесмените. \r\n\r\n \"Докато други страни чертаят реални планове как занапред да станат по-конкурентоспособни, Уестминстър (парламентът) изглежда живее в свой собствен свят, в който се допуска да вземат връх екстремни позиции\", каза тя. \r\n\r\n В друга статия в същия вестник се прави изводът, че елитът на Консервативната партия, голяма част от който е заслепен от омразата си към ЕС, води страната към катастрофа, която опозицията все още може да предотврати с призив за нов референдум. \r\n\r\n Каквото и да говорим за мотивите на милиони хора, които в крайна сметка подкрепиха тази налудничава идея в референдума, Брекзитът се корени в това, че редица лидери на Консервативната партия през годините така и не успяха да озаптят тази \"кохорта от неконтролируеми идеолози на торите\", пише авторът Джон Харис. \r\n\r\n Ние знаем, че тези хора - \"алианс от нови и стари богаташи, задаващи тона на британската политика през последните 40 години и представляващи двете лица на съвременната британска управляваща класа\", не носят на страна нищо освен беди, отбелязва \"Гардиън\", и стига до извода, че в крайна сметка това е класов въпрос. \r\n\r\n \"Британският консерватизъм е в упадък и дезорганизация. Предприемайки този най-отвратителен свой проект, той стигна до най-тежката си следвоенна криза, и бихме прикрили най-съществения факт на британската политика, ако не посочим, че Брекзитът е класов въпрос и всичко останало произтича от това\", заключава авторът на вестника. В същото той време задава въпроса защо лейбъристите като опозиция не заемат ясна позиция, която да им позволи да спечелят страната на своя страна и да посочат правилния изход. \r\n\r\n Според автора страната има три възможни опции: наличното вече проектоспоразумение за Брекзит или нещо много подобно на него, невъобразимият хаос на Брекзит без споразумение (което е най-кошмарният вариант), или отказ от Брекзит изобщо. За съжаление, парламентът изглежда не е в състояние да направи разумен избор между тези възможности, заключава \"Гардиън\". \r\n\r\n Друг лондонски всекидневник - \"Индипендънт\", като посочва слабата вероятност парламентът да подкрепи проектоспоразумението, постигнато от екипа на Мей, стига до извода, че няма гаранции дали и самият Евросъюз в пълния си състав ще го подкрепи. Преди решаваща среща на върха в Брюксел в неделя испанското правителство вече заплаши да не го приеме заради проблема, възникващ около статута на Гибралтар. Мадрид иска споразумението да не се отнася за тази спорна територия, която Испания смята за своя. А Лондон заяви, че споразумението \"няма да изключва Гибралтар или която и да е друга британска територия\". Така двете правителства отново тръгват към сблъсък по въпроса. \r\n\r\n Макар досега ЕС винаги да е подчертавал единството си в преговорите с Великобритания, сега става ясно, че и някои други страни имат сериозни въпроси относно бъдещите отношения с нея. Те се опасяват, че в преговорите са направени или предстои да се направят твърде много отстъпки на правителството на Мей. Такива притеснения са изразили Дания, Белгия и Холандия, особено по въпроса, че тя ще получи правото на участие в митническия съюз с цел избягване на твърда граница между Северна Ирландия и Република Ирландия, при това без те да си запазят правото на риболов в британски води. Франция също е поставила въпроса, че Лондон не може да се откаже от задълженията си за гарантиране на определени стандарти по екологичните и социалните въпроси, както и за спазването на трудовите права. \r\n\r\n А една читателка на \"Индипендънт\" в писмо до вестника си е направила труда съвсем експертно да проучи какво дава на Великобритания наличното вече проектоспоразумение и стига до извода, че постигнатото от Мей в преговорите е далеч по-лошо от това, което страната има в сегашните си отношения с ЕС. Тя съвсем основателно поставя въпроса, какъв тогава следва да бъде британският избор? \r\n \n\t\t\t\t\t\t", "date": "2018.11.20", "title": "Какво ще се случи с Великобритания при провал на договора за Брекизт"}
{"url": "http://www.bnews.bg/article/252364-gartsiya_zapochva_proizvodstvo_na_meditsinski_kanabis", "text": "\n Гърция издаде първите лицензи на частни компании за отглеждане на канабис за медицински цели. Южната ни съседка легализира марихуаната за медицински цели миналата година и през март отмени забраната за нейното отглеждане и производство. Вече са предоставени два лиценза, а до края на годината ще бъдат издадени още 12.  \r\nПървите лицензирани оранжерии за канабис ще бъдат в Лариса и Коринт. 14-те лиценза се очаква да доведат до създаване на над 750 работни места и да привлекат инвестиции от около 185 млн. евро. \"Има огромен интерес, основно от Канада и Израел\", заяви на пресконференция зам.-министърът на икономиката Стергиос Пициорлас.   \r\n\"Първите продукти от медицински канабис се очаква да се появят на пазара след около 12-18 месеца. Производството е основно ориентирано към износ\", посочи Пициорлас. В отговор на въпрос той изтъкна, че не се разглежда легализиране на канабиса за развлекателни цели. \r\nПредполага се, че хиляди пациенти в Гърция използват канабис за редица сериозни медицински състояния, въпреки, че властите нямат точни данни.  \r\n\"Продуктите, съдържащи канабис за медицински цели, ще бъдат достъпни с рецепта в аптеките. Те няма да се субсидират от държавната здравно-осигурителна система\", обясни здравният министър Андреас Ксантос. \r\n\r\n Няколко държави, включително Великобритания, Германия, Италия и Дания, вече разрешават предписването на лекарствен канабис, а през юни Канада стана втората страна в света, след Уругвай, която легализира напълно марихуаната. \r\n \n\t\t\t\t\t\t", "date": "2018.11.20", "title": "Гърция започва производство на медицински канабис"}
{"url": "http://www.bnews.bg/article/252351-antarktida_zagubi_titlata_za_nay_studeno_myasto", "text": "\n Вчера в руската сибирска метеостанция в селището Кабардино, намираща се в Южен Сибир, близо до Иркутск, бяха отбелязани минус 47.5 градуса по Целзий. \r\n\r\n В същото време, в станцията Восток на Антарктида, несменяем лидер \"по студ\" от юли месец насам, бяха измерени \"само\"....минус 47 градуса. Следва да отбележим, че повече от два месеца вече Антарктида непрекъснато е огрявана от слънцето, т.е в околополярните и области е непрекъснат ден и това ще продължава още три месеца и половина. \r\n\r\n Въпреки това, едва сега минус 50, минус 60 градуса на 'Восток\" отстъпиха пред по-\"меките\" минус 47. \r\n\r\n Същевременно, в Сибир, в затворени и разположени по-високо котловини в южната му част (на север е по-меко заради аномално топлата от години насам Арктика!) доближаваха, а днес вече и настигнаха южната ледена крепост. \r\n\r\n Най-топло в момента е в Паго-Паго, Източна Самоа в Тихия океан, където температурата е 45.2 градуса. На второ и  трето място вече са само точки  в Южното полукълбо, където Слънцето е почти достигнало най-високата си точка над хоризонта в обедните часове. Това са пунктовете Телфер  и порт Хедлънд в Австралия с по 42, 43 градуса. \r\n\r\n През следващите седмици Северът ще затвърди позицията си на по-студено място. Докато в Антарктида и в най-студените части температурите вече ще достигат стойности около минус 30 градуса, на север в Якутия минус 50, минус 60 са обичайни стойности за средата на зимата. \r\n \n\t\t\t\t\t\t", "date": "2018.11.20", "title": "Антарктида загуби титлата за най-студено място"}
{"url": "http://www.bnews.bg/article/252354-trupat_na_obyaven_za_izdirvane_e_otkrit_kray_vilna_zona", "text": "\n Обявен за общодържавно издирване 59-годишен мъж от Добрич е открит мъртъв, съобщиха от областната дирекция на МВР. \r\n\r\n В полицията е получен сигнал за изоставен лек автомобил \"Фолксваген\" с добричка регистрация във вилна зона \"Лозята\" по пътя Добрич-село Богдан. При огледа край автомобила е открит трупът на мъжа, допълват от полицията. \r\n\r\n След аутопсията и назначената съдебно-медицинска експертиза ще стане ясно дали има данни за насилствена смърт, казаха от полицията. \r\n\r\n Румен Райчев, който бе обявен за общодържавно издирване в началото на ноември, е бил в неизвестност от 31 октомври, когато е напуснал дома си, според неговите близки. \r\n\r\n Материалите по случая са докладвани в прокуратурата и е образувано досъдебно производство, посочват от полицията. \r\n \n\t\t\t\t\t\t", "date": "2018.11.20", "title": "Трупът на обявен за издирване е открит край вилна зона"}
{"url": "http://www.bnews.bg/article/252339-prokuraturata_v_tokio_potvardi_zadarzhaneto_na_shefa_na_aliansa_reno_nisan_mitsubishi", "text": "\n Прокуратурата в Токио потвърди мярката задържане под стража на Карлос Гон, президент и изпълнителен директор на автомобилния алианс Рено-Нисан-Мицубиши, предаде Франс прес. \r\nСпоред изявление на прокуратурата 64-годишният шеф на компанията е заговорничил, за да представи като по-малко възнаграждението си, като това е станало пет пъти в периода юни 2011 г. - юни 2015 г. Пред данъчните власти Карлос Гон е декларирал сумата от 4,9 милиарда йени (около 37 милиона евро), а в действителност той е спечелил близо 10 милиарда йени. \r\n\r\n На пресконференция вчера изпълнителният директор на Нисан Хирото Саикава спомена и много други злоупотреби, като например използване на средства на компанията за лични цели. Саикава използва много твърди думи срещу бившия си ментор Гон, за когото каза, че стигнал до такова падение, защото в ръцете му е била съсредоточена толкова власт. \r\n \n\t\t\t\t\t\t", "date": "2018.11.20", "title": "Прокуратурата в Токио потвърди задържането на шефа на алианса Рено-Нисан-Мицубиши"}
{"url": "http://www.bnews.bg/article/252338-ivanka_tramp_izpolzvala_chasten_imeyl_akaunt_za_pravitelstveni_dela", "text": "\n Иванка Тръмп, дъщерята на американския президент Доналд Тръмп, може да е нарушила федералните разпоредби, ако се окаже, че е използвала частен имейл акаунт за правителствени дела, предаде ДПА. \r\nВ. \"Вашингтон пост\" съобщава, че Иванка е използвала акаунта за координиране на делата на правителството. Изданието цитира юридическа кантора, представляваща Иванка Тръмп, която казва, че нито един от имейлите не е съдържал класифицирана информация и повечето от тях са касаели въпроси с работния график. Иванка е спряла да използва акаунта, когато е била информирана за съответните разпоредби в тази насока, казва кантората. \r\nПрез 2016 г. по време на кампанията си за президентските избори Доналд Тръмп се фокусира много върху това, че Хилари Клинтън като държавен секретар използвала частен сървър за служебни цели. Темата заемаше челно място в новините месеци наред и това повдига въпроса как може Иванка Тръмп да не е знаела какви са правилата. \r\n  \r\nТвърди се, че нейният съпруг Джаред Къшнър, който е съветник на президента, също е използвал частен имейл акаунт. \r\n \n\t\t\t\t\t\t", "date": "2018.11.20", "title": "Иванка Тръмп използвала частен имейл акаунт за правителствени дела?"}
{"url": "http://www.bnews.bg/article/252352-olimpiyski_shampion_se_yavi_martvo_piyan_na_klasicheski_turnir", "text": "\n Канадският отбор по кърлинг бе позорно дисквалифициран от \"Класиката Ред Диър\" - изключително уважаван турнир в провинцията Алберта. Героите на лудата по този спорт нация се явиха мъртво пияни за мач в надпреварата и шокираха феновете, както и съперниците. \r\n\r\n \"Поведението им е недопустимо, особено в нашия спорт на джентълменство и добри обноски\", каза шефът на турнира Уейд Търбър. Той бе много огорчен от факта, че издънката направиха точно канадците - домакини и главна причина трибуните да са пълни за мачовете. \r\n\r\n Тимът в състав Райън Фрай, Джейми Коу, Крис Шидъл и Диджей Къдби поднесе извинения часове по-късно. Четиримата изглеждаха напълно пияни на леда и поведението им бе... най-малкото незряло. \r\n\r\n Фрай е легенда в спорта не само за Канада, той бе част от отбора и през 2014 г., когато стигна до златото в луд финал срещу Великобритания на Олимпиадата в Сочи. \r\n\r\n \"Не мога да направя нищо друго, освен да се извиня на всеки от играчите и феновете, както и на организаторите - каза капитанът на тима Фрай. - Ще трябва да сме перфектни в поведението си оттук нататък, защото всеки ще ни гледа внимателно. Срамно е, но е абсолютно обяснимо.\" \r\n \n\t\t\t\t\t\t", "date": "2018.11.20", "title": "Олимпийски шампион се яви мъртво пиян на класически турнир"}
{"url": "http://www.bnews.bg/article/252355-uzhasyavashto_razlepiha_nekrolozi_na_advokatka_po_deloto_ivancheva_snimka", "text": "\n Входът на дома и кантората на адвокат Ирен Савова осъмнаха с некролози, на които пише, че е \"починала от черните си магии\". Тя е защитник в много знакови дела, сред които и процесът за подкуп срещу бившия кмет на столичния район \"Младост\" Десислава Иванчева\" и процесът за царските имоти. \r\n\r\n Савова коментира пред Нова телевизия, че е разбрала за некролозите от свои съседи и не знае кой би направил подобно нещо и какви са мотивите му. \r\n\r\n \"Това е изключително налудничаво. Не мога да предположа кой е. Този въпрос трябва да бъде отнесен към органите на реда. Веднага сигнализирах на телефон 112. Съседите ми са разпитани. Направила съм всичко, което мога в качеството си на гражданин. Като че ли по този въпрос не се работи. Не са ме търсили нито от полицията, нито от прокуратурата\", добави адвокатката. \r\n\r\n Тя смята, че случаят може да се неглижира, но това не го прави по-малко престъпление. Савова призова прокуратурата към адекватни действия. По нейните думи в района има достатъчно камери, които биха помогнали да се установи извършителят. \r\n\r\n \"Първо за зарадвах, пипнах се навсякъде почувствах се, че съм жива и това ми хареса. Няма как да приемеш подобно събитие, без да си наранен и това да не ти повлияе. В обкръжението си не познавам хора, които да имат такива психични отклонения. Взимам участие в дела с изключително големи интереси. Най-вероятно някой е изключително засегнат, до такава степен, че да иска нещо, което е толкова неблагоприятно за мен\", каза още юристката пред bTV. \r\n\r\n \"Ако намеря връзка, това е много страшно. По делото \"Иванчева\" никога не е имало обрат. То се движи само в една посока - то е натиск, преса. Най-голямата адвокатска работа, която свърших беше да дам вода на тези жени, които не бяха пили повече от 5 часа вода и да помоля Гешев да ми разреши да бъдат пуснати до тоалетна. Това, което се случва по делото, е една изключителна жестокост. Още от първия ден на задържането. На всяко влизане и излизане от ареста те са събличани чисто голи, за да бъдат проверени. Двете жени са в килия с размер 2 на 3 метра, която споделя обща тоалетна със съседната килия. Двете очевидно не са в добро здравословно състояние\". \r\n\r\n Миналата седмица протест на прокуратурата спря незабавното освобождаване на Десислава Иванчева и бившата й заместничка Биляна Петрова под домашен арест. \r\n\r\n \"Жалки бяха свидетелските показания на Ваклин, това беше изключително жалка работа, може да си го представите Ваклин, който влиза в съдебно заседание със записки - нещо, което му е записано и той трябва само да го изрецитира. Беше мъка за всички ни д измъчените обяснени на Ваклин, който започна непрекъснато да се обърква за дати и събития\", каза още Савова за основния свидетел по делото - строителния предприемач Александър Ваклин, който твърди, че му е поискан подкуп от кметицата. \r\n\r\n \r\n\r\n   \r\n \n\t\t\t\t\t\t", "date": "2018.11.20", "title": "УЖАСЯВАЩО! Разлепиха некролози на адвокатка по делото \"Иванчева\"! (СНИМКА)"}
{"url": "http://www.bnews.bg/article/252353-skandalno_otkriha_427_000_leva_v_kaseta_na_blizak_na_zadarzhaniya_bos_haralampiev", "text": "\n Разследващите са открили касета с 427 000 лева, наета от главния секретар на Държавната агенция за българите в чужбина Красимир Томов - обвиняем по досъдебното производство за участие в организирана престъпна група, длъжностни престъпления и корупция, съобщи Блиц. \r\n\r\n Томов е близък на арестувания за същото престъпление шеф на институцията Петър Харалампиев. \r\n\r\n В касетата на Томов бяха намерени и иззети значително количество недекларирани (по чл. 35, ал.1, т. 2 от Закона за противодействие на корупцията и отнемане на незаконно придобитото имущество) пари в различни купюри и валути - евро, долари, британски паундове и левове. Левовата равностойност на намерената сума надхвърля четиристотин двадесет и седем хиляди лв. \r\n\r\n Съгласно закона той е декларирал единствено 25 350 лв. спестени средства, както и 36 000 лв. от заплати. Иззетите парични средства са били държани в касета на банков офис в столицата, като достъп до нея е имал единствено обвиняемият главен секретар на ДАБЧ. Както претърсването и изземването на парите от банковата касета, така и последващия им оглед като веществено доказателство (осъществен на 19 ноември 2018 г.)  са извършени след производството по мярката за неотклонение на Красимир Томов в СпНС заради декларирана служебна ангажираност на неговите защитници. \r\n\r\n Адвокатите, които присъстват на такива процесуално-следствени действия, заявиха свободни дати за участие в тях едва след делото по мярката. На самото дело, в защита на клиента си, те изтъкнаха като аргумент липсата на намерени парични средства, доказващи престъпна дейност на Томов и другите обвинени по досъдебното производство.  \r\n  \r\n \n\t\t\t\t\t\t", "date": "2018.11.20", "title": "СКАНДАЛНО! Откриха 427 000 лева в касета на близък на задържания бос Харалампиев!\r\n\r\n"}
{"url": "http://www.bnews.bg/article/252345-gadzheto_na_krisko_talisman_na_natsionalite_po_futbol", "text": "\n Цвети Петрова, която е по-известна като гаджето на Криско, е новият талисман на отбора по футбол на България. Красавицата, която през лятото се върна към професията „стюардеса”, обслужваше националите по време на чартърния полет за мача с Кипър. Крисковица се е щракнала в самолета, докато глези спортистите с храна и напитки. \r\n„Много готина, усмихната и положителна. Футболистите много я харесаха, някои дори си позволиха да флиртуват с нея и я обявиха за новия талисман на отбора”, разказват свидетели, пише „България днес”. \r\nЗнети също се похвали в профила си в социалните мрежи, като качи снимки от стадиона в Кипър. „Сърце, душа за България”, написа тя под снимките, в знак, че подкрепя отбора. \r\nВъзлюбената на Криско „бръмчи” само по ВИП полети, а това далеч не е първата й среща с националите. \r\nПрез юли брюнетката се щракна и с легендите на „Реал Мадрид”—Луиш Фиго, Мичел Салгадо и Предраг Миятович. Освен на футболисти, Петрова попада и на музикални звезди. Клюки из светските среди твърдят, че най-голяма ревност Криско изпитва към рапъра Тимати, с когото Цвети веднъж се оказала на борда. \r\n\r\n Бившата танцьорка печели и симпатиите на феновете на певеца с факта, че не е типичната кифла, която чака гаджето й да я хрантути и макар да обслужва само ВИП полети, тя категорично държи да работи и сама да печели парите си. От своя страна габровецът не спира да глези смуглата хубавица и броени дни преди Петрова да се качи на самолета с националите, тя летя до Дубай, но не по работа. \r\nКриско реши да я изненада с луксозна ваканция, където двамата се заредиха със слънце за предстоящата зима у нас. Приятелки на стюардесата издават, че Цвети пазарувала из тамошните молове, наравно с арабските принцеси. \r\nЦветелина обожава емирството. Тя е очарована от архитектурата и културата на града. Двамата с Криско се настанили в един от най-тузарските хотели, където за нощувка рапърът брои по няколко хилядарки. \r\n  \r\n \n\t\t\t\t\t\t", "date": "2018.11.20", "title": "Гаджето на Криско талисман на националите по футбол"}
{"url": "http://www.bnews.bg/article/252337-bitov_skandal_dovel_do_strelbata_v_chikagska_bolnitsa", "text": "\n Стрелбата в чикагска болница, при която бяха убити четирима души, най-вероятно е резултат от битов скандал, съобщиха Асошиейтед прес и Ройтерс. Агенциите се позовават на полицията и чикагски медии. \r\nПред болницата \"Мърси\" мъж застреля лекарка, която му е била годеница\", стреля по пристигналите полицаи и се скри в сградата, където уби стажантка фармацевт и полицай. Нападателят е загинал, но не е ясно дали се е самоубил или е бил застрелян в престрелката, продължила няколко минути. \r\n\r\n Според цитиран в медиите очевидец на скандала, избухнал между въоръжения мъж и първата му жертва, той е искал тя да му върне годежен пръстен. \r\n  \r\n \n\t\t\t\t\t\t", "date": "2018.11.20", "title": "Битов скандал довел до стрелбата в чикагска болница?"}
{"url": "http://www.bnews.bg/article/252347-rezultat_ot_edna_yaponska_vizita_tsveta_shte_razlichava_yaponiya_ot_yamayka", "text": "\n Всички медии обилно ни заливат с новината, че Цвета Караянчева е на посещение в Япония. Нещо повече, даже подробно ни запознават с нейната туристическа програма, чийто гвоздей е посещението ѝ на библиотеката на японския парламент. Посещение, което вероятно ще се изравни с броя на посещенията ѝ в библиотеката на българския парламент. \r\n\r\n Слава Богу в програмата ѝ не е предвидено четене на японски иначе нещата щяха да заприличат на оня виц за Чукчи. Естествено удобно медиите са пропуснали каква е целта на това далечно и скъпо посещение, за което българския данъкоплатец плаща сериозни пари. Вероятно Цвета няма да изучава изкуството на гейшите, няма да си причини и неудобството да се запознае с правилата на самураите за чест и достойнство, които отдавна са неприложими в българската политическа действителност, а доказателството е, че всичките ни родни политици са живи и здрави и не са станали жертви на ритуалът \"сепуко\". \r\n\r\n Цвета обаче може да сподели своя челен опит по заличаване на неудобни журналисти. Така де, няма друга държава в света, където на един неудобен журналист (Димитър Байрактаров) за три месеца му е отнемана няколко пъти акредитацията и за капак е предложено на медията , в която работи да бъде подменен. Това си е направо за рекордите на Гинес. \r\n\r\n Естествено всички ние трябва да се направим на ударени и да не забелязваме, че в делегацията на наша Цвета липсват представители на ключови министерства като Министерство на туризма, Министерство на икономиката, Министерство на регионалното развитие, Министерство на транспорта, ама  \r\nмай ставаме нахални! \r\n\r\n Достатъчна е сал една Цвета и комсомолския секретар Георг, за да усвоят всичко, което в БГ не се усвоява, но се присвоява. Все пак ще имаме утехата за резултат от една японска визита- Цвета ще различава Япония от Ямайка! \r\n  \r\n \n\t\t\t\t\t\t", "date": "2018.11.20", "title": "Резултат от една японска визита - Цвета ще различава Япония от Ямайка!"}
{"url": "http://www.bnews.bg/article/252340-wc_ministarat_shte_rakovodi_za_posleden_pat_zasedanie_na_tristrankata", "text": "\n WC министърът в оставка Валери Симеонов ще ръководи за последен път заседанието на Съвета за тристранно сътрудничество днес. Социалните партньори ще обсъдят законопроекта за социалните услуги, предложен от ресорното министерство. \r\n\r\n Проектът предвижда от началото на 2020 година държавата да предоставя две нови социални услуги за хората с увреждания и техните семейства - едната от тях ще позволи на родителите или близките на човек с увреждане да се откъснат временно от ангажиментите си към него чрез заместваща грижа, а другата предвижда асистентска подкрепа за възрастните хора без ТЕЛК и за хората с увреждания, които не използват лична помощ. \r\nВ законопроекта са заложени и сроковете за реформа на институциите за деца и пълнолетни - до 2021 година трябва да бъдат закрити всички домове за деца, до 2025 година да бъдат реформирани старческите домове, а след максимум 17 години у нас не трябва да има институции за възрастни хора с увреждания. \r\n \n\t\t\t\t\t\t", "date": "2018.11.20", "title": "WC министърът ще ръководи за последен път заседание на тристранката"}
{"url": "http://www.bnews.bg/article/252341-v_beliya_dom_be_dostaveno_kolednoto_darvo", "text": "\n Коледното дърво, което ще краси Белия дом за предстоящите празници в края на годината, е вече доставено. Президентът Доналд Тръмп и съпругата му Мелания присъстваха на церемонията по получаването му в президентството вчера, предадоха световните агенции. Така те спазиха традиция, датираща от 60-те години на миналия век. \r\n\r\n Коледното дърво е високо 5,90 метра и е ела от вида фрейзър. Той е било отгледано в стопанството на Лари Смит от Нюланд в Северна Каролина. Коледното дърво бе докарано с коне и каруца под звуците на коледна музика и под погледите на журналисти и любопитни граждани. Тръмп разгледа елата отблизо. Той позира и за снимки, но не направи изявление за репортерите. \r\n\r\n Коледното дърво ще бъде разположено в Синята стая на Белия дом. Собственикът на фермата-доставчик на елата, разказва, че тя е 25-30-годишна. Той е бил избран да я достави в Белия дом след конкурс, организиран от Националната асоциация за коледни дръвчета. \r\n\r\n   \r\n \n\t\t\t\t\t\t", "date": "2018.11.20", "title": "В Белия дом бе доставено коледното дърво"}
{"url": "http://www.bnews.bg/article/252336-vlak_deraylira_kray_barselona_chovek_zagina", "text": "\n Пътнически влак е дерайлирал край Барселона. Един човек е загинал, петима са леко ранени, съобщи Ройтерс, позовавайки се на полицията. Според други източници ранените при инцидента са шестима човека. \r\n\r\n Злополуката е станала между градчетата Тераса и Манреса. \r\n\r\n Причината е свлачище, съобщи в Туитър операторът на влака Адиф. \r\n \n\t\t\t\t\t\t", "date": "2018.11.20", "title": "Влак дерайлира край Барселона, човек загина"}
{"url": "http://www.bnews.bg/article/252344-parvo_v_bnews_mele_na_patya_sofiya_samokov", "text": "\n За тежка катастрофа на 20 километра от София, в посока Самоков алармира Велислав Манев в група във Фейсбук. Потребителят е приложил снимка от мястото на мелето и призовава шофьорите да бъдат внимателни.  \r\n\r\n Причините за ПТП - то все още се изясняват и не е ясно дали има жертви.  \r\n\r\n БиНюз продължава да следи случая! \r\n\r\n \r\n \n\t\t\t\t\t\t", "date": "2018.11.20", "title": "ПЪРВО В BNEWS! Меле на пътя София - Самоков! "}
{"url": "http://www.bnews.bg/article/252334-mariya_pirgova_pravitelstvoto_shte_padne_predi_evroizborite", "text": "\n Правителството ще падне преди евроизборите. Това заяви пред бТВ политологът Мария Пиргова. Тя допълни, че управляващите ще направят всичко възможно да не подаде оставка. \r\n\r\n „Трябва да си спомним колко дълго издържа Орешарски с протести. В първите дни на протестите виждаме едно неглижиране от страна на правителството. Затова гражданите стоят по кръстовищата – това е незаконно, но държавата не прави нищо, тя се показва изключително слаба. Предполагам, че тези месеци ще се употребят за политически договорки между партиите и ще вървим на два вида избори на евроизборите”, коментира Пиргова. \r\n\r\n Политологът Даниел Смилов посочи, че големият въпрос е дали правителството ще изкара до евроизборите, а причината е раздорът в коалиционния партньор – „Обединени патриоти”. \r\n\r\n „Единият формат е между ГЕРБ и ДПС, като скрит партньор, който ще подпомага правителството. Друг формат е ГЕРБ и патриотите, но те сега са пръснати на различни страни и очевидно не е възможно. Третият формат е малцинствен – ГЕРБ с подкрепа от Марешки и ДПС. Това не е решено и се създава чувство за слабост. От началото на този политически сезон, ние всяка седмица обсъждаме дали кабинетът ще оцелее”, заяви Смилов. \r\n\r\n Пиргова заяви, че признак за раздора в коалицията са неработещите институции. \r\n\r\n „Вече има протести и тези протести ще нарастват. Всичко в държавата е счупено, беззаконието се толерира и държавата не работи. Има масови нагласи за недоволство на едни умни и не толкова бедни хора. От 2013 г. протестите са престижни и те няма да се приберат, на тях им е приятно улицата и те ще поставят своите условия”, каза Пиргова. \r\n\r\n По думите ѝ Волен Сидеров ще напусне коалицията, защото той се опитва да оглави патриотите при евентуални следващи избори. \r\n\r\n „Той не говори като член от управлението, а като опозиционер. Критикува постоянно и иска оставки. Той не играе конструктивна роля. ВМРО пострадаха много покрай скандала с паспортите, така че има основание за искане на политическа отговорност от Каракачанов, но това е задача на опозицията, а не на коалиционния партньор”, допълни Смилов. \r\n \n\t\t\t\t\t\t", "date": "2018.11.20", "title": "Мария Пиргова: Правителството ще падне преди евроизборите!"}
{"url": "http://www.bnews.bg/article/252332-kakvo_e_sastoyanieto_na_postradalite_v_derayliraliya_vlak", "text": "\n Трима души са в болница, след като влак дерайлира снощи в Креснеското дефиле. Още петима пътници бяха ранени, но леко и вече са си по домовете. Причината за катастрофата е огромна 50-тонна скала, която пада на релсите пред движещият се влак. Локомотивът се е ударил в нея и дерейлирал. Назад в общо три вагона е имало 42-ма души. По чудо инцидентът се разминава без човешки жертви.  \r\n\r\n „Един от пътниците е с контузна рана на главата. Хората са добре, нямат тежки наранявания”, поясни областният управител на Благоевград. \r\n\r\n „До 2.00 ч. през нощта екипите на НКЖИ работиха по отстраняването на подвижния състав от линията. Предстои да направим проверка на целия скален откос, който е над линията и това дали има опасност от още срутвания. След това локомотивът ще бъде вдигнат”, обясни генералният директор на НКЖИ Красимир Папукчийски. \r\n\r\n Няма големи щети по жп линията. Трасето обаче няма да бъде пуснато за движение днес. Това ще се случи, след като локомотивът бъде вдигнат и бъде проверено състоянието на скалния откос. Очаква се движението да бъде възстановено в рамките на 48 часа. \r\n\r\n Пострадалите пътници ще получат компенсации в зависимост от нараняванията. \r\n\r\n   \r\n \n\t\t\t\t\t\t", "date": "2018.11.20", "title": "Какво е състоянието на пострадалите в дерайлиралия влак?"}
{"url": "http://www.bnews.bg/article/252335-kade_i_koga_nyama_da_ima_voda_v_sofiya_na_21_noemvri", "text": "\n На 21 ноември 2018 г. (сряда), във връзка с монтаж на спирателни кранове на ул. „Чавдар Мутафов“  кв. „Витоша“, се налага спиране на водоподаването от 09:00 до 21:00 часа на клиентите на „Софийска вода”, живеещи в района на: \r\n  \r\nбул.  „Симеоновско шосе“, ул. „Чавдар Мутафов“, ул. „Тодор Чипев“, ул. „.Могилата“, ул. „.Йордан Стубел“, ул. „Иван Пейчев“, ул. “Трифон Кунев“, ул. „Асен Разцветников“ и бул. „ Симеоновско шосе“. \r\n  \r\nЗона с повишена мътност: ж.к.“Дианабад“  и кв. „Витоша“, района между бул. „ Симеоновско шосе“,  ул. „21-ви век“, ул. „Христо Вакарелски“, ул.„Никола Габровски“ и бул. „Г. М. Димитров“. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Екатерина Пенчева“ ъгъла с ул. „Чавдар Мутафов“. \r\n  \r\nНа 21 ноември 2018 г. (сряда), във връзка с прекъсване на сградно водопроводно отклонение  на ул. „Летец“ кв. „Кумарица“, се налага спиране на водоподаването от 10:30 до 15:30 часа на клиентите на „Софийска вода”, живеещи в района на: \r\n\r\n ул. „Иван Вазов“, ул. „Летец“, ул. „Хаджи Димитър“ \r\n ул. „Искърско дефиле“ в района между ул. „Банска“, ул. „Зенит“, ул. „Стое Джуров“ \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Хаджи Димитър“ ъгъла с ул. „Стое Джуров“. \r\n  \r\nНа 21 ноември 2018 г. (сряда), във връзка с монтаж на спирателен кран и монтаж на водомер на входящ водопровод на резервоар „Лозище“ на ул. „Подлозище“  кв. „Горна баня“, се налага спиране на водоподаването от 10:00 до 22:00 часа на клиентите на „Софийска вода”, живеещи в района на: \r\n  \r\nместност „Долни смърдан“ и местност „Подлозище“ \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Николай Хрелков“ срещу №49. \r\n  \r\nНа 21 ноември 2018 г. (сряда), във връзка с подмяна на сградно водопроводно отклонение  на ул. „Бреза“ с. Лозен, се налага спиране на водоподаването от 10:00 до 17:00 часа на клиентите на „Софийска вода”, живеещи в района на: \r\n  \r\nул.“Иван Пешев“, ул. „Караджин“, ул. „Половраг“, ул. „Васил Левски“, ул. „Блажна“ №17, №29, ул. „Караджин“ №70, №74, ул. „Половраг“ №21, №27 \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Блазна“ ъгъла с ул. „Ибровица“. \r\n  \r\nНа 21 ноември 2018 г. (сряда), във връзка с подмяна на сградно водопроводно отклонение  на ул. „Чавдар“ с. Горни Богров, се налага спиране на водоподаването от 09:30 до 17:30 часа на клиентите на „Софийска вода”, живеещи в района на: \r\n  \r\nул.“3-ти март“, ул. „Чавдар“, ул. „Здравец“, ул. „Александър Стамболийски“ \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: пред училището. \r\nНа 21 ноември 2018 г. (сряда), във връзка с подмяна на сградно водопроводно отклонение  на ул. „Св. Св. Кирил и Методий“ с. Казичене, се налага спиране на водоподаването от 09:00 до 17:00 часа на клиентите на „Софийска вода”, живеещи в района на: \r\n  \r\nул. „Св. Св. Кирил и Методий“ от ул. „Аличо“ до ул. „Христо Ботев“ \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Св. Св. Кирил и Методий“ №16. \r\n  \r\nНа 21 ноември 2018 г. (сряда), във връзка с подмяна на сградно водопроводно отклонение  на ул. „Полк. Стойно Бачийски“ кв. „Княжево“ , се налага спиране на водоподаването от 10:00 до 20:00 часа на клиентите на „Софийска вода”, живеещи в района на: \r\n  \r\nул. „Сърнела“ от ул. „Боженци“ до ул. „Полк. Стойно Бачийски“ \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Полк. Стойно Бачийски“ ъгъла с ул. „Сърнела“ \r\n  \r\nНа 21 ноември 2018 г. (сряда), във връзка с подмяна на водомерен възел на ул. „Проф. Марин Големинов“ кв. „Кръстова вада“, се налага спиране на водоподаването от 10:00 до 16:00 часа на клиентите на „Софийска вода”, живеещи в района на: \r\n  \r\nул. „Ген. Иван Колев“ №40, 42, 44, 46, 48, 50, 52 и ул. „Борис Вълчев“ №20 \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Борис Велчев“ ъгъла с ул. „Ген. Иван Колев“ \r\n  \r\n\r\n   \r\n \n\t\t\t\t\t\t", "date": "2018.11.20", "title": "Къде и кога няма да има вода в София на 21 ноември?"}
{"url": "http://www.bnews.bg/article/252325-mazh_izpya_bohemska_rapsodiya_s_42_razlichni_glasa_video", "text": "\n След успеха на филма „Бохемска рапсодия” и възторжените отзиви на милионите фенове, които се втурнаха в кината след премиерата на голям екран, музиката на великаните от „Куин” отново напомни за себе си и вдъхнови таланти от цял свят. \r\n\r\n Сред тях е и „Човекът с милион гласове” – Антъни Винсънт, който изпълни култовата песен „Бохемска рапсодия” по 42 начина, предава BTV. \r\n\r\n Винсънт има канал в „Ютюб”, на който редовно качва свои интерпретации на различни музикални произведения. В последния му клип, качен преди три седмици, който събра над три милиона гледания, Винсънт имитира гласовете на редица известни музиканти, сред които Дейвид Бауи, Ози Озбърн, Джанис Джоплин и Франк Синатра. \r\n\r\n Талантът новатор се прочу, след като изпълни „Dark Horse“ на Кейти Пери в 20 коренно различни стила, с гласовете на изпълнители като Кърт Кобейн, Майкъл Джексън, Франк Синатра и Джеймс Хетфийлд. \r\n\r\n Сред портфолиото му от интересни разработки са „Problem“ на Ариана Гранде и парчето „In The End“ на „Линкин Парк“. \r\n\r\n \r\n\r\n   \r\n \n\t\t\t\t\t\t", "date": "2018.11.20", "title": "Мъж изпя \"Бохемска рапсодия\" с 42 различни гласа (ВИДЕО)"}
{"url": "http://www.bnews.bg/article/252323-esmer_sas_zabi_kato_blago_sveti_v_tamnoto_shtom_se_usmihne", "text": "\n Бившата на Благой Геогриев - Есмер Омерова, тръгна по стъпките на ексфутболиста. Рускинята също като родния ритнитопковец сложи чисто ново чене. Усмивката на красавицата, която дари Благо със син, е ослепителна. Със сигурност Омерова е направила зъбите си в същата клиника, където и Джизъса. \r\n\r\n В същото време водещият на \"Биг брадър\" Азис яко се изгъбарка с половинката на русото Злати. \r\n\r\n \"Знаете ли какво прави Благой Георгиев, като го заболи зъб? Отива на бижутер\", избухна кралят на попфолка в ефир по повод невероятната усмивка на Благо. \r\n\r\n   \r\n \n\t\t\t\t\t\t", "date": "2018.11.20", "title": "Есмер със зъби като Благо, свети в тъмното, щом се усмихне\r\n"}
{"url": "http://www.bnews.bg/article/252330-katastrofa_zatvori_patya_plovdiv_parvomay_ima_zhertva", "text": "\n Катастрофа затвори пътя Пловдив-Първомай. В 07.30 ч. е получен сигнал за челен сблъсък между две коли край разклона за село Виница. \r\n\r\n Шофьорът на едната кола е починал по пътя към болницата. Причините за инцидента все още се изясняват. \r\n\r\n Движението в участъка е спряно, като полицейски екипи насочват колите по обходни маршрути. \r\n \n\t\t\t\t\t\t", "date": "2018.11.20", "title": "Катастрофа затвори пътя Пловдив - Първомай, има жертва"}
{"url": "http://www.bnews.bg/article/252331-uslovna_prisada_za_piyan_shofyor_ubil_bashta_na_dve_detsa_na_patya", "text": "\n Условна присъда за пиян шофьор, убил човек на пътя. Преди година край Шумен 18-годишно момче с близо 1,4 промила алкохол предизвика катастрофа, в която загина баща на две деца. Момчето получава 3-годишна условна присъда и загуби правото си да управлява кола за пет години. \r\n\r\n Пред \"Nova\" съпругата на загиналия Кенан Ибрям каза, че присъдата не е справедлива. \r\n\r\n „Не може шофьор с алкохол в кръвта, който кара с превишена скорост и убива човек, да е с условна присъда. Това е несправедливо”, заяви Гюсюм Хаджъ, допълвайки, че е очаквала ефективна присъда. Според нея това е предумишлено убийство. \r\n\r\n Присъдата не е окончателна и съпругата на Кенан ще обжалва. Адвокатът на семейството Денис Моллов заяви, че присъдата е толкова лека, защото адвокатът на обвинения се е възползвал от вратичките в закона при признаване на вината наказанието да се намали. \r\n\r\n „Лошото в случай е, че нито прокуратурата, нито защитата искаше присъда, която да е по-скоро към средата в предвиденото в Наказателния кодекс, а именно от 3 до 15 години. Беше поискана точно 3, за да може той да се възползва от условното освобождаване”, поясни Моллов. \r\n\r\n По думите му законите у нас се правят на парче. Показателно за това е, че Законът за движение по пътищата и правилникът за неговото прилагане е многократно редактиран. Според нещо е нужен цялостен подход за това, но липсва воля за това. \r\n\r\n „Законодателят не трябва да оставя у шофьорите чувството за безнаказаност. В момента всички се държат така, защото са безнаказани”, допълни адвокатът. \r\n \n\t\t\t\t\t\t", "date": "2018.11.20", "title": "Условна присъда за пиян шофьор, убил баща на две деца на пътя"}
{"url": "http://www.bnews.bg/article/252342-valeri_simeonov_predlozhi_blizka_dama_za_svoy_zamestnik_i_vitse_na_boyko", "text": "\n Непотизъм - Това се нарича наследстеното предаване на властта. Абсолютно проваленият политик Симеонов опитва да наложи на Борисов и Волен за свое вице близката до сърцето си жена. \r\n\r\n Тя има служебна биография на три години, но е готова да стане дясна ръка на Борисов и маша на майцеубиеца във властта с поста на вицепремиер. Девалвацията на държавноста при Валери Симеонов и ПатрЕотите удари дъното! \r\n\r\n Странно как този кабинет под обсада ще се “обогати” с подобен кадър след агент Иван от ДС и другите недоразумения. Явно ГЕРБ потъва като талпа заедно колегите си. \r\n\r\n Мрежата закипя от негативни коментари и потребителите отявлено се противопоставят на евтиния панаир. \r\n\r\n Ето част от коментарите: \r\n\r\n \r\n\r\n \" \" \r\n\r\n \" \" \r\n\r\n \" \" \r\n\r\n \" \" \r\n\r\n \" \" \r\n\r\n   \r\n\r\n   \r\n\r\n \" \r\n\r\n   \r\n \n\t\t\t\t\t\t", "date": "2018.11.20", "title": "Валери Симеонов предложи близка дама за свой заместник и вице на Бойко!"}
