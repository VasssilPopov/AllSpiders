{"url": "http://www.bnews.bg/article/250977-protestite_na_maykite_ne_spirat_do_ostavka_na_valeri_simeonov", "text": "\n За трета поредна вечер майките на деца с увреждания и граждани се събраха пред Министерския съвет с искане за оставката на Валери Симеонов. Протестиращите майки обявиха, че протестните им действия ще продължат, докато вицепремиерът не се оттегли от поста. \r\n  \r\nМайки от инициативата „Системата ни убива“ в цялата страна излязоха на протест с искане вицепремиерът Валери Симеонов да подаде оставката си и да му се отнеме всякаква възможност да участва в управлението на България. Те заявиха, че протестът им ще продължи дотогава, докато това не се случи. До напрежението се стигна след изказване на Симеонов, в което той нарича майките „кресливи жени, които спекулират с децата си, и манипулират обществото, като изкарват уж болните си деца в пек и в дъжд“. \r\n  \r\nПо-късно той обясни, че смисълът на изказването му е бил, че с децата инвалиди се спекулира, дори и след като правителството приело законопроект и удовлетворило всички искания на майките. И заяви, че в семейството му има човек с тежка инвалидност, за когото полага грижи, „но никога няма да изкара на показ, за да постигне политическа цел“. \r\n  \r\nПоследва извънреден брифинг, на който той призова организаторите на контрапротест в негова защита да се откажат от тази инициатива. Симеонов призова инициаторите на протестната инициатива да се откажат от нея, тъй като той се чувствал уверен в това, което върши и не приема средствата на уличния натиск, които по думите му водят до блокиране на движението и затваряне на улици в столицата. \r\n  \r\nСлед проведен Коалиционен съвет на Патриотите, пък, вицепремиерът Валери Симеонов излезе и поднесе своите извинения. \r\n\r\n „Поднасям своите извинения на всички, които са били засегнати или са се почувствали обидени от моето изказване“, каза Симеонов и допълни: „По никакъв начин не съм целял да обидя когото и да било“. \r\n  \r\nМеждувременно с решение на правителството вицепремиерът Валери Симеонов бе освободен като председател на Националния съвет за сътрудничество по етническите и интеграционните въпроси към МС и председателството на Съвета се поема от вицепремиера Томислав Дончев. \r\n  \r\nВъпреки всичко обаче майките са категорични, че протестите няма да приключат, докато Валери Симеонов не подаде оставка и определиха действията на правителството като замазване на очите. \r\n  \r\n„Ние искаме неговата оставка. Той обиди най-уязвимото общество на държавата, децата. Така че трябва незабавно да си подаде оставката, ако има някакъв морал в него. Ние ще се борим докрай, всеки ден, включително и уикенда“, каза една от майките Вера Иванова., предаде Дарик. \r\n \n\t\t\t\t\t\t", "date": "2018.10.25", "title": "Протестите на майките не спират - до оставка на Валери Симеонов!"}
{"url": "http://www.bnews.bg/article/250974-kakvo_krie_makron_frenskiyat_prezident_izgoni_zhurnalistite_ot_eliseyskiya_dvorets", "text": "\n Френският президент Еманюел Макрон реши залата за журналисти да бъде преместена извън Елисейския дворец, въпреки протестите от медиите, че това ще ги затрудни в отразяването на дейността на президенството, предаде Асошиейтед прес, цитирана от БТА.  \r\n\r\n Пресклубът в двореца съществува повече от 40 години. Скоро след встъпването му в длъжност миналата година сътрудници на Макрон обявиха, че той ще я премести извън сградата. \r\n\r\n Новият медиен център ще бъде завършен до края на годината и ще предостави подобрени работни условия за повече журналисти, съобщи президентската канцелария късно снощи, въпреки че асоциацията на акредитираните към президентството журналисти призоваха Макрон да промени решението си. \r\n\r\n Новата зала ще осигури места за 35 журналисти вместо сегашните 16. Старото помещение в сградата ще бъде преустроено в заседателна зала за екипа на президентството. \r\n\r\n Запитан за промяната, Макрон заяви по-рано пред журналисти, че преместването е част от по-широки усилия за преустройство на двореца, наложено от натиска за съкращаване на разходите и нуждата на президентския екип от нова заседателна зала. Според журналистите обаче преместването на залата извън двореца ще ощети един символ на прозрачността и отчетността, в полза на предпочитаната Макрон комуникационна стратегия да използва Туитър и Фейсбук, за да заобикаля медиите. Те се оплакват, че новият медиен център ще ограничи достъпа им до правителствените служители, отбелязва Ройтерс. \r\n\r\n Прозорците на сегашното помещение гледат към централния двор на двореца, което позволява на журналистите да виждат посетителите, които влизат или излизат. \r\n\r\n Макар че според президентската канцелария преместването ще осигури на повече журналисти по-модерна и сигурна работна среда, правителствени източници признават пред Ройтерс, че главната цел е да се предотврати лесният достъп до съветници и служители, които могат да издадат неофициална информация. \r\n\r\n   \r\n \n\t\t\t\t\t\t", "date": "2018.10.25", "title": "Какво крие Макрон? Френският президент изгони журналистите от Елисейския дворец"}
{"url": "http://www.bnews.bg/article/250959-geri_nikol_stegna_yakata_dupara", "text": "\n Гери — Никол се фука с яка дупара. Певицата стегна задните си части и доволно се хвали с новото си тяло в мрежата. Варненската бръмчалка активно спортува и това определено дава резултат. Вече няма и помен от пищните задни части на младата изпълнителка, пише „България днес”. \r\nВместо това Гери се хвали с апетитни задни части като праскови. Тя дори зарадва феновете си като си пусна снимка с изрязани прашки. \r\nА от фотото се вижда, че Д-то на Гери — Никол е супер яко. \r\n \n\t\t\t\t\t\t", "date": "2018.10.25", "title": "Гери-Никол стегна яката дупара"}
{"url": "http://www.bnews.bg/article/250973-vtoro_prase_s_afrikanska_chuma_otkriha_pak_do_granitsata_s_rumaniya", "text": "\n Второ диво прасе със съмнение за африканска чума е открито край Кайнарджа, потвърди Областната дирекция по безопасност на храните. \r\n\r\n Животното е открито на 400 метра от първото диво прасе, намерено на 18-и октомври на границата с Румъния до самата телена ограда. Информацията за евентуален втори случай за африканска чума е потвърдена от директора на Областната дирекция по безопасност на храните доктор Себахтин Халид. \r\n\r\n Животното е открито късно вчера от горски служители, които обхождали района. Дивото прасе е било в много лошо състояние. Отстреляно е и са взети проби, които са изпратени тази сутрин в лабораторията в София. Според д-р Халид резултатите се очакват в началото на следващата седмица. \r\n\r\n В събота 6 дружинки ще претърсват сухопътната граница от село Богорово в посока Силистра за болни животни, каза той. \r\n\r\n От Агенцията предполагат, че е възможно да има още заразени диви прасета, предаде БНР. \r\n \n\t\t\t\t\t\t", "date": "2018.10.25", "title": "Второ прасе с африканска чума откриха пак до границата с Румъния"}
{"url": "http://www.bnews.bg/article/250975-pone_oshte_sedmitsa_ivancheva_shte_e_v_aresta_a_sled_tova", "text": "\n До седмица Апелативният специализиран съд ще реши дали отстранената кметица на \"Младост\" Десислава Иванчева и бившата ѝ заместничка Биляна Петрова ще излязат от ареста.  \r\n\r\n Спецсъдът им определи по-лека мярка за неотклонение домашен арест, която трябваше да влезе в сила от днес, но прокуратурата протестира определението. \r\n\r\n На заседанието на делото за подкуп днес показания даде последният свидетел на обвинението от община \"Младост\" - и.д. кметът Румен Русев, който е бил заместник на Иванчева преди задържането й. Така отпадна опасността  Иванчева и Петрова да въздействат върху свидетели, което бе довод на съдия Иво Хинов да облекчи мерките за неотклонение за двете подсъдими.  \r\n\r\n Иванчева и Петрова се отказаха от правото си на възражение срещу протеста на прокуратурата в седемдневен срок и поискаха делото за мярката им да се проведе възможно най-скоро.  \r\n\r\n Апелативният специализиран съд може да разгледа промяната на мярката им при закрити врати на служебно заседание.  \r\n\r\n Днес в съдебната зала присъстваха близки и защитници на подсъдимите жени, в залата дойде и вечният протестиращ Йоло Денев, предаде Офнюз.  \r\n \n\t\t\t\t\t\t", "date": "2018.10.25", "title": "Поне още седмица Иванчева ще е в ареста, а след това..."}
{"url": "http://www.bnews.bg/article/250950-shterkata_na_nasko_sirakov_i_iliyana_raeva_pak_se_razsableche", "text": "\n Футболната наследничка Славея Сиракова за пореден път прикова вниманието към апетитните си форми.  Дъщерята на Наско Сираков и Илияна Раева се съблече по бельо и публикува атрактивни снимки, на които се търкаля в легло с друга хубавица. Повечето от последователите на Славея в социалния мрежи веднага я засипаха с комплименти колко е красива и сексапилна. Самата Славея загатна, че в момента е сама и няма гадже, писа „България Днес“. \r\n\r\n Разголените снимки на щерката на Наско са първата й дръзка изява, след като преди два месеца се забърка в огромен скандал. Още преди вицепремиерът Валери Симеонов да ядоса майките, Славея си навлече всеобщо неодобрение. Тя си позволи да атакува майките на деца с увреждания в свой коментар. \r\n\r\n „Истината е, че от такива майки ми се повръща“, написа тогава щерката на Наско Сираков и Илияна Раева. Наложи се дори майка й публично да я защитава, а самата Славея изтри поста си и се извини, че не е била разбрана правилно.   \r\n \n\t\t\t\t\t\t", "date": "2018.10.25", "title": "Щерката на Наско Сираков и Илияна Раева пак се разсъблече"}
{"url": "http://www.bnews.bg/article/250967-prez_ria_novosti_temenuzhka_obyavi_protsedura_po_izbor_na_investitor_na_aets_belene", "text": "\n До края на годината България ще обяви процедура по избор на инвеститор за АЕЦ „Белене“, съобщава РИА „Новости“, цитирайки българската министърка на енергетиката Теменужка Петкова. \r\n\r\n Според Петкова документацията ще бъде подготвена до края на октомври. \r\n\r\n По-рано беше съобщено, че министърката ще информира руската страна за предстоящата процедура за избор на стратегически инвеститор за АЕЦ \"Белене\". \r\n\r\n Тя ще представи и междинни резултати от предпроектното проучване за газоразпределителния център \"Балкан\". \r\n\r\n Това ще стане на 25 и 26 октомври в Москва - на 16-ото заседание на Междуправителствената българо-руска комисия за икономическо и научно-техническо сътрудничество. \r\n \n\t\t\t\t\t\t", "date": "2018.10.25", "title": "През РИА \"Новости\"  Теменужка обяви процедура по избор на инвеститор на АЕЦ \"Белене\""}
{"url": "http://www.bnews.bg/article/250949-mira_dobreva_v_lyubovna_afera_s_21_godishen_mladok", "text": "\n В Къщата на ВИП Брадър Мира Добрева злепостави мъжа си Жоро Торнев, разказвайки за изневерите  му в ефир. Оказа се, че 46-годишната водеща съвсем не е цвете за мирисане. \r\nМакар им да не е първа младост, Мира върти забранена любов зад гърба на мъжа си. От няколко месеца красавицата от Златоград в хлътнала до уши по 21-годишен младок. Съдбата ги срещнала в предаването, което продуцира съпругът на Мира. Момчето, което може да й е син гостувало в „Денят отблизо“ и от дума на дума след предаването двамата си разменили телефонните номера. Още същата вечер младокът й телефонирал с оферта да се видят на кафе. Мира се опитвала да спазва пълна дискретност, но близки на младежа са го виждали да шофира автомобила й. \r\nВзаимните им симпатии бързо прераснали в гореща извънбрачна афера. Когато разбрала за връзката на сина си, майката на младия любовник изпаднала в шок. Въпреки молбите й да се раздели с водещата те продължили да се виждат, а момчето дори спряло да контактува с родителката си. \r\nОт години бракът между Мира и Жоро куца сериозно. Бракът на семейството бил сериозно разклатен заради млада красавица. Мира се натъкнала на любовни есемеси в телефона на мъжа си. Мира обмисляла заради унижението, но не успяла да постъпи толкова крайно.   \r\n \n\t\t\t\t\t\t", "date": "2018.10.25", "title": "Мира Добрева в любовна афера с 21-годишен младок"}
{"url": "http://www.bnews.bg/article/250966-iskat_postoyanen_arest_za_ezdach_ubil_dete_v_sliven", "text": "\n Районна прокуратура – Сливен внесе в съда искане за налагане на мярка за неотклонение „задържане под стража“ спрямо Хюсеин Н (осъждан). \r\n\r\n Той е обвинен за това, че на 24.10.2018г. в гр. Сливен, причинил по непредпазливост смъртта на 2-годишно дете (след като язденият от него кон е прегазил детето, докато то е било държано за ръка от неговата майка) – престъпление по чл.122, ал.1 от НК. \r\n\r\n Предстои Районен съд – Сливен да насрочи заседанието си. \r\n  \r\n \n\t\t\t\t\t\t", "date": "2018.10.25", "title": "Искат постоянен арест за ездач, убил дете в Сливен"}
{"url": "http://www.bnews.bg/article/250978-domuschiev_pribra_ot_uefa_nad_5_miliona_evro", "text": "\n Европейската футболна централа УЕФА обяви на официалния си сайт сумите, които са получили клубовете, достигнали до груповата фаза на Лига Европа и Шампионската лига през миналия сезон 2017/2018 година. \r\n\r\n Единственият ни участник бе \"Лудогорец\", който игра в групите на Лига Европа в компанията на Хофенхайм, Брага и Истанбул ББ. В сметката на \"орлите\" са влезли точно 5 726 726 евро, показва справката на УЕФА. \r\n\r\n Те са формирани от 2,6 милиона бонус за участие, 1,476 млн. за представяне, 1 150 726 евро за пазарен дял и 500 000 евро за достигане до елиминациите. Постъпленията на Лудогорец са най-скромните в групата. \r\n \n\t\t\t\t\t\t", "date": "2018.10.25", "title": "Домусчиев прибра от УЕФА над 5 милиона евро"}
{"url": "http://www.bnews.bg/article/250971-mediyniyat_zakon_be_priet_okonchatelno_v_komisiya", "text": "\n Медийната комисия в парламента прие единодушно на второ четене Законопроекта за задължителното депозиране на печатни и други произведения и оповестяване на разпространителите и доставчиците на медийни услуги, внесен от депутатите от ДПС Делян Пеевски, Хамид Хамид, Йордан Цонев и Велислава Кръстева. При гласуването нямаше нито един глас \"против\" и нито един \"въздържал се\". Окончателният вариант бе изработен с помощта на работна група с участието на министерството на културата след публична дискусия по текстовете. \r\n\r\n Законът предвижда пълно осветляване на медийната собственост и източници на финансиране. Според приетите текстове всяка година до 30 юни всеки доставчик на медийна услуга депозира в Министерство на културата декларация, която идентифицира действителния собственик и съдържа информация дали той заема публична длъжност. \r\n\r\n Декларацията се подава чрез попълване на електронен формуляр на интернет страницата на министерството. Министерството има една година срок за изработване на електронния регистър,  а дотогава декларациите се подават в електронен вариант. За целта ще се предвидят и допълнителни средства в бюджета на ведомството. \r\n\r\n Декларация се подава и до Агенцията по вписванията и подлежи на обявяване в Търговския регистър и в Регистъра на юридическите лица. При наличие на промяна в собствеността тя се декларира в 7-дневен срок. Декларира се и всяко получено финансиране през предходната календарна година. В декларацията се посочва размерът и основанието за финансирането, както и данни за лицето, осигурило средствата, договори с партии, данни за обществени поръчки и получени евросредства, както и донорите. Декларират се и заемите към банки. Когато лицето, което фактически контролира съдържанието на медийната услуга или редакционната политика, е различно от действителния собственик на доставчика на медийна услуга, това обстоятелство се обявява в декларацията. \r\n\r\n Разпространителите пък до 31 януари трябва да декларират броя на пунктовете си. Когато нарушителят на закона не може да бъде установен, министърът на културата изисква съдействие от органите на МВР и публикува информация за това на сайта на министерството. \r\n\r\n \"Единствената цел на закона беше да осветли, да информира обществото. Този закон няма за цел да дава разрешения, да лишава, да въвежда разрешителни или санкционни режими, беше насочен към информираност на обществото кой кой е на медийния пазар в България, защото спекулации много\", коментира Хамид. \r\n\r\n \"Според мен е важна стъпка в борбата с фалшивите новини, защото в голяма част от тях собственикът остава скрит. Така всеки ще знае чия собственост е дадена медия, кой е разпространителят на друга медия, така че мисля, че една добра стъпка и се надявам българският парламент заедно с медиите и обществото да доразвие този закон по-нататък и да се получи по-добра медийна среда\", заключи депутатът от ДПС. \r\n\r\n Той изтъкна, че ролята на Министерство на културата не е на разследващ орган, а само да засече дали има разминаване между подадената информация до бъдещия електронен регистър към ведомството и Търговския регистър. Ако установи нарушение, съответно глобите са от 10 до 15 хил. лв. Санкцията нараства при повторно нарушение от 20 до 30 хил. лв. Същите са глобите и за неподаване на декларация. Ако не установи разминаване в данните на медията, министерството ще оставя сигнала без движение, обясни Хамид. \r\n \n\t\t\t\t\t\t", "date": "2018.10.25", "title": "Медийният закон бе приет окончателно в комисия"}
{"url": "http://www.bnews.bg/article/250969-karakachanov_fintira_zakona_za_da_nalee_300_miliona_za_stari_ruski_samoleti", "text": "\n \r\nВоенното министерство е на път да налее около 310 млн. лева в ремонта на старите съветски щурмоваци Су 25 без огромния харч да е одобрен от парламента и при странна процедура. \r\n\r\n Военното министерство е одобрило единствения допуснат участник беларуския \"Авиоремонтен завод 558\", Баранович  \r\n\r\n Предложената цена за ремонта на 14 самолета Су 25 е 132 485 980 евро без ДДС или общо над 310 млн. лева и значително се различава от заложената в тръжната процедура прогнозна цена – до 41 млн. евро без ДДС. \r\n\r\n Според доклада на комисията обаче разминаването в цените не е проблем, тъй като възложителят не е обявил изрично, че посочената прогнозна цена е максимална. \r\n\"Максимално определена е единствено сумата, която може да разходва възложителят и то след решение на Министерския съвет на България. Нещо повече, обстоятелството не е посочено като основание за отстраняване в условията на поръчката\", посочват от комисията по поръчката. \r\n\r\n Освен това от министерството се похвалиха, че са успели да постигнат значително намаление от първоначалната предложена цена. Посочената цена обаче важи само за ремонт на цял самолет, а не на отделни части. \r\n\r\n Военният министър Красимир Каракачанов не вижда проблем в процедурата и одобрява подписването на рамково споразумение с беларуския завод. \r\n\r\n Така освен, че се допуска значително по-висока цена, се заобикаля и парламента, пише \"Медиапул\". \r\n\r\n Според Закона за отбраната поръчките на министерството над 100 млн. лева изискват санкция на парламента. Разходите над 50 млн. лева се одобряват от Министерския съвет. \r\nВоенното министерство изпрати покана за участие до две дружества - 558-ми авиационен ремонтен завод - Беларус, и Обединена авиостроителна корпорация – Русия, тъй като според проучването на ведомството ремонтът може да се направи само в тях. \r\n\r\n В крайна сметка само завода от Беларус подаде оферта. Военният министър Красимир Каракачанов обаче не вижда нищо съмнително в поръчката и дори обвини депутати от БСП, които му зададоха парламентарни въпроси около процедурата, че се опитват да лобират за руската компания. \r\n\r\n \r\nПоръчката доведе до скандал, тъй като от КНСБ обявиха стачна готовност, ако не се даде възможност част от ремонта да бъде извършен в наскоро национализирания завод \"Авионамс\". \r\n\r\n Според военния министър Красимир Каракачанов обаче наскоро национализирания завод няма капацитет да се справи с нея и не беше поканен. \r\nБългарската армия в момента разполага с общо 14 руски щурмоваци Су 25 и всичките те ще бъдат ремонтирани. \r\nКаракачанов вече сключи договор с руската корпорация РСК МиГ за ремонта на старите изтребителите МиГ 29, чиято цена през годините ще достигне до 81 млн. лева. \r\nВ същото време проектът за купуване на нов тип изтребители на стойност 1.8 млрд. лева вече е на финалната права. Въпреки напредналата работа по конкурса все още има скептици дали България ще успее ще успее да придобие най-накрая съвместими с НАТО изтребители или парите отново ще изтекат към съветските машини. \r\n \n\t\t\t\t\t\t", "date": "2018.10.25", "title": "Каракачанов финтира закона, за да налее 300 милиона за стари руски самолети!"}
{"url": "http://www.bnews.bg/article/250957-radost_draganova_zaryazana_zaradi_po_mlada_i_krasiva_matska", "text": "\n Радост Драганова е била зарязана от гаджето си – продуцента и главен редактор на „Фермата“ Ники Николов заради два пъти по-млада и особено красива жена. Това е 21-годишната Лора Кадурина – дъщеря на актьора Георги Кадурин и съпругата му Мариана Миланова, и първа братовчедка на секссимвола Ники Илиев, писа „Уикенд“. \r\n\r\n Аферата на Николов, който е главен редактор на „Фермата“, с младата Лора може би ще нанесе тежък удар върху самочувствието на 43-годишната Радост, която според някои все още минава за секси. Считаната за красавица водеща сигурно е огорчена, че гаджето й я сменя с момиче, което съвсем доскоро е живяло с родителите си. \r\n\r\n Едва преди няколко месеца Лора решила да напусне родния дом, за да се нанесе в самостоятелно жилище. За разлика от Драганова, тя била свикнала на бохемски живот, тъй като е израсла сред артисти. \r\n\r\n Самата Лора работи като сценарист. Тя е една от най-добрите приятелки на звездата от „Скъпи наследници“ – Даяна Ханджиева. \r\n\r\n Ники Николов си паднал по нея като ученик. Двамата са заедно от около месец. Любовната история на Драганова и главния редактор на „Фермата“ пък продължи 7 години, в която двамата гледаха заедно дъщерите си от предни връзки. \r\n \n\t\t\t\t\t\t", "date": "2018.10.25", "title": "Радост Драганова зарязана заради по-млада и красива мацка"}
{"url": "http://www.bnews.bg/article/250954-nato_zapochna_nay_golemite_si_voenni_manevri", "text": "\n Най-големите военни маневри на НАТО след края на Студената война започнаха в Норвегия по сценарий, който включа възстановяване на суверенитета на скандинавската държава след атака на \"въображаем агресор\", предаде Асошиейтед прес. \r\nРусия, която граничи с Норвегия, е уведомена за ученията \"Единен тризъбец 2018\" (Trident Juncture2018) и е поканена да прати наблюдатели. Въпреки това руското министерство на отбраната заплаши, че ще отговори на засилената военна активност на Алианса край западната граница на страната, отбелязва АП. \r\nВ започналите днес маневри, които ще приключат на 7 ноември, участват около 50 000 военни от всичките 29 държави от НАТО плюс войници от Швеция и Финландия. В ученията, които обхващат централни и източни райони на Норвегия и част от акваторията на северния Атлантически океан и на Балтийско море, ще се включат около 65 кораба, 150 летателни апарата и 10 хиляди танка и други сухопътни превозни средства, съобщи АП. \r\n\r\n Ройтерс отбелязва, че тези дни температурите в Централна Норвегия са паднали под нулата, което съответства на задачата - отбрана на северния фланг на НАТО. \r\n\r\n \"Силите са на позиция; те са интегрирани и започват обучение за усъвършенстване на уменията в голяма бойна операция през следващите две седмици\", каза пред агенцията полковник Ейстейн Кварвинг в Обединения щаб в Норвегия. \r\n\r\n Миналия месец Русия проведе своите най-мащабни военни маневри от 1981 г. В ученията \"Изток-2018\" (Восток-2018) край границата с Китай бяха мобилизирани 300 000 войници, сред които китайски и монголски. \r\nПо план бе предвидено ученията на НАТО в Норвегия да включват 35 000 военни, но през през последните месеци числеността им нарасна, включително заради присъединяването на американския самолетоносач \"Хари Труман\" с около 6000 човека персонал. \r\nСлед като Русия анексира Крим през 2014 г., у западните съюзници нараснаха опасенията от евентуална руска агресия. Затова Норвегия поиска удвояване на контингента морски пехотинци от САЩ, които всяка година преминават обучение на нейна територия. \r\n \n\t\t\t\t\t\t", "date": "2018.10.25", "title": "НАТО започна най-големите си военни маневри"}
{"url": "http://www.bnews.bg/article/250955-ubiystvoto_na_hashogi_e_bilo_dobre_planirano", "text": "\n Обществен прокурор в Саудитска Арабия обяви, че убийството на журналиста Джамал Хашоги е било планирано предварително, както показвала информацията, предоставена от Турция, съобщава саудитската държавна телевизия Ал Ехбария, цитирана от \"Ройтерс\". \r\n\r\n \"Информацията от турските врасти показва, че действията на заподозрените в случая \"Хашоги\" са били планирани предварително\", изтъква общественият прокурор в изявление, цитирано от саудитската държавна информационна агенция.  \r\n\r\n В информацията се допълва, че прокурори разпитват заподозрените въз основа на информация, предоставена от съвместна саудитско-турска работна група. \r\n\r\n Саудитска Арабия първоначално твърдеше, че Хашоги е напуснал нейното консулство в Истанбул на 2 октомври, където отишъл да подготви документи за брака си с турската си годеница.  \r\n\r\n Ала след като международният натиск се засили, Кралството лансира друга версия, а именно, че пишещият за \"Вашингтон пост\" и отявлен критик на саудитското правителство е починал в консулството при \"юмручен бой\".  \r\n\r\n Саудитска Арабия уволни двама високопоставени съветници на престонаследника Мохамед бин Салман, както и трима служители на разузнаването и арестува 18 саудитски заподозрени.  \r\n\r\n Междувременно енергийният министър на Саудитска Арабия Халид ал Фалих е заявил, че западните компании, които се оттеглиха от инвестиционната конференция в Рияд, придобила известност като \"Давос в пустинята\", са се извинили за отсъствието от събитието. \r\n\r\n \"Всички компании, които не дойдоха, ни се обаждат през последните 48 часа, извинявайки се, изразявайки съжаление и обещавайки да кандидатстват за открити офиси (в страната) през следващите седмици и да възстановят отношенията към тяхната нормалност\", изтъкна Фалих пред държавната телевизия. \r\n\r\n   \r\n \n\t\t\t\t\t\t", "date": "2018.10.25", "title": "Убийството на Хашоги е било добре планирано"}
{"url": "http://www.bnews.bg/article/250934-hristo_mutafchiev_ozdravyava_s_fitnes", "text": "\n Признак за подобрението му са все по-честите му появи във фитнес залата, видя \"България Днес\". Актьорът публикува кадри в социалните мрежи, от които се вижда как тренира здраво под наставлението на опитна инструкторка, и по всичко личи, че се чувства и изглежда в топформа. \r\n\r\n \"В залата съм, разбира се, няма да ме подминава животът, нито аз него ще подмина\", през смях разкри пред \"България Днес\" актьорът. \r\n\r\n В тренировките на Мутафчиев му помага лична треньорка, която го напътства, докато прави силови упражнения. Актьорът вдига тежести за рамо, а след това прави силови упражнения за гръдни мускули. \r\n\r\n Мутафчиев споделя, че животът е, за да се живее, и точно това смята да прави. \r\n\r\n Актьорът, който през следващата година ще навърши 50 г., не се спира пред нищо и е готов за нови предизвикателства. В събота той излиза на сцената на Сатиричния театър, където ще играе в комедийната постановка \"Как се обира банка\". \r\n\r\n Заради несломимия си дух той получи похвали от Наум Шопов-младши, който е отявлен фитнес маниак. \"Натягай, Ице\", мотивира го Шопов. \"Натягам ги... въжетата\", отвръща Мутафчиев с типичния си хумор. \r\n\r\n Все по-често той хвърля бастуна, с който се придвижва допреди месеци, което е признак за подобрение. \r\n\r\n Мотивацията и положителният дух не са изоставили театралния ас, който се впуска във всевъзможни изпитания. Само преди месец Мутафчиев взе участие в благотворителен мач в подкрепа на Международния театрален фестивал, създаден в памет на Дани Чирпански. Заедно с него на терена излязоха Станимир Гъмов, Башар Рахал и др. \r\n \n\t\t\t\t\t\t", "date": "2018.10.25", "title": "Христо Мутафчиев оздравява с фитнес"}
{"url": "http://www.bnews.bg/article/250956-mvr_se_zatvori_ochite_za_haskovliyka_potroshila_tri_koli", "text": "\n 54-годишна хасковлийка е установена за повреждане на три коли в Хасково, но не е задържана, съобщиха от областната дирекция на МВР. Във вторник вечерта тя повредила чистачките на леките автомобили, паркирани на бул. \"Раковски\" и в кв. \"Орфей\", както и задното стъкло на един от тях.  \r\n\r\n Най-големи са щетите на \"Шкода Фабия\" на хасковлията Митко Кордов, паркиран край Туристическия информационен център, съобщи Хасково.нет. \r\n\r\n След подадените сигнали от собствениците на колите, жената е установена, но поради здравословни причини не е задържана. Според запознати тя има психични проблеми. \r\n \n\t\t\t\t\t\t", "date": "2018.10.25", "title": "МВР се затвори очите за хасковлийка, потрошила три коли"}
{"url": "http://www.bnews.bg/article/250960-italiya_gotova_da_posrednichi_mezhdu_moskva_i_bryuksel", "text": "\n „Рим се надява, че диалогът между Москва и Брюксел ще бъде възобновен и сме готови да съдействаме”. Това заяви в интервю за ТАСС италианският министър-председател Джузепе Конте. \r\n\r\n Вчера в Москва се състоя среща между него и руския президент Владимир Путин. \r\n\r\n По думите на Конте евентуалната изолация на Италия от процеса по възобновяване на диалога би била пропусната възможност за развитие на отношенията между ЕС и Русия. \r\n\r\n „Опитваме се да привлечем в тази дейност всички европейски партньори, защото по този начин ще можем да подобрим цялостно отношенията в Европа, както и да наваксаме пропуснатите възможности през последните години. Диалогът, който се култивираше в продължение на 25 години, изведнъж беше прекъснат по неизвестни причини”, посочи италианският премиер. \r\n\r\n „Искаме да помогнем на Русия, но знаем, че ако само ние ѝ помагаме, ще бъде твърде малко. Ето защо искаме да въвлечем и други страни”, добави той. \r\n\r\n Повечето държави от ЕС, начело с Германия, настояват санкциите срещу Русия да бъдат удължени, докато мирът между Украйна и Русия не бъде възстановен. \r\n\r\n Според италианския премиер обаче санкциите пречат на диалога и трябва да бъдат премахнати. \r\n\r\n В рамките на срещата между Владимир Путин и Джузепе Конте бяха подписани няколко търговски и инвестиционни споразумения. Тяхната цел е да подобрят бизнес сътрудничеството между Москва и Рим, имайки предвид тежестта на санкциите върху Русия от последните няколко години. \r\n\r\n След срещата стана ясно още, че Москва проучва възможността за включването на Италия към газопровода „Турски поток“. \r\n\r\n Кремъл не изключвал и вариант за присъединяване на други страни от ЕС към проекта, но само при гаранции, че няма да се повтори историята с „Южен поток”. \r\n \n\t\t\t\t\t\t", "date": "2018.10.25", "title": "Италия готова да посредничи между Москва и Брюксел"}
{"url": "http://www.bnews.bg/article/250961-edinodushno_glasuvaha_nakazaniyata_za_proizvodstvo_i_razprostranenie_na_alkohol_i_tsigari_mente", "text": "\n Лишаване от свобода от 1 до 10 година и глоба от 20 хиляди до 100 хиляди лева ще е наказанието за този, който произвежда или държи с цел разпространение алкохол, алкохолни напитки или тютюневи изделия, без да притежава лиценз, удостоверение или регистрация. Това предвиждат промени в Наказателния кодек, които бяха приети днес на първо четене от парламента. Те бяха одобрени със 117 гласа \"за\", без нито един \"против\" и само един \"въздържал се\". \r\n\r\n До 3 години лишаване от свобода ще е наказанието за този, който в нарушение на установения ред изготвя, държи или укрива предмети, материали, технически съоръжения, за които се знае или предполага, че са предназначени или послужили за изграждане на съоръжения за производство на алкохол, алкохолни напитки и тютюневи изделия, предвиждат още приетите промени. \r\n\r\n С инкриминирането на незаконното държане на предмети и съоръжения, които са предназначени или могат да послужат за изграждане на съоръжения за производство на алкохол и тютюневи изделия, очаквано ще намалее рискът недобросъвестни лица да способстват за нелегалното производство на акцизни стоки. Заедно с предложението за допълване на необходимата административна регулация в Закона за акцизите и данъчните складове инкриминирането ще повиши значително ефективността на контрола на приходните администрации и ще окаже положителен ефект върху събираемостта на приходите от косвени данъци, мотивират се още вносителите. \r\n\r\n Предвижда се създаване на публичен регистър на лицата, които извършват внос, въвеждане на територията на страната, производство, продажба, предоставяне, предлагане или възстановяване на машини машини и съоръжения за производство на тютюневи изделия. \r\n\r\n   \r\n \n\t\t\t\t\t\t", "date": "2018.10.25", "title": "Единодушно гласуваха наказанията за производство и разпространение на алкохол и цигари менте"}
{"url": "http://www.bnews.bg/article/250979-barekov_kamanite_kam_dondukov_tozi_pat_shte_letyat_kato_atomni_bombi_ot_evropa", "text": "\n Странното или може би не толкова странно мълчание на патрЕотите за оставката на Валери Симеонов, освен гнева на майките, ще доведе до европейска реакция, прогнозира евродепутатът Николай Бареков. \r\n\r\n Кой е осребрил гафовете на тоалетното вице, коментира още в поста си консерваторът. \r\n\r\n *Публикуваме без редакторска намеса. \r\n\r\n \"Чудите ли се защо ПатрЕотите се опаковаха около политическия труп и последовател на Хитлер Валери Симеонов? Сигурно си мислите, че са си купили фабрика в полунощ на 8 септември. И сигурно сте прави в политически план, защото целокупно се занулиха. Но скоро ще разберем, че с новото раздаване на картите и с включването на олигарсите Марешки-Ковачки всички добре са осребрили гафовете на Бачо им Валери и справедливия гняв на майките.....Дали Борисов си дава сметка за цената, която ще плаща заедно с лакомите си ортаци?! Скоро очаквайте и справедливия гняв на бащите. Камъните към Дондуков този път ще летят като атомни бомби от Европа. ПатрЕотите просто избраха парите пред морала, честа и достойнството.\" \r\n \n\t\t\t\t\t\t", "date": "2018.10.25", "title": "Бареков: Камъните към Дондуков този път ще летят като атомни бомби от Европа!"}
{"url": "http://www.bnews.bg/article/250976-goranov_ni_zabarkva_v_skandal_agresiyata_na_sasht_bila_risk_za_byudzheta_na_balgariya", "text": "\n Има много рискове за икономиката ни заради опита за налагане на мерки за протекционизъм най-вече от страна на САЩ и агресивното им и провокативно поведение по отношение на останалите държави с развити икономики, посочи днес финансовият министър Владислав Горанов, пише Vesti.bg. \r\n\r\n Министърът изброи сред заплахите през следващата година „нестандартната геополитическа ситуация” в контекста на набиращата сила търговската война между Европа, САЩ и Китай, заявката за денонсиране на ядреното споразумение между САЩ и Русия, девалвацията на турската лира, и повишението на цените на енергоносителите, което създава инфлационен натиск в краткосрочен план. \r\n\r\n Той се въздържа да коментира детайли от проекторамката на бюджета за 2019 г., но подчерта, че планираният дефицит от 600 млн. лева трудно може да бъде избегнат. \r\n\r\n „Единият вариант е предложете откъде да махнем 600 млн. лв., за да балансираме бюджета. Следваме фискалната стратегия още от 2014 г., която тогава за първи път предложих като финансов министър. През 2020 г. бюджетът ще бъде балансиран и като разчет. Нека приемем, че този дефицит, това планирано превишение на разходите над приходите е един вид буфер за по-неблагоприятно развитие на икономиката от очакваното”, посочи Горанов. \r\n\r\n По думите му няма нищо драматично в бюджета за следващата година. \r\n\r\n „Няма как да очакваме 100% съвпадения на позициите между правителството и синдикатите. Този път обаче сме доста близко спрямо това, което очакват синдикалните членове. Въпреки че работодателите биха упрекнали една теза, която свързва директно очакванията на синдикатите с фискалната рамка. Тази ревност между работодатели и синдикати не трябва да съществува”, смята финансовият министър. \r\n\r\n Той добави, че до 2021 г. се очаква равнището на дълга спрямо брутния вътрешен продукт на България ще намалее, достигайки 17% от 25,6% в края на 2017 г. \r\n\r\n Горанов каза още, че е рано да се каже и на този етап се правят изчисления за това, дали ще има коледни добавки. До средата на следващия месец ще стане ясно и те ще бъдат изплатени с пенсиите в началото на декември. \r\n\r\n По отношението на обезщетението на майките през втората година, той каза, че не приема като добър подход хора, които са в работоспособна възраст да си стоят вкъщи, имайки предвид, че пазарът на труда страда от липса на кадри. \r\n\r\n „Неслучайно миналата година въведохме и възможността за получаването на половината от високото обезщетение за първите 410 дни ако майката се върне на работа”, заяви Горанов. \r\n \n\t\t\t\t\t\t", "date": "2018.10.25", "title": "Горанов ни забърква в скандал: Агресията на САЩ била риск за бюджета на България!"}
{"url": "http://www.bnews.bg/article/250962-stivan_king_prodade_pravata_nad_svoy_razkaz_za_1_dolar", "text": "\n Стивън Кинг продаде за 1 долар правата за екранизация на своя разказ „Велотренажор“, съобщава „Гардиън”. 16-годишният Алфи Евънс и 14-годишната Керис Клиф се обърнали към писателя с молба да им даде правата, за да напишат сценарий и направят филм по разказа и получили отговор след няколко дни. Долара двамата изпратили по пощата. Условията са двамата да не получават печалба от филма и когато стане готов, да пратят копие на Стивън Кинг. Младежите искат с филма да участват на кинофестивали. Стивън Кинг е готов да предостави права на млади хора от целия свят при същите условия в рамките на проекта си Dollar Babies. \r\n  \r\n \n\t\t\t\t\t\t", "date": "2018.10.25", "title": "Стивън Кинг продаде правата над свой разказ за 1 долар"}
{"url": "http://www.bnews.bg/article/250972-750_000_bezzabi_balgari_zdravnata_kasa_im_dava", "text": "\n 750 000 души у нас нямат нито един зъб и това, което им се дава като възможност от страна на здравната каса, е \"една троха от това, което те трябва да получат\". Това обяви пред Дарик проф. Христо Кисов, председател на Българската академия по естетична стоматология.  \r\nТой изтъкна и основните проблеми пред пациентите с увреждания в областта на лицето. Един от тях, според Кисов, е липсата на осигурено лицево-челюстно протезиране на хората, придобили увреждания в областта на лицето. \r\n\r\n \"Има една огромна категория от пациенти в България, те са 750 000 приблизително, това са пациентите с пълно обеззъбяване, нямат нито един зъб и техните проблеми не са решени задоволително. Това, което е дадено от Здравната каса, от бюджета, е една троха от това, което те би трябвало да получават, защото годишно държавата по старите изчисления от пакета за стоматологична и дентална помощ, държавата годишно по старите разценки икономисва всяка година 42 млн. лева\", обясни проф. Кисов. \r\n\r\n \"Не намирам за справедливо, въпреки че като президент на Българската академия по естетична стоматология преди доста години ние изпратихме писма до всички парламентарни групи и депутати за решаването на този проблем, та не намирам за справедливо да бъдат лекувани пациенти във възрастта от 65 до 70 години, не намирам за справедливо също ако пациентът има само една цяла протеза, но не е ходил на зъболекар, той да бъде лишен от правото да му бъде направена такава протеза, така че считам, че в областта на здравеопазването изтичат средства в много други специалности за неизпълнени, неизвървени клинични пътеки\", посочи още той. \r\n\r\n \"И отново нашата професия остава в периферията, а тя трябва да служи на обществото. Ще си позволя да кажа, че в нормалните държави, а ние имаме претенциите да сме в една от тях, човек, който няма зъби във видимата област, се възприема като човек, който е излязъл гол на улицата\", допълни проф. Кисов. \r\n\r\n   \r\n \n\t\t\t\t\t\t", "date": "2018.10.25", "title": "750 000 беззъби българи, Здравната каса им дава..."}
{"url": "http://www.bnews.bg/article/250953-megan_s_moden_gaf_vizhte_kakvo_visi_ot_roklyata_y_foto", "text": "\n Херцогът и херцогинята на Съсекс продължават 16-дневната си тихоокеанска визита. Те пристигнаха в Тонга с 90-минутен полет от Фиджи. \r\n\r\n Меган направи неволен моден гаф. Тя се появи в яркочервена рокля, която ѝ стоеше чудесно и подчертаваше бременното ѝ коремче, но една малка подробност прикова погледите на фоторепортерите. Оказа се, че от роклята на бранда Self Portrait е останал да виси етикети. Той ясно се виждаше заради вятъра, който разклащаше леката материя. \r\n\r\n Херцогинята бе съчетала тоалета с флорални орнаменти за £345 (AU$628/US$444), която колаборираше с цвета на флага на Тонга, с черен клъч Christian Dior и обувки на висок ток Manolo Blahnik. Въпреки неволния гаф, бременната Меган изглеждаше чудесно в ярката рокля, докато преминаваше със съпруга си, хванати за ръка, по червения килим. \r\n\r\n   \r\nТова обаче не е първата грешка на херцогинята по време на 16-дневната визита. Критиците ѝ отбелязаха, че тоалетът ѝ разкриваше твърде много краката на Меган. Тя бе с лека раирана рокля по време на разходка, докато знатното семейство все още бе в Австралия. Вятърът първо откри почти целия ляв крак на херцогинята, а по-късно тя бе клекнала, за да разговаря с деца и тогава отново се откри сериозна гледка към бедрото на съпругата на принц Хари. \r\n  \r\n\r\n Вчера бременната Меган се сблъска с друго предизвикателство. Тя бе на посещение на пазара Suva във Фиджи, където тълпата бе толкова неуправляема, че охраната се притесни за сигурността на херцогинята. По план тя е трябваше да прекара 20 минути на пазара, но остана само 10 мин. Тя изобщо не изглеждаше притеснена и помаха за довиждане на тълпата. Меган бе облечена в странен артистичен тоалет с волани и пискюли на Figue. Снимката вижте \r\n \n\t\t\t\t\t\t", "date": "2018.10.25", "title": "Меган с моден гаф! Вижте какво виси от роклята й (ФОТО)"}
{"url": "http://www.bnews.bg/article/250968-i_vse_pak_arestat_ostava_v_tayna_za_blizkite_na_zadarzhaniya_48_chasa", "text": "\n Почти без дебати, парламентът одобри предложените от правителството промени в Наказателния кодекс /НК/, според които арестът може да остане в тайна до 48 часа. Ако задържаното лице пък е дете, властите имат законово право да не уведомяват родителите до 24 часа. За задържането ще бъде съобщавано на Държавната агенция за закрила на детето. \r\n\r\n \"Когато е налице неотложна необходимост да се предотврати настъпването на тежки неблагоприятни последици за живота, свободата или физическата неприкосновеност на лице или за да се предотврати ситуация, при която наказателното производство може да бъде сериозно възпрепятствано, уведомяването по ал. 7 по отношение на конкретно лице може да се отложи за срок до 48 часа.\", пише в приетите промени в НК, съобщи \"Канал 3\". \r\n\r\n Тази поправка на практика означава, че един задържан може да бъде задържан за срок от 2 дни, без да се налага за ареста му да бъдат уведомени негови близки или адвокат. Решението по горната алинея се взема от прокурора на досъдебното производство, който се произнася с мотивирано постановление. Постановлението подлежи на обжалване от обвиняемия или от неговия защитник пред съответния първоинстанционен съд. \r\n\r\n Като контрапункт на този стряскащ текст е изменението на ал. 7 , а именно \"За задържането под стража, както и за задържането на основание чл. 64, ал. 2, по искане на обвиняемия незабавно се уведомява поне едно посочено от него лице.\". \r\n\r\n Предлага се отказ за уведомяване при задържане на дете - до 24 ч. \"(5) Когато е налице неотложна необходимост да се предотврати настъпването на тежки неблагоприятни последици за живота, свободата или физическата неприкосновеност на лице или за да се предотврати ситуация, при която наказателното производство може да бъде сериозно възпрепятствано, уведомяването по ал. 4 може да се отложи за срок до 24 часа. В този случай за задържането незабавно се уведомява Държавната агенция за закрила на детето. Така дори родителите на детето може да останат цяло денонощие. \r\n\r\n С проекта за промени в Наказателния кодекс се въвежда и понятието конфискация на \"непряка облага\". Текстовете предвиждат отнемане в полза на държавата на \"пряка и непряка облага\", която е придобита чрез престъпна дейност. Според поправките \"непряка облага\": \"Всяка икономическа полза, настъпила в резултат на разпореждане с пряката облага, както и всяко имущество, получено в резултат на последващо пълно или частично преобразуване на пряка облага, включително когато е била смесена с имущество, придобито от законни източници; на отнемане подлежи имуществото до стойността на включената пряка облага заедно с настъпилите увеличения на имуществото, ако са пряко свързани с разпореждането или преобразуването на пряката облага и включване на пряката облага в имуществото\". \r\n \n\t\t\t\t\t\t", "date": "2018.10.25", "title": "И все пак  - арестът остава в тайна за близките на задържания 48 часа!"}
{"url": "http://www.bnews.bg/article/250965-rayfala_poteglya_kam_zatvora_za_13_godini", "text": "\n Окръжният съд в Пловдив призна за виновни бизнесмена Атанас Червенков-Райфъла и съучастниците му Веселин Загорчев, Васил Василев, Симеон Генов и Бисер Романов за виновни за предумишлен опит за убийство с користна цел, както и за извършване на поредица от палежи и унищожаване на вещи, съобщиха от пресцентъра на Съдебната палата в Пловдив. \r\n\r\n Райфъла бе признат за виновен в опит за предумишлено убийство и палежи. През февруари 2014 г. пловдивският бизнесмен и четиримата му съучастници направили опит умишлено да убият д-р Аргир Гяуров, собственик на медицински център \"Хипоталамус\". Гяуров бе наръган 9 пъти с нож пред дома си, но оцеля. \r\n\r\n Освен това Червенков и другите подсъдими са обвинени и за извършване на множество умишлени палежи на автомобили през периода от януари 2014 г. до януари 2015 г., сред които и колите на бившия депутат от ГЕРБ Антоний Йорданов. . \r\n\r\n Най-високо наказание получи Атанас Червенков - 13 години затвор. Веселин Загорчев бе осъден на 12 години, Генов - 5 години, Романов - 5 г. и 8 м., а Васил Василев - 4 г. и 6 м. \r\n\r\n Отделно от това Райфъла и Генов са били признати за виновни и за предаване и придобиване без надлежно разрешение на боеприпаси за огнестрелни оръжия в голямо количество. \r\n\r\n Подсъдимите трябва да заплатят солидарно на гражданския ищец и частен обвинител д-р Аргир Гяуров сумата от 50 000 лева, представляваща обезщетение за претърпени неимуществени вреди от престъплението. \r\n\r\n Присъдата подлежи на протест и обжалване в 15-дневен срок пред Апелативен съд-Пловдив. \r\n \n\t\t\t\t\t\t", "date": "2018.10.25", "title": "Райфъла потегля към затвора за 13 години"}
{"url": "http://www.bnews.bg/article/250944-goranov_progovori_za_kolednite_nadbavki_vizhte_koga_shte_ima_yasnota", "text": "\n Министърът на финансите Владислав Горанов съобщи пред журналисти, че до средата на ноември ще има яснота за коледните добавки за пенсионерите. \r\n\r\n Работим върху това, правят се изчисления. Вижда се, че от трансферите за Държавното обществено осигуряване е реалистично да се очакват спестяванията, което да даде възможност на правителството в тази посока, каза министърът и предположи, че до средата на следващия месец ще има яснота. \r\n\r\n Така или иначе, ако се стигне до подобно решение, то трябва да бъде изплатено с пенсиите за декември в началото на месеца, каза Горанов. \r\n\r\n Министърът на финансите Владислав Горанов се срещна с членовете на Координационния съвет на КНСБ и ги запозна с параметрите на проекта за държавен бюджет за 2019 г. \r\n\r\n Следваме фискалната стратегия още от 2014 г. и през 2020 г. бюджетът ще бъде балансиран и като разчет, каза министър в отговор на въпрос. Нека приемем, че този дефицит, това планирано превишение на разходите над приходите е своеобразен буфер за по-неблагоприятно развитие на икономиката от очакваното. Не виждам нищо драматично. Виждате, че стратегията за управление на дълга показва, че до 2021 г. равнището на дълга спрямо БВП ще намалее, достигайки до около 17 на сто, допълни министърът и каза, че ако следващата година бъдат изпълнени всички набелязани мерки за подобряване на събираемостта, първите допълнителни приходи ще отидат за погасяване на този дефицит. \r\n\r\n Министърът изброи сред заплахите пред икономиката на страната през следващата година \"нестандартната геополитическа ситуация\" в контекста на набиращата сила търговската война между Европа, САЩ и Китай, заявката за денонсиране на ядреното споразумение между САЩ и Русия, девалвацията на турската лира, повишението на цените на енергоносителите, което създава инфлационен натиск в краткосрочен план. Рисковете са много. Най-малкото заради опита за налагане на мерки за протекционизъм, най-вече от САЩ, и агресивното им провокативно поведение по отношение на останалите държави с развити икономики, каза още министър Горанов. \r\n \n\t\t\t\t\t\t", "date": "2018.10.25", "title": "ГОРАНОВ ПРОГОВОРИ ЗА КОЛЕДНИТЕ НАДБАВКИ! Вижте кога ще има яснота!"}
{"url": "http://www.bnews.bg/article/250947-borisov_oryaza_pravomoshtiya_na_valeri_simeonov_no_ostavka_oshte_nyama", "text": "\n С решение на правителството вицепремиерът Валери Симеонов е освободен като председател на Националния съвет за сътрудничество по етническите и интеграционните въпроси към Министерски съвет, съобщават от пресслужбата на правителството. \r\n\r\n Председателството на Съвета се поема от вицепремиера Томислав Дончев. Правителственото решение, предложено от министър-председателя Бойко Борисов, е прието неприсъствено. \r\n\r\n Националният съвет подпомага кабинета в разработването и провеждането на държавната политика по етническите и интеграционните въпроси. Също така съдейства за сътрудничеството, осъществява координацията и провежда обществени консултации между държавните органи и юридическите лица с нестопанска цел на български граждани, принадлежащи към етнически малцинства, и други юридически лица с нестопанска цел, регистрирани по Закона за юридическите лица с нестопанска цел, които работят в областта на междуетническите отношения, защитата на правата на човека. \r\n\r\n Осъществява и текущ мониторинг по отношение на Националната стратегия на Република България за интегриране на ромите (2012 – 2020) и на други програмни документи на държавни органи в областта на междуетническите отношения и защитата на правата на български граждани, принадлежащи към етнически малцинства. \r\n \n\t\t\t\t\t\t", "date": "2018.10.25", "title": "Борисов оряза правомощия на Валери Симеонов, но...оставка още няма!"}
{"url": "http://www.bnews.bg/article/250930-sharapova_pokaza_noviya_si", "text": "\n Мария Шарапова се раздели с родната ни тенис звезда Григор Димитров преди близо 3 години, а в началото на тази година бе забелязвана в команията на британския бизнесмен и милионер Александър Гилкс. Двамата дълго криеха връзката си и отричаха, че имат сериозни отношения, но напоследък в профилите си в социалните мрежи показват открито, че са близки. Руската тенисистка дори бе поканена на ежегодното семейно събиране в родния дом на Александър. Там тя прекара няколко дни със своя любим, като двамата посетиха някои от местата, на които Александър е израснал, като златните ниви на Котсуолдс, известни с производството на джин. \r\n\r\n Двойката сподели снимка, на която позират по един и същи начин и дори се закачат в коментарите кой е по-добър фотограф: “Моят е изгряващ източноевропейски талант, но както виждаш това не е постоянното му занимание. Трябва да ми кажеш кой заснема твоите снимки напоследък, очевидно има набито око ;)”, написа Александър. Самият той сподели още няколко фотоса на Мария докато двамата разглеждат местните галерии и музеи за съвременно изкуство. А най-интересната спирка от пътуването им е арт изложба, където Мария и Александър си извадиха швейцарски паспорти. Оказва се обаче, че паспортите са фалшиви и представляват символичен протест срещу Brexit. Александър Гилкс произхожда от британско семейство, а в момента е изключително успял бизнесмен, ръководещ една от най-популярните онлайн английски къщи за аукциони на изкуство. Миналата година Александър бе удостоен с наградата “Най-креативен предприемач“, а през 2015 и 2016 получава други две почести: той е част от списъка на “100-те най-влиятелни хора в света на изкуството” и “40-те най-важни хора под 40 години“. С други думи, Шарапова може би е открила идеалния мъж: Александър е успешен, красив и много грижовен. До къде ли ще стигне тяхната приказка? \r\n \n\t\t\t\t\t\t", "date": "2018.10.25", "title": "Шарапова показа новия си"}
{"url": "http://www.bnews.bg/article/250948-gerb_shte_nakazva_do_5_g_zatvor_za_domashno_nasilie_nad_zheni_i_detsa", "text": "\n ГЕРБ внесе предложения за промени в Наказателния кодекс за широка защита на жените и децата срещу домашното насилие и всички други форми на агресия и насилие. \r\n\r\n До 5 години затвор за психически тормоз и преследване в условията на домашно насилие предлага управляващата партия. Идеята е мерките да важат за съпрузи, бивши съпрузи или партньори, с които се живее на семейни начала. \r\n\r\n Домашното насилие е условие за по-тежка наказуемост, коментира шефът на правната комисия Данаил Кирилов. \r\n\r\n \"Време е държавата да извади сопата, предлагаме широка защита на жени и деца срещу домашното насилие и всички видове насилие срещу тях\", заяви пък председателят на парламента Цвета Караянчева, която подчерта, че има личен ангажимент към този законопроект. \r\n\r\n \"Тези престъпления винаги ни разтърсват, когато ги видим в медиите. Ужасяваме се, разстройваме се, пускаме сълза, но помним ли още Виола Николова, убивана в продължение на часове от приятеля си? Дано да има по-малко такива жертви. Точно заради това правим тази стъпка. Докато ние като законодателна власт не кажем ясно, твърдо и сплотено, че е дошло време за реални действия срещу насилниците, жертвите ще си отиват една по една и ние ще ги забравяме, ще избледняват. Да загърбим политически пристрастия и да направим така, че да намалим домашното насилие над жени\", обърна се тя към депутатите от всички партии. \r\n\r\n По думите й подобен закон не бива да бъде политизиран, защото по последни данни всяка 4-а жена е жертва на насилие. \r\n\r\n Кирилов уточни, че промените са подтикнати не само от Истанбулската конвенция, която изисква такава защита, но и от факта, че повечето държави в Европейския съюз вече са предприели такива мерки. \r\n\r\n Ето какво предвиждат точно промените: \r\n\r\n Който системно упражнява психическо насилие над другиго и от това настъпят вредни последици за пострадалия, се наказва с лишаване от свобода до една година или пробация, ако извършеното не съставлява по-тежко престъпление, е записано в законопроекта. \r\n\r\n Предвижда се наказанието да се налага и на онзи, който системно преследва другиго с цел да възбуди основателен страх за безопасността му или за безопасността на негови близки. Според определението, предложено в проекта, преследване е всяко поведение със заплашителен характер срещу конкретно лице, което има като последица насаждане на чувство на страх у него. Заплашителното поведение може да се изразява в следене на другия човек, включително появяване на работното му място и други посещавани от него места за социални контакти и отдих, показване на другия, че е наблюдаван, навлизане в нежелана комуникация с него чрез всички възможни средства за комуникация. \r\n\r\n Наказанието е лишаване от свобода до пет години, ако това деяние е извършено в условията на домашно насилие, предаде Дир.бг. \r\n\r\n   \r\n \n\t\t\t\t\t\t", "date": "2018.10.25", "title": "ГЕРБ ще наказва до 5 г. затвор за домашно насилие над жени и деца"}
{"url": "http://www.bnews.bg/article/250951-otkriha_lek_sreshtu_altshaymer", "text": "\n Учени от Калифорнийския университет са открили лекарство, което може да победи болестта Алцхаймер, пише Nature Chemistry. \r\n\r\n Основна причина за развитието на Алцхаймер е бета-амилоидът, който се свързва с белтъците на повърхността на мозъчните клетки и това води до висока смъртност сред тези клетки. \r\n\r\n Учените са разработили препарат, който пречи на бета-милоида да се свързва с клетките. \r\n\r\n Лекарството ALI6 ще продължи да бъде изпитвано върху животни, а след това е планирано да се провери как ще действа и при хората. \r\n \n\t\t\t\t\t\t", "date": "2018.10.25", "title": "Откриха лек срещу Алцхаймер"}
{"url": "http://www.bnews.bg/article/250952-paket_i_za_robart_de_niro_podludi_nyuyorkskata_politsiya", "text": "\n Нюйоркската полиция разследва подозрителен пакет, който е пристигнал в четвъртък в дома на американския актьор Робърт Де Ниро в района на Трайбека. За това съобщи в четвъртък телевизионния канал компания Ен Би Си, цитирайки източник от полицията. \r\n\r\n Според органите на реда пакетът съдържа взривно устройство, подобно на това, което вчера беше изпратено до видни политици от Демократическата партия. \r\n\r\n В сряда американските Сикрет Сървис съобщиха, че техни служители са заловили подозрителни пакети с потенциални взривни устройства, адресирани до бившия президент Барак Обама и бившия държавен секретар Хилъри Клинтън. \r\n\r\n Робърт Де Ниро е известен поддръжник на Демократическата партия на САЩ и върл противник и критик на президента Доналд Тръмп. През лятото той дори си позволи да се изцепи два пъти \"Fuck Trump!\" при връчването на наградите \"Тони\", което вдигна на крака цялата зала, аплодирала мощно актьора. \r\n \n\t\t\t\t\t\t", "date": "2018.10.25", "title": "Пакет и за Робърт Де Ниро подлуди нюйоркската полиция"}
{"url": "http://www.bnews.bg/article/250958-neymar_si_slozhi_batman", "text": "\n Звездата на \"Пари Сен Жермен\" Неймар успя да се похвали с нова придобивка. \r\n\r\n Тя заема голяма част от гърба му и показва страстта на бразилеца към супергероите Батман и Спайдърмен. \r\n\r\n Татуировката е обемна и явно е отнела доста време на човека, който я е рисувал. \r\n\r\n Неймар е голям почитател на рисунките върху тяло. Едва ли това ще бъде последната странна приумица на футболиста. \r\n \n\t\t\t\t\t\t", "date": "2018.10.25", "title": "Неймар си сложи Батман"}
{"url": "http://www.bnews.bg/article/250929-sanya_borisova_siya_sled_razvoda", "text": "\n Актрисата Саня Борисова показа невероятни тоалети и неподправен чар в италианската столица Рим, където бе отличена с награда за \"Най-добра актриса\" и награда на публиката за \"Най-добър филм\" за лентата на Ники Илиев \"Нокаут или всичко, което тя написа\". \r\n\r\n Въпреки че в семейните отношения на Саня и Ники настъпи срив и те се разделиха, проектът, в който двамата си колаборират, продължава да жъне успехи по целия свят. \r\n\r\n Саня публикува снимки в социалните мрежи и изказа благодарности за високите признания, които получи лентата и самата тя. Красавицата се появи с няколко невероятни тоалета, с които излъчваше чар и сексапил. За едно от събитията Саня е избрала ефирна рокля в екрю от тюл и дантела. След това се появява със стилна тъмносива рокля, а на един от кадрите с червена рокля с остро деколте, която подчертава бюста ѝ и бял клъч. \r\n\r\n За раздялата на Ники Илиев и Саня Борисова се заговори още преди месеци, но през август той официално призна, че семейството вече не е заедно. По време на брака си Саня и Ники се снимаха заедно в три филма, режисирани от него - \"Чужденецът\", \"Живи легенди\" и \"Нокаут\". Запознанството им също се случва на снимачната площадка. Двамата играеха брат и сестра в сериала \"Забранена любов\". Сватбата им беше през 2012 година. \r\n \n\t\t\t\t\t\t", "date": "2018.10.25", "title": "Саня Борисова сия след развода"}
{"url": "http://www.bnews.bg/article/250940-poreden_skok_v_tsenite_ot_vik_iskat_20_po_skapa_voda_v", "text": "\n С 20% по-скъпа вода в Благоевград искат от местното ВиК дружество, информира БНТ. \r\n\r\n Дружеството все по-трудно успява да покрива разходите си и да поддържа стареещата водопроводна мрежа, защото от 8 години няма промяна в ценатана водата. \r\n\r\n Това водело до чести аварии. \r\n\r\n Подмяната на старите водопроводни тръби е възможна единствено с увеличаване на приходите, обясняват от дружеството и гарантират, че това ще повиши качеството на услугите. \r\n\r\n На друго мнение обаче са много от жителите на Благоевград. Според тях и сега цената на водата е висока, а предлаганото увеличение от 20% би било непосилно за пенсионерите и семействата с ниски доходи. \r\n\r\n Въпреки че не одобряват поскъпването, хората смятат, че водата, която тече по старите тръби, не е годна за пиене и настояват водопреносната мрежа да бъде подменена. \r\n\r\n От Общината обаче са категорични, че не разполагат с достатъчно собствени средства за целта. \r\n\r\n ВиК асоциацията не може да разчита и на европейско финансиране, защото не всички общини в региона се присъединиха към нея. По тази причина проблемът може да бъде разрешен единствено със средства, отпуснати от Министерството на регионалното развитие и благоустройството. \r\n \n\t\t\t\t\t\t", "date": "2018.10.25", "title": "ПОРЕДЕН СКОК В ЦЕНИТЕ! От ВиК искат 20% по-скъпа вода в..."}
{"url": "http://www.bnews.bg/article/250943-advokatat_na_severin_ne_e_obzhalval_postoyanniya_mu_arest", "text": "\n Няма внесена жалба срещу мярката \"задържане под стража\" на СеверинКрасимиров, обвинен в убийството на журналистката Виктория Маринова, съобщи Нова телевизия. \r\n\r\n Законовият срок за обжалване пред апелативната инстанция изтече в сряда. \r\n\r\n Предстои насрочване на делото за тежкото престъпление в Окръжния съд в Русе. \r\n\r\n Припомняме, че на Северин Красимиров бяха повдигнати две обвинения за убийство и изнасилване на на телевизионната водеща Виктория Маринова на 6 октомври. \r\n\r\n Красимиров призна за извършеното убийство, но отрече за изнасилването. \r\n\r\n На 10 октомври той е задържан от германските власти, а 7 дни по-късно беше екстрадиран в България. След разпита му беше открит и телефона на жертвата. \r\n\r\n Преди да бъде върнат в България, шестима служебни адвокати отказаха да поемат защитата на 21-годишния мъж.  \r\n\r\n На 19 октомври Окръжният съд в Русе го остави за постоянно в ареста. При гледането на мярката му Красимиров заяви: \"Виновен съм. Ако присъдата е доживотен затвор, ще го лежа\". \r\n \n\t\t\t\t\t\t", "date": "2018.10.25", "title": "Адвокатът на Северин не е обжалвал постоянния му арест"}
{"url": "http://www.bnews.bg/article/250941-proektozakonat_za_horata_s_uvrezhdaniya_sigurno_shte_pretarpi_promeni_horata_ne_iskat_simeonov_da_zastane_nachelo_na_natsionalniyat_savet_za_horata_s_uvrezhdaniya", "text": "\n Депутатите в парламента на различни мнения за текст от проекта \r\n\r\n Идеята, залегнала в законопроект, Националният съвет за хората с увреждания в бъдеще да се председателства от ресорния вицепремиер, предизвика коментари сред депутатите в Народното събрание. Сега тези функции на органа изпълнява социалният министър Бисер Петков. Ако бъдат приети текстовете, ще влязат в сила от пролетта, тогава дейността се прехвърля към ресорния вицепремиер. В настоящия момент на този пост е Валери Симеонов. Депутати обаче смятат, че текстовете трябва да бъдат променени между първо и второ четене заради възникналото обществено напрежение. Такова е и мнението на депутатите от „Атака”. \r\n\r\n „При ситуацията, в която се намираме в момента, това предложение е скандално и ще предложим отново министърът на труда и социалната политика да оглави Националния съвет за интеграция на хората с увреждания”, коментира Хасан Адемов от ДПС. \r\n\r\n „Законът не ми изглежда лош, не е лошо да се вдигне нивото, но вицепремиерът е нелепо избран”, каза Антон Кутев от БСП. \r\n\r\n „Бих казал, че в определената ситуация се съдържа известна провокация към общественото напрежение. Не е удачно да се приема такъв риск както от вносителите на подобно предложение, така и като личен избор на Валери Симеонов”, на мнение е Явор Нотев от „Обединените патриоти”. \r\n\r\n „Визирано е не името Валери Симеонов, а ресорният вицепремиер. След снощната ситуация е ясно, че има напрежение и след консултации този текст може да претърпи промени”, обясни Светлана Ангелова от ГЕРБ. \r\n\r\n „Това е решение, взето много преди да избухване този скандал”, поясни Йордан Апостолов от НФСБ. \r\n\r\n „Не считам, че е нормално ние да си променяме законите заради присъствието на такива елементи в правителството. Не трябва да сменяме закона, за да прехвърляме тази дейност към друг вицепремиер. Трябва да сменим вицепремиера”, коментира лидерът на ВОЛЯ Веселин Марешки. \r\n\r\n Междувременно стана ясно, че коалиционните партньори Волен Сидеров, Красимир Каракачанов и Валери Симеонов са се срещали снощи. Не е ясно обаче какво са си казали. Втори ден Сидеров не коментира изминалите трусове в малката коалиция \r\n \n\t\t\t\t\t\t", "date": "2018.10.25", "title": "Проектозаконът за хората с увреждания сигурно ще претърпи промени, хората не искат Симеонов да застане начело на Националният съвет за хората с увреждания"}
{"url": "http://www.bnews.bg/article/250964-damata_s_kremcheto_otarva_sada_zasega", "text": "\n Заради възможност, предвидена от полския НПК, съдът прекрати условно делото срещу бившата посланичка на България в САЩ Елена Поптодорова при едногодишен изпитателен срок. Това означава, че ако през тази една година тя извърши ново престъпление, делото ще се върне в съдебната зала. \r\n\r\n \"Признавам. Преди полета за София извърших кражба на крем. Не мога да обясня своето деяние. Беше миг на моментна слабост. Аз съм пенсиониран дипломат, в момента нямам имунитет. Много съжалявам за това деяние. Бих искала да се подложа доброволно на наказание.\" Това е заявила Поптодорова при разпита й по време на задържането на летището във Варшава на 27 февруари м. г. Протоколът от разпита е приложен към материалите по делото, което в сряда приключи за българката по най-добрия възможен начин. \r\n\r\n \"Съдът няма никакви съмнения, че тя е извършила престъплението, признава я за виновна, но не я наказва. Това, че се е извинила на фирмата собственик на крема и го е заплатила, признанията, които е направила са смекчаващи обстоятелства, които дават възможност за условно прекратяване на производството.\" - коментира за \"Монитор\" съдебният репортер на ТVN24 Пьотр Махайски. \r\n\r\n Елена Поптодорова беше задържана на летище \"Фредерик Шопен\" на 27 февруари 2017 при завръщането си във Варшава три дни, след като е установено, че е откраднала скъп крем от безмитния магазин на летището. От материалите, събрани от Районната прокуратура на Варшава - Охота става ясно, че кражбата е извършена на 24 февруари в 10:26. Всички действия на Елена Поптодорова и движението й са проследени с камерите за наблюдение. \r\n\r\n В 10:09 бившата дипломатка получава бордната си карта в пункта за проверка за сигурност. На снимките, които са приобщени към материалите по делото срещу нея се вижда как елегантно облечена жена с дълго бежово палто и малко синьо куфарче влиза в един от безмитните магазини. Минава покрай рафта с кремовете, след миг се спира, обръща се и отново отива към рафта. Оставя куфара, разтваря полите на палтото с дясната си ръка посяга към тъмна опаковка и я крие под палтото. В 10.27 излиза от магазина. Шест минути по-късно влиза в зоната \"Не Шенген\", а в 11:23 отлита с полет LO631 за София. Никъде на снимките, приобщени към делото не се вижда Поптодорова да провежда телефонен разговор. В защитната си теза, вече у нас тя твърдеше, че е била разсеяна и разтревожена след като позвънила майка й. \r\n\r\n В 17:00 часа е установена кражбата на крема в магазина. Уведомена е полицията, извършителката е идентифицирана още същия ден като Елена Поптодорова, притежателка на български дипломатически паспорт и е установено, че има купен обратен билет до Варшава за 27 февруари. Същия ден ок. 16 часа при преминаване на граничен контрол на летището Поптодорова е задържана. Кремът е намерен у нея, алуминиевото капаче на крема не е било дори повдигнато, липсвала е само кутията. \r\n\r\n Българката пожелала споразумение с прокуратурата, но в момента, в който трябваше съдът да го одобри, защитата и представи отказ от споразумение и настоя делото да се гледа по същество. \r\n\r\n \"Моля съдът да реши условно прекратяване на делото, това е абсолютно инцидентна ситуация. Моля да прекратите делото, като постановите минимален изпитателен срок\" - поиска адвокатът на Поптодорова на първото и последно заседание по същество. Преди това Елена Поптодорова е поднесла извиненията си към магазина и е заплатила пълната цена на крема в размер на 1640 злоти, ок. 820 лева. \r\n\r\n \"По това дело нямаше никакви съмнения за фактическите обстоятелства. Това е типичен пример на прилагане на института на условното прекратяване. Подсъдимата от момента на извършването на престъплението е направила всичко, за да компенсира щетите и да се извини. Паричното изражение е реално наказание. Мисля, че и така това ще бъде за подсъдимата достатъчен урок\" - подчерта в мотивите за присъдата съдийката по делото. Според нея интересът на медиите към случая е допълнително наказание за подсъдимата. \r\n\r\n Условното прекратяване означава, че съдът признава подсъдимата за виновна, но я освобождава от наказание и формално остава неосъждана, името и няма да влезе в регистъра на осъжданите лица в Република Полша, пише \"Монитор\". \r\n \n\t\t\t\t\t\t", "date": "2018.10.25", "title": "Дамата с кремчето отърва съда, засега"}
{"url": "http://www.bnews.bg/article/250932-novata_na_leonardo_di_kaprio_zapali_mrezhata_s_tezi_snimki", "text": "\n Всяко ново момиче на Леонардо ди Каприо направо си е моделка от корицата на най-лъскавото списание. \r\n\r\n Стегнато тяло, съблазнителни форми и всеки път по-млада от актьора поне с 10 години. Сегашната изгора на Лео - Камила Мороне, не е изключение. Моделката засне откровена фотосесия за рекламата на дънково облекло, само дето никой не обръща внимание на дрехите, докато гледа снимките. \r\nНа фотосите момичето позира в оскъден бански, върху който си е наметнала дънково яке. Красавицата е само на 21 години, докато Лео е вече на 43. За връзката им стана известно през декември миналата година. Вероятно, този път всичко е сериозно за актьора - влюбените на практика са неразделни. Лео дори е запознал момичето със своите приятели. Снимките вижте  \r\n \n\t\t\t\t\t\t", "date": "2018.10.25", "title": "Новата на Леонардо ди Каприо запали мрежата с тези СНИМКИ"}
{"url": "http://www.bnews.bg/article/250931-senzatsionno_kralitsa_elizabet_ii_za_parvi_pat_komentira_brekzit_obyavi_che", "text": "\n Великобритания очаква ново партньорство с Европа след Брекзит. Това заяви британската кралица Елизабет II на прием в Бъкингамския дворец, предаде Би Би Си. \r\n\r\n Кралицата даде гала вечеря в чест на визитата на краля на Холандия Вилем-Александър и съпругата му кралица Максима. \r\n\r\n Пред гостите си Елизабет II произнесе реч, в която отбеляза специалните отношения между Великобритания и Холандия и изрази увереност, че те няма да бъдат повлияни от излизането на страната й от Европейския съюз. \r\n\r\n От своя страна крал Вилем-Александър заяви, че напускането на общността от Великобритания го огорчава, но Брекзит не бива да се приема като сбогуване. \r\n\r\n   \r\n \n\t\t\t\t\t\t", "date": "2018.10.25", "title": "СЕНЗАЦИОННО! Кралица Елизабет II за първи път коментира Брекзит, обяви, че..."}
{"url": "http://www.bnews.bg/article/250925-richi_stana_za_posmeshishte_pesenta_zhalak_s_rekorden_broy_gledaniya", "text": "\n Фитнес инструкторът Ричард Величков стана обект на жестока гавра и подигравки в социалните мрежи, след като се опита да си направи пиар на гърба на манекенката Розмари в риалити формата „ВИП Брадър“, оплитайки я в любовна и сексуална авантюра. Отношението му към една жена обаче разгневи феновете на шоуто и те без свян започнаха да заливат онлайн пространството с карикатури на мачото от Мадан. \r\n\r\n Освен множеството колажи феновете извадиха и неговите стари снимки от родното му място, където е далеч от имиджа на плейбой. Ричи е слаб и с множество пъпки по лицето. От своя страна и съквартирантните помогнаха за изграждането на позорния образ на Величков, създавайки песента „Супержалък“. Интерес предизвика и фактът, че буквално за няколко дни парчето е с рекорден брой гледания в интернет, писа „Телеграф“. \r\n\r\n Светските хроникьори се шегуват, че това е новият хит на Папи Ханс, който ще надмине по успех оригинала „Суперпалав“. \r\n\r\n Голяма част от зрителите пък му прехвърлиха вината, че миналата вечер Къщата напусна именно Роузи, след като не успя да се пребори за зрителския вот с другите двама номинирани – Петко и Стефан. На излизане тя сподели, че е благодарна на Ваня и харесва Ричард, защото е добър и загрижен за семейството си. \r\n\r\n Моделът даде щита на Ваня, защото според нея Ричи „трябва да е мъж и да се справя сам“. Преди да отпадне от формата, Роузи призна, че преди да влезе в него е имала проблеми във връзката си и затова се е случила закачката между нея и фитнес инструктора.   \r\n \n\t\t\t\t\t\t", "date": "2018.10.25", "title": "Ричи стана за посмешище! Песента \"Жалък\" с рекорден брой гледания"}
{"url": "http://www.bnews.bg/article/250924-enrike_iglesias_s_ana_pravim_seks_vsyaka_sutrin_za_zakuska", "text": "\n Енрике Иглесиас и Ана Курникова са заедно от 17 години, но искрата между тях не е угаснала, увери певецът. В края на декември 2017 г. се родиха близнаците им Николас и Луси. Енрике призна, че с Ана поддържат романтиката жива, като правят секс всяка сутрин. \r\n\r\n Той сподели в британското ТВ предаване \"Lorraine\": \"Точно това правя за закуска\". И подчерта, че с бившата тенисистка се отдават на много страстни преживявания в леглото рано сутрин. \r\n\r\n Двамата обаче така и не сключиха брак. \"Когато си бил с някого толкова дълго време, ти се чувстваш като женен. Не съм женен, но бих искал да го направя в бъдеще\", каза изпълнителят на \"Súbeme la radio\", пише \"Днес.бг\". \r\n \n\t\t\t\t\t\t", "date": "2018.10.25", "title": "Енрике Иглесиас: С Ана правим секс всяка сутрин за закуска"}
{"url": "http://www.bnews.bg/article/250970-ako_oshte_sega_kogato_fondat_za_lechenie_na_detsata_se_vliva_v_nzok_ne_se_obyasni_publichno_koy_shte_vzema_reshenie_i_koy_shte_kontrolira_tezi_resheniya_shte_se_varnem_15_godini_nazad", "text": "\n Разтърсващата лична история на Даниела Симеонова разтърси социалните мрежи. Тя я публикува след като си е наложила 16 години мълчание, но подтикната от вливането на Фонда за лечение на деца в чужбина в НЗОК. \r\n\r\n *Публикуваме без редакторска намеса.  \r\n\r\n \"Синът ми почина от рак преди 16 години. Беше на десет… Затова съм наясно какво се случваше с децата и семействата им преди създаването на Фонда за лечение на деца в чужбина и след като той заработи…  \r\nШестнадесет години не си позволих да напиша една дума срещу здравната ни система, защото уважавам лекарите и сестрите и знам каква сила и каква надежда трябва да има човек, за да лекува умиращи деца. Не написах и по още една причина – за да не се приемат думите ми като вопли на майка, която изкривява фактите, защото я боли. \r\nДнес обаче не искам да мълча. Поводът е вливането на Фонда за лечение на деца в чужбина в НЗОК и премахването на гражданския съвет, който контролира дейността му.  \r\nВсеки родител на болно от тежко заболяване дете не иска и не може да повярва, че ще се случи фаталното. Нощите са пълни с въпроси, на които нямаш отговор – кой друг в рода ми поколения назад е бил болен, какво толкова лошо направих, че Господ ме наказва, защо точно на моето дете се случва това? Търсиш причината в себе си, разтърсен си от чувство за вина дали причината за болестта на детето не е в теб. Но повярвайте ми, няма по-тежък товар от това да се чувстваш безсилен и виновен, че нямаш и не можеш да намериш стотици хиляди евро, за да платиш лечението в чужбина. \r\nПреди да бъде създаден Фондът за лечение на деца в чужбина това беше проблем единствено и само на родителите. Беше и наш проблем. \r\nСинът ни беше с рядка диагноза – когато се разболя в света имаше само 300 човека с такава диагноза, от които само 30 деца. Туморът беше изключително агресивен и надеждата бе в трансплантация на костен мозък, което бе минимум 250 000 евро. И ние, както и много други семейства, нямахме толкова пари. Бяхме „облагодетелствани“, защото и двамата сме журналисти. Колегите веднага започнаха медийна кампания за набиране на средства.  \r\nСлед години разбрах, че една фондация и една банка са се обаждали в клиниката да говорят с професора и да направят дарения по сметката на детето ни. Съветът е бил да не даряват, защото състоянието е безнадеждно… \r\nВ детската онкология имаше още едно десетгодишно момченце със злокачествена анемия. Сутрин, когато професорът влизаше на визитация редовно казваше, че се чуди как все още е живо. Според медицината с неговите кръвни показатели отдавна трябвало да не е. Детето обаче живееше… Когато синът ни почина, преведохме всички дарени средства по неговата сметка. Замина за Израел, направиха му трансплантация и се излекува. Въпреки професора и медицинските прогнози. И въпреки здравната ни система, която тогава не даваше и лев за лечение на такива деца в други държави. \r\nФондът за лечение на деца в чужбина бе създаден след случките, които ви разказвам, благодарение на Лидия Шулева, която в този период беше вицепремиер. Първите пари в него бяха държавната субсидия на управляващата тогава партия. Изричното условие бе да има граждански съвет, за да има контрол и публичност на решенията на кое дете се дават пари и за какво, както и за да не могат някои лекари еднолично да произнасят присъди като „безнадежден случай“…  \r\nЗнам, че през годините в работата на фонда имаше много проблеми. Знам обаче че няма майка, която да не е готова на всичко, за да спаси детето си. Знам, че една държава, която не може да се грижи за болните си деца, не е държава.  \r\nЗатова не съм съгласна със закриването на фонда и гражданския съвет. Страхувам се… За болните деца и за родителите им, които няма да знаят кой и защо отхвърля искането им за лечение в чужбина; които ще трябва да гадаят кой е решил кое дете да замине и кое – не, защото „няма шанс“; които отново ще си задават нощем въпроса защо нямат право да опитат всичко, за да живеят децата им… \r\nАко още сега, когато Фондът за лечение на децата се влива в НЗОК, не се обясни публично как едно болно дете, което не може да бъде лекувано тук, ще заминава за лечение в чужбина, кой ще взема решение и кой ще контролира тези решения, ще се върнем 15 години назад. И отново ще поставим семействата с болни деца в безизходица… Наистина ли искаме това?\" \r\n\r\n \r\n \n\t\t\t\t\t\t", "date": "2018.10.25", "title": "Ако още сега, когато Фондът за лечение на децата се влива в НЗОК, не се обясни публично кой ще взема решение и кой ще контролира тези решения, ще се върнем 15 години назад!"}
{"url": "http://www.bnews.bg/article/250918-nagliyat_simeonov_podlozhen_na_zversko_unizhenie_mayki_hvarlyat_yaytsa_i_toaletna_hartiya_po_tsentralata_na_nfsb_video", "text": "\n Продължаващият трети пореден ден протест за отстраняването на вицепремиера Валери Симеонов от кабинета навлезе в сряда в нов етап. \r\n\r\n Майките на деца с увреждания и подкрепящите ги граждани направиха шествие от ларгото пред Министерския съвет (МС) до централата на Националния фронт за спасение на България (НФСБ), оглавяван от Симеонов, и замеряха фасадата на сградата с яйца и тоалетна хартия. \r\n\r\n Часове по-рано вицепремиерът бе принуден от управляващата коалиция да се извини публичнозаради думите си, че протестиращите майки са \"кресливи жени\" с \"уж болни деца\", но отказа да подаде оставка. Малко по-късно пък стана ясно, че именно той ще оглави Националния съвет за интеграция на хората с увреждания, което допълнително провокира масово недоволство. \r\n\r\n Поднесеното от Симеонов извинение бе определено от протестиращите като \"гавра не само с нас, но и с цялото общество\". Разбираема реакция предвид факта, че непосредствено преди да се извини, лидерът на НФСБ заяви в телевизионно интервю, че ако го направи, нямало да е искрено \r\n\r\n \r\n\r\n   \r\n \n\t\t\t\t\t\t", "date": "2018.10.25", "title": "НАГЛИЯТ СИМЕОНОВ ПОДЛОЖЕН НА ЗВЕРСКО УНИЖЕНИЕ: Майки хвърлят яйца и тоалетна хартия по централата на НФСБ (ВИДЕО)"}
{"url": "http://www.bnews.bg/article/250936-tragichen_indident_ezdach_na_kon_ubi_dete_v_sliven", "text": "\n Двегодишно дете почина след инцидент с движещ се на кон ездач. Трагедията се е разиграла вчера, 24 октомври, в района на местността \"Гочева мелница\" в Сливен. \r\n\r\n В 11.40 часа в местното районно управление постъпва сигнал за починало дете. След проведените процесуално - следствени действия за деянието е задържан 21-годишен мъж от Сливен с инициали Х.Н. \r\n\r\n По случая е образувано досъдебно производство. \r\n \n\t\t\t\t\t\t", "date": "2018.10.25", "title": "ТРАГИЧЕН ИНДИДЕНТ! Ездач на кон уби дете в Сливен"}
{"url": "http://www.bnews.bg/article/250939-ognen_ad_zverski_pozhar_lumna_tazi_nosht_na_halkidiki", "text": "\n Огромен горски пожар лумна тази нощ в област Арменистис на Ситония - втория ръкав на Халкидическия полуостров. Огънят пламнал малко след полунощ и бързо обхванал огромна територия, пишат гръцките медии. \r\n\r\n Бързото разрастване на огнените пламъци са наложили евакуация на село Камос, а токът към няколко други населени места в района е бил превантивно изключен. \r\n\r\n \"Евакуацията е наложителна, защото гъстият дим задушава всичко, а не искаме да има жертви. Ще направим всичко по силите си огънят да не стигне до къщите на хората\", каза ръководителят на пожарните екипи. \r\n\r\n Силният вятър създава огромни трудности на огнеборците. Пожарът се разраства в две посоки - към селата Камос и Сарти. В борбата с огнените пламъци са ангажирани 34 пожарни със 74 пожарникари. Поискана е помощ и от въздуха от противопожарен самолет, като той се очаква да пристигне на място около обед. \r\n \n\t\t\t\t\t\t", "date": "2018.10.25", "title": "OГНЕН АД! Зверски пожар лумна тази нощ  на Халкидики"}
{"url": "http://www.bnews.bg/article/250937-spetsekipi_unishtozhiha_bombata_otkrita_v_tsentara_na_sofiya", "text": "\n Специализирани екипи от състава на Сухопътните войски и Военновъздушните сили транспортираха авиобомбата от времето на Втората световна война. \r\n\r\n При спазване на всички мерки за безопасност спецекипите взривиха авиобомбата на полигон Сливница. При взривяването е използван 2,5 кг. тротил. След първичния взрив е последвал вторичен - от самата бомба. \r\n\r\n Припомняме, тя беше открита при изкопни работи за новото метро в района на булевард \"Евлоги и Христо Георгиеви\" № 82. \r\n\r\n Вчера, 24 октомври, временно беше ограничено движението на кръстовището между столичната улица \"Оборище\" и булевард \"Евлоги и Христо Георгиеви\". \r\n\r\n Заради находката беше евакуирана сградата, в която се помещават 129 ОУ \"Антим I\" и 164 гимназия \"Мигел де Сервантес\". \r\n \n\t\t\t\t\t\t", "date": "2018.10.25", "title": "Спецекипи унищожиха бомбата, открита в центъра на София"}
{"url": "http://www.bnews.bg/article/250920-zimno_ili_lyatno_vreme_kakvo_predpochitat_balgarite", "text": "\n Тази неделя ще преместим стрелките на часовниците с час назад. Зимно или лятно часово време ще е постоянно у нас? Как българите гласуваха в онлайн проучването, което държавата проведе? Колко печели и колко губи бизнесът от смяната на времето? Отговорите от Георги Георгиев в рубриката „На твоя страна”. \r\n\r\n От над 17 000 гласували българи 96% подкрепят идеята да се премахне сезонната смяна на времето. От тях 51% искат лятно часово време, а 38% - зимното да е постоянно. \r\n\r\n В неделя местим стрелките на часовниците с час назад \r\n\r\n Тази неделя ще преместим стрелките на часовниците с час назад. Зимно или лятно часово време ще е постоянно у нас? Как българите гласуваха в онлайн проучването, което държавата проведе? Колко печели и колко губи бизнесът от смяната на времето? Отговорите от Георги Георгиев в рубриката „На твоя страна”. \r\n\r\n Кардиолози се обявиха против смяната на часовото време – защо? \r\n\r\n Replay \r\nUnmute \r\nLoaded: 0% \r\nProgress: 0% \r\nRemaining Time -0:00 \r\nFullscreen \r\n\r\n От над 17 000 гласували българи 96% подкрепят идеята да се премахне сезонната смяна на времето. От тях 51% искат лятно часово време, а 38% - зимното да е постоянно. \r\n\r\n Зимно или лятно време? \r\n\r\n Дилемата за България трябва да се реши окончателно през април догодина. Дотогава сметките на бизнеса са категорични – губим много повече, отколкото печелим при изкуственото въртене на стрелките. От строителния бранш пресмятат, че през зимата часовете за работа са с една трета по-малко. Затова настояват за лятно време през цялата година. Сега най-големи са трудностите със сроковете при строителството по морето, тъй като там се строи предимно през зимните месеци. Почти 3/4 от работещите са по-непродуктивни заради смяната на времето. От това загубите в строителството са поне 100 млн. годишно. \r\n\r\n Най-големи ползи от лятното време очакват в туризма. В сектора всеки светъл час носи милиони приходи. А всяко изкуствено въртене на стрелките води до хаос при организирани пътувания, трансфери и транспортни връзки. От това туризмът губи. \r\n\r\n Промяна в организацията ще е нужна и за бизнесите, които работят с партньори в други часови зони. Час назад веднага се усеща и в земеделието. Според земеделците секторът печели с пъти повече през летните месеци, а работата през зимата е силно затруднена.             \r\n\r\n По-дългата нощ носи и повече приходи за такситата, защото по-тъмно поръчките се увеличават с пъти. За обществения превоз обаче шофьорите не виждат разлика. Работата през нощта е повече и при екипите на Спешна помощ, което често създава трудности. \r\n\r\n Първите два дни след промяната – в понеделник и вторник, рискът от сърдечен удар се увеличава с 10%, случаите на инсулт – с 8%, а на инфаркт – със 75%. От безсъние страдат 40-45% от европейците, включително и българите, за което основно винят лятното часово време. Адаптацията отнема поне две седмици, а за да влезем по-бързо в час, съветът е всеки ден да връщаме часовника с 10-20 минути назад преди промяната да настъпи. \r\n\r\n Кое време е по-подходящо за нас зависи и от ритъма ни на живот. Лятното е препоръчвано за т.нар. хора „сови”. Те се събуждат трудно сутрин, трудно влизат в кондиция, а вечер са много активни. Зимното пък е подходящо за т.нар. хора ”чучулиги”. Те си лягат и се събуждат по-рано, но вечер не са така активни. Според експертите все пак производителността ни зависи от менажирането на времето ни, а не дали живеем по зимно, или по лятно. \r\n \n\t\t\t\t\t\t", "date": "2018.10.25", "title": "ЗИМНО ИЛИ ЛЯТНО ВРЕМЕ - какво предпочитат българите?"}
{"url": "http://www.bnews.bg/article/250921-bedstvenoto_polozhenie_v_cherven_bryag_ostava_v_sila", "text": "\n Училищата и детските градини на територията на цялата община Червен бряг остават затворени до петък. Причината е авариралият мост над река Искър, който се наложи да бъде затворен във вторник за всички превозни средства. \r\n\r\n В общината обявиха частично бедствено положение, докато бъде намерено решение как съоръжението да бъде укрепено, предава Нова телевизия. \r\n\r\n В момента мостът може да се използва единствено от пешеходци, а от общината обмислят транспортни схеми за децата и учениците, както и за медицинските случаи, за да не се налага хората да пътуват по 90 километра в двете посоки.   \r\n \n\t\t\t\t\t\t", "date": "2018.10.25", "title": "Бедственото положение в Червен бряг остава в сила"}
{"url": "http://www.bnews.bg/article/250922-rezil_vesna_zmiyanats_pya_po_antsug_v_pernik_snimka", "text": "\n Югофолк легендата Весна Змиянац покори почитателите си в Перник. Певицата бе поканена да пее по случай празника на града. Блондинката, която години наред бе една от най-известните певици в бивша Югославия, се появи в крайно неугледен вид. Весна пя на площада в града, облечена с анцуг, а отгоре с дълго яке. Нямаше и следа от шармантните рокли, с които обикновено са свикнали да я виждат феновете. \r\n\r\n \r\n \n\t\t\t\t\t\t", "date": "2018.10.25", "title": "РЕЗИЛ: Весна Змиянац пя по анцуг в Перник (СНИМКА)"}
{"url": "http://www.bnews.bg/article/250926-ani_tsolova_zaprilicha_na_lelka_sled_kato_ya_natiriha_ot_nova_vodeshtata_vehne_zaradi_depresiya", "text": "\n Ани Цолова се снима за женско списание и изгря на корицата му. От пръв поглед се вижда, че фотографите доста са се постарали да скрият бръчките и торбичките на бившата водеща за да изглежда добре. В действителност обаче картинката е по-различна. През последните месеци изгонената журналистка от Нова тв не прилича на себе си. Лицето й е подпухнало и множество бръчки издават, че не е в първа младост. \r\n\r\n Цяла година Цолова е без работа и налегналата я депресия се е отразила на външния й вид. Говори се, че тя забравила какво е суета, напълняла и спряла да се поддържа с разкрасителни процедури. \r\n\r\n Макар умело да криела разочарованието си, че я свалиха от ефир Ани съвсем скоро сподели, че няма никакви мераци вече да се занимава с телевизия. \r\n\r\n Тя благодари на всички ония, които й бяха върли фенове за подкрепата и за признанието, че им липсва. Но към днешна дата няма никакво намерение да се занимава с публицистика и телевизия. \r\n\r\n Ани е откровена, че в началото когато останала без работа първо се наспала. Останало й много свободно време да се занимава със сина си. А със съпруга си Васил скрепили брака си и се преоткрили отново. А днес съпружеството им изживявало истински ренесанс, предават от електронното издание retro.bg. \r\n \n\t\t\t\t\t\t", "date": "2018.10.25", "title": "Ани Цолова заприлича на лелка, след като я натириха от Нова, водещата вехне заради депресия"}
{"url": "http://www.bnews.bg/article/250928-patriotite_otrovnite_plastmasi_vav_vlastta", "text": "\n \"Обединени патриоти\", в частност Валери Симеонов, са отровните пластмаси в българската политика, които тровят обществото. Това заяви пред bTV депутатът от ДПС Хамид Хамид. \r\n\r\n По думите му страната в момента тъне в хаос, езикът на омразата се официализира, а всичко това се пренася сред хората. \r\n\r\n Хамид коментира вчерашните думи на лидера на ДПС Мустафа Карадайъ, който каза, че ако патриотите не излязат от властта, партията му ще предприеме конкретни политически действия за промяна на ситуацията в държавата. Според събеседника ДПС разполагат с най-различни способи една опозиция да покаже своята демократична позиция. \r\n\r\n Хамид даде и пример: \"През последните няколко седмици да сте забелязали, че от ДПС зависи кворумът в Народното събрание? ДПС има своите политически партньори в ЕС, има своите премиери от АЛДЕ, своите евродепутати. АЛДЕ управлява заедно с ЕНП, АЛДЕ осигурява мнозинството в Европейския парламент.\" \r\n\r\n Депутатът коментира и думите на почетния лидер на ДПС Ахмед Доган, който в края на миналата година заяви, че няма смисъл да се сваля правителството, защото опозицията не е готова да поеме властта. \r\n\r\n Според Хамид с днешна дата думите на Доган трябва да се тълкуват така: \"Докато не се смени начинът на мислене и моделът на управление, няма смисъл един да си отиде и друг да седне (...) Виждам дори в думите на голямата опозиционна партия БСП стремежа към \"Стани да седна\". \r\n\r\n За сметка на това ДПС пък работели по програма за ускорено развитие на страната. Програмата скоро ще бъде представена на обществеността. Тя съдържала 15 панела за развитие на България. \r\n \n\t\t\t\t\t\t", "date": "2018.10.25", "title": "Патриотите - отровните пластмаси във властта"}
{"url": "http://www.bnews.bg/article/250938-rozmari_progovori_za_seksa_vav_vip_bradar", "text": "\n Гаджето ми не ме е оставило. А темата за секса с Ричард ще я запазя в тайна. Приятелят ми знае най-добре какво съм правила в Къщата, защото ме познава добре”. Така Розмари Тишeр коментира слуховете за себе си след „ВИП Брадър” \r\n\r\n Моделката отрече клюките, че мъжът й я е зарязал след панаира с Ричард. Но признава, че се е чувствала обидена от поведението му пише \"България днес\".. \r\nКрасавицата отказа да коментира дали е правила секс в Къщата на Големия брат и дори порица Ричард за поведението му. Както е известно, мистър София се похвали пред цяла България, че е записал точка в спалнята. \r\nА Розмари е възмутена от поведението му. „Нямаше право да говори такива неща и то пред цяла България”, коментира тя. При все това му е простила за поведението му и дори остават приятели. \r\n„Нямам отношения с Ричард. Не сме гаджета, както се говори. Просто приятели”, категорична е моделката. \r\nЗа останалите участници, Роузи е категорична, че носят маски. „Повечето играят игри. Не очаквах подобно нещо. Влязох в един различен свят. \r\nНай-близка бях с Ваня Костова и Стефан”, допълва още тя. \r\nРозмари обаче защитава Кулагин, като твърди, че останалите непрекъснато са го тормозели. \r\n\"Не е показано как другите тормозят Кулагин. Нормално е той да им отвръща”, доверява още Розмари. \r\nКрасавицата разкри, че подкрепя за победител Наско Колев и се надява той да спечели първото място. \r\n \n\t\t\t\t\t\t", "date": "2018.10.25", "title": "Розмари проговори за секса във ВИП Брадър"}
{"url": "http://www.bnews.bg/article/250916-zimata_e_tuk_parvi_snyag_padna_i_na_prohoda_shipka", "text": "\n Първият сняг падна на прохода Шипка. Цяла нощ няколко машини на пътноподдържаща фирма почистваха прохода. \r\n\r\n Заради ниските температури и бурният вятър, на места се образуваха заледявания. Движението в прохода се осъществява без ограничения. \r\n\r\n От АПИ предупреждават шофьорите да не тръгват към високопланинските проходи без автомобилите им да са оборудвани със зимни гуми и да са подготвени за зимни условия. \r\n\r\n Сняг преваля и на много места в планините. Някои от районите, които побеляха, са централна Стара планина, Витоша и Рила, показват уебкамери. Снежната покривка е минимална и затоплянето ще я разтопи още утре. \r\n \n\t\t\t\t\t\t", "date": "2018.10.25", "title": "ЗИМАТА E ТУК! Първи сняг падна и на прохода Шипка"}
{"url": "http://www.bnews.bg/article/250917-byudzhet_2019_kak_shte_se_otrazi_na_dzhoba_ni_smetkata_na_vlastta", "text": "\n Как ще живеем с Бюджет 2019? Какви са сметките на властта и как ще ни се отразят на всеки един от нас? Бюджетът се гледа по време на сериозно социално напрежение. Протестите на майките на деца с увреждания срещу вицепремиера Валери Симеонов не стихват въпреки извинението му. \r\n\r\n „Разбира се, че никой не иска предсрочни избори, но не може да се позволява такова поведение и реплики. Валери Симеонов трябваше да се извини от самото начало”, на мнение е Ваня Григорова от КТ „Подкрепа”. \r\n\r\n „Обикновено по-големи реформи се правят, когато има хора, които да ги искат и да оказват натиск. Промяната няма да се случи на самите жълти павета, а със съответните промени в законодателството”, коментира икономистът Лъчезар Богданов. \r\n\r\n „150 милиона лева са дадени допълнително за политики за хората с увреждания. Голяма част от тази сума са за финансовото подпомагане, което заменя интеграционните добавки. Има едни около 18 милиона лева, които остават за личната помощ. Това е крайно недостатъчно. Затова ще се вземе от сега съществуващи програми, за да може да се финансира личната помощ, такава каквато е планира новия проектозакон”, обясни Ваня Григорова. \r\n\r\n По думите й управляващите се хвалят с още две неща, едното от които е 40 милиона лева повече за увеличение на енергийните помощи. Тя обясни, че има и едни 7 милиона, които са за „социален пиар”. \r\n\r\n „Това е допълнителната социална помощ за деца без един или двама родители. Това е една безкрайно несправедлива мярка, защото алтернативата на това беше детските надбавки да се плащат на всички деца”, допълни тя. \r\n\r\n Според Добрин Иванов това, което в този бюджет е добро, е повишаването на приходите и това, че БВП е прогнозиран реалистично. Изрази обаче несъгласие с предвиденото повишение на минималната работна заплата и максималния осигурителен доход. От Асоциацията на индустриалния капитал не са съгласни и с повишаването на заплатите в държавната администрация, както и в сектор „Сигурност”. \r\n\r\n „Смятаме, че заплатите в бюджетния сектор могат да бъдат увеличени с много повече от 10%, ако бъдат извършени съответните съкращения и намаления на броя и числеността в държавната администрация”, коментира Иванов. \r\n\r\n   \r\n \n\t\t\t\t\t\t", "date": "2018.10.25", "title": "БЮДЖЕТ 2019: Как ще се отрази на джоба ни сметката на властта?"}
{"url": "http://www.bnews.bg/article/250923-desislava_ivancheva_izliza_pod_domashen_arest", "text": "\n Продължава делото срещу бившата кметица на столичния район \"Младост\" Десислава Иванчева, нейната заместничка Биляна Петрова и Петко Дюлгеров. \r\n\r\n В края на заседанието по делото преди седмица магистратите от Специализирания наказателен съд промени мярката за неотклонение на двете подсъдими от постоянен арест в домашен арест. \r\n\r\n Очаква се решението да влезе в сила от днес, защото днес приключват разпитите на свидетелите - служители в Столичната община и в район \"Младост\", с което отпада и възможността Иванчева и Петрова да влияят на показанията им. \r\n\r\n Решението на магистратите обаче беше обжалвано от спецпрокуратурата. \r\n\r\n Според държавното обвинение Иванчева и Петрова могат да повлияят на останали свидетели, които все още не са разпитани. Освен това, в хода делото не бил посочен нито един факт или доказателство, според които да се предположи, че двете подсъдими не са виновни за вземането на подкуп. \r\n\r\n До произнасянето на Апелативния спецсъд Иванчева и Петрова остават в следствения арест. \r\n\r\n   \r\n \n\t\t\t\t\t\t", "date": "2018.10.25", "title": "Десислава Иванчева излиза под домашен арест?"}
{"url": "http://www.bnews.bg/article/250927-naglost_i_bezochie_razkaz_za_tova_kak_valeri_simeonov_prevarna_obshtestvoto_v_sharan", "text": "\n Годината е 2010, а кабеларката \"Скат\" започва яростна \"битка\" срещу яхтеното пристанище на братя Диневи. Зрителите ѝ се кефят, тъй като \"смелия\" Касабов \"громи\" олигарсите от екрана. \r\n\r\n Естествено този така наречен смелчага удобно премълчава, че неговият бос Симеонов в същото това време е съдружник с обявените от тях олигарси във фирмата \"Скат Ре Те Ком- ООД\". \r\n\r\n Странно нали? Съдружникът напада съдружника си по бизнес. Няма нищо странно. Чисто и просто се преследва схемата с един куршум няколко заека. \r\n\r\n Как става това ли? Много просто. Нека обясним. \r\n\r\n В схемата съществуват необходимите герои - омразните богаташи олигарси и борецът срещу тях в защита на бедните (Скат). Класика. \r\n\r\n Каква е целта? \r\n\r\n От една страна кабеларката трупа актив и печели доверие за реализирането на политическия проект НФСБ, а от друга всички неуредици с яхтеното пристанище се решават и от трета - обществото се превръща в шаран, закачен на въдица от фалш. \r\n\r\n През годините тази технология се прилага непрекъснато, особено след влизането във властта на НФСБ. \r\n\r\n Сега внимавайте! \r\n\r\n Крещящ пример е случаят с уж забраната за производство на домашната ракия и нейната защита от партията на Симеонов. Съратникът Каракачанов внася в последния момент поправка, чрез която се удрят дребните производители на домашна ракия, но обслужва едрите алкохолни босове. \r\n\r\n Съратникът Симеонов организира протести, но \"случайно\" забравя да посочи истинския виновник Каракачанов. Важното е да има битка на \r\nбедните срещу богатите, а той Симеонов да е \"спасителя\". За целта дори се създава и сдружение на производителите на домашна ракия, което пък днес защитава Симеонов от протестиращите майки на деца с увреждания. \r\n\r\n Друг крещящ пример е внесеният от хората на Симеонов законопроект срещу дребните търговци на горива. Героите са ясни дребни срещу едри търговци ( разбирайте бедни срещу богати) и общество шаран. \r\n\r\n Естествено никой не обръща внимание, че вносителите на закона \"протестират\" срещу самите себе си, но за сметка на това не оттеглят законопроекта, за което са подобаващо стимулирани от едрите търговци на горива, които в момента доволно потриват ръце от бурно растящите цени на горивата \r\n\r\n Спокойно, не сме забравили \"спасителя\" Симеонов, днес той отново е защитаван от същите тези дребни търговци на горива, които уж бранеше от едрите. \r\n\r\n Класиката обаче е битката на \"спасителя\" Симеонов срещу олигархията и по-точно срещу Домусчиев. Шумно се говори за милиони левове и съдебни дела по приватизационна сделка, които милиони уж \"спасителят\" Симеонов бил спестил на държавата. \r\n\r\n Естествено и тук обществото е в странната роля на шаран, а и от къде да знае, че механизмът за контрол чрез параграф 8 от Закона за приватизационен и следприватизационен контрол е премахнат още през 2015 г.  Тогава интересите на народа защитават само двама депутати -Янаки Стоилов и Димитър Байрактаров. \r\n\r\n Уви, битката е неравна, а залогът са повече от 200 милиона лева, които ще останат в олигарсите и олигархичните кръгове, срещу които \"спасителят\" Симеонов уж води битка. \r\n\r\n Резултатът е, че същите тези олигарси днес защитават \"спасителя\" Симеонов от протестиращите майки на деца с увреждания. Ех, мили шарани! \r\n  \r\n \n\t\t\t\t\t\t", "date": "2018.10.25", "title": "НАГЛОСТ И БЕЗОЧИЕ! Разказ за това как Валери Симеонов превърна обществото в шаран"}
{"url": "http://www.bnews.bg/article/250919-izvanredno_barekov_otkazva_da_uchastva_v_koalitsiya_s_patriotite", "text": "\n \"Ако трябва да съм честен, днешните събития силно ме разколебаха във възможността да се работи по изграждането на голяма консервативна коалиция с т.н. Патреоти. Поведението на Валери Симеонов е срамно и обидно за човечеството. Абсурдно е даже да се мисли и за коалиция с неговите партньори, които все още го крепят на власт и то във вицепремиерско кресло. ВМРО и Каракачанов дори се присламчиха и опаковаха към Симеонов вместо да го разобличат.\"  \r\n\r\n Това свое решение евродепутатът Николай Бареков е споделил в личния си профил във Фейсбук. \r\n\r\n \r\n\r\n *публикуваме без редакторска намеса \r\n\r\n \"Мисля, че решението ми да се дистанцирам абсолютно от българската политика през последните години е било правилно и мисля да продължа тази позиция. Това ще съхрани човешкото и професионалното ми достойнство и достойнството на синовете и на фамилията ми. \r\n\r\n Все пак поставям пред обществото въпроса: \r\n\r\n Кое накара през 2014 година Каракачанов да предаде мен и ББЦ, които му вкарахме протежето Джамбазки в Европарламента, и да се присламчи към коалиция с провалилата се партия НФСБ на “селянина” Валери Симеонов, точен цитат на самия Каракачанов? \r\n\r\n Тази врътка се случи само за броени дни, ако си спомняте. Все още нито един журналист не е задал въпроса към това лице. Поведението му разруши възможността патриотично -консервативна сила да вземе поне 25% на избори и да сложи ГЕРБ и ДПС в ъгъла. Може би в това се крие и отговорът на въпроса ми. \r\n\r\n След първата триумфална поява на Атака в политиката през 2005 и ББЦ на евроизборите през 2014 Каракачанов осребри и докара вота за патриотичните сили винаги да е на ръба на 4-те%, което импонира на жалкото му съществувание в политиката вече 30 години. Аз не бих участвал в коалиции, санкционирани от ДПС. Казвам го в прав текст на Атака. ВМРО са ми ясни. Нито ще участват Европейските консерватори, които представлявам единствено аз и моята партия. Пак го ремарквам ясно и за партия Атака. Ако долавяте известно разочарование в този statement от моя страна, то е затова, че дебилното, арогантно и фашистко поведение на Валери Симеонов, безпринципният и безкраен охлювен конформизъм на Каракачанов и ВМРО и колебливото поведение на колегите от Атака, съчетано с клакьорската позиция на двете одиозни вицета на ПатрЕотите тип “слушкат и папкат”, ще доведе до абсолютно прогнозируемия резултат от 0 депутати на Евроизборите и разбира се пълна маргинализация на родна почва на консервативната вълна, която заля САЩ и Европа.\" \r\n\r\n \r\n\r\n   \r\n \n\t\t\t\t\t\t", "date": "2018.10.25", "title": "ИЗВЪНРЕДНО! Бареков отказва да участва в коалиция с Патриотите"}
{"url": "http://www.bnews.bg/article/250935-kubrat_predi_golemiya_sblasak_v_sofiya_izlizam_za_pobeda", "text": "\n Преди големия боксов сблъсък в София, Кубрат Пулев обяви в сутрешния блок на Нова телевизия, че излиза за победа пред родна публика в събота.  \r\n\r\n Пулев сподели, че времето по време на боксов мач тече по коренно различен начин. Това е един от най-тежките спортове, въпреки че има предпазни средства. Човекът срещу теб определя в голяма степен дали ще успееш да си починеш, каза още Кобрата. \r\n\r\n \"Важно е да си концентриран и целенасочен в това, което правиш. Когато излезеш на ринга трябва да си балансиран\", категоричен беше Пулев. \r\n\r\n Боксьорът каза, че по погледа на противника може да се прочете дали той изпитва страх или притеснение. Той сподели, че никога не е преживявал трудно загубите, защото те са част от спорта. Няма спортист, който да не е губил. По негови думи от загубата се учи повече, отколкото от победата. \r\n\r\n \"Хюи Фюри е сериозен противник. Той се е приготвил много добре и идва с голям екип. Негов треньор е баща му. Смятам, че той е много голяма личност. Значителна част от публиката ще го подкрепя. В залата определено ще бъде интересно\", каза още Кобрата. \r\n\r\n   \r\n \n\t\t\t\t\t\t", "date": "2018.10.25", "title": "КУБРАТ ПРЕДИ ГОЛЕМИЯ СБЛЪСЪК В СОФИЯ: Излизам за победа"}
{"url": "http://www.bnews.bg/article/250933-unikalno_feldsher_ot_strazhitsa_izrodi_bliznacheta_v_lineyka", "text": "\n Фелдшер от Стражица изроди близначета в линейка. Това съобщиха от асоциацията на спешните медици.  \r\n\r\n . \r\n\r\n Ето какво разказаха от асоциацията: \r\n\r\n \r\n \n\t\t\t\t\t\t", "date": "2018.10.25", "title": "УНИКАЛНО! Фелдшер от Стражица изроди близначета в линейка"}
{"url": "http://www.bnews.bg/article/250963-trevozhno_lekarite_shte_izpisvat_nay_evtinite_lekarstva_a_patsientite_shte_doplashtat_za_po_skapi", "text": "\n В проектобюджета на Здравната каса за 2019 година се въвежда принципът лекарите за изписват най-евтиното лекарство, заплащано от Касата за всяко едно заболяване. Това ще принуди пациентите да доплащат за скъпоструващи терапии или въобще да не се лекуват, заяви Иван Димитров, председател на Федерация \"Български пациентски форум\": \r\n\r\n \"Ще се наложи на пациенти с псориазис, които са до 80 килограма, ще бъде примерно около 15 000 доплащането. Ако сте над 80 килограма, ще се доплаща 20 хиляди на година. Хора, които сме най-бедни в ЕС, дори 5000  лева доплащане, това означава, че ще има български граждани, които няма да се лекуват. Само по себе си ги обрича на тежки увреждания.\" \r\n\r\n Според проф. Илко Гетов, председател на Българския фармацевтичен съюз промяната се въвежда с цел да се обвържат резултатите от лечението с вложените ресурси в него: \r\n\r\n \"Здравната каса няма как да изписва най-евтиното лекарство, Здравната каса може да въведе някакъв праг на разходите за дадено заболяване, защото тя е плащащата институция. Но лекарите при всички положения ще имат правото на избор от наличните в позитивния лекарствен списък и в националните фармако-терапевтични ръководства. Тук по-скоро, според мен, се касае за това да се да се проследява ефектът на терапията и да бъдат обвързани резултатите от лечението на пациентите с вложените ресурси\", предаде БНР. \r\n \n\t\t\t\t\t\t", "date": "2018.10.25", "title": "Тревожно: Лекарите ще изписват най-евтините лекарства, а пациентите ще доплащат за по-скъпи"}
