{"url": "http://www.bnews.bg/article/255413-pochina_produtsentat_na_rambo_i_terminator_andi_vayna", "text": "\n Холивудският продуцент от унгарски произход Анди Вайна почина на 74-годишна възраст, съобщават Асошиейтед прес и Франс прес, позовавайки се на унгарския Национален филмов фонд. Вайна е починал в дома си в Будапеща след продължително боледуване.  \r\n\r\n Анди Вайна е роден в столицата на Унгария на 1 август 1944 г. През 1956 г. бяга от комунистическия режим в страната заедно със семейството си.  \r\n\r\n В Холивуд, съвместно с Марио Касар и компанията им \"Каролко пикчърс\", Вайна продуцира хитови филми като \"Рамбо\", \"Терминатор\", \"Първичен инстинкт\", \"Зов за завръщане\", \"Ангелско сърце\".  \r\n\r\n В родината си Унгария, където се завръща в началото на новия век, Анди Вайна е наричан Господин Кино. Той е сред двигателите за превръщането на Будапеща във филмова столица, където се снимат редица международни продукции.  \r\n\r\n Начело на фонда Вайна съфинансира продукцията \"Синът на Саул\", която печели голямата награда на кинофестивала в Кан през 2015 г., както и \"Оскар\" за най-добър чуждоезичен филм през 2016 г.  \r\n \n\t\t\t\t\t\t", "date": "2019.01.20", "title": "Почина продуцентът на \"Рамбо\" и \"Терминатор\" Анди Вайна"}
{"url": "http://www.bnews.bg/article/255406-nay_vazrastniyat_mazh_na_planetata_pochina_na_113_godishna_vazrast", "text": "\n Жителят на северния японски остров Хокайдо Масадзо Нонака, който миналата година беше признат от Книгата на рекордите на Гинес за най-възрастния мъж на планетата, почина на 113-годишна възраст, предаде БТА. Столетникът, роден на 25 юли 1905 г., е починал мирно в съня си в дома си в Ашоро. \r\n\r\n През последните години Масадзо Нонака живее заедно с внуците си в подножието на планината Меакан в северната част на Хокайдо. Неговите потомци управляват малък хотел край горещи термални извори, наречен \"Нонака онсан\". Столетникът е надживял съпругата си и три от петте им деца.  \r\n\r\n Интересното е, че в общия списък на дълголетниците Масадзо Нонака заема едва 30-о място. Всички позиции пред него принадлежат на жени. \r\n \n\t\t\t\t\t\t", "date": "2019.01.20", "title": "Най-възрастният мъж на планетата почина на 113-годишна възраст"}
{"url": "http://www.bnews.bg/article/255405-nedovolni_ot_politicheskoto_statukvo_na_protest_v_yambol", "text": "\nНа обяд в Ямбол се проведе малоброен протест срещу системата и политическото статукво. \r\n Недоволството е в подкрепа на Войводиново. Протестиращите искат събаряне на всички незаконни постройки и спиране на социалните помощи за  хора без трудов стаж, чиито деца не ходят на училище. \r\n Неграмотните да нямат право на глас – е друг акцент от исканията на недоволните. Те са събрани в 12 точки. \r\n Организаторите от Ямбол твърдят,че следващата неделя и други градове ще последват примера им. \n\t\t\t\t\t\t", "date": "2019.01.20", "title": "Недоволни от политическото статукво на протест в Ямбол"}
{"url": "http://www.bnews.bg/article/255411-razsledvat_31_godishen_za_smartta_na_negov_priyatel", "text": "\n Полицията разследва 31-годишен мъж за смъртта на негов приятел, съобщават от МВР. \r\n\r\n Към 08.00 часа в полицията е подаден сигнал за мъж в безпомощно състояние, забелязан на улица в Козлодуй. \r\n\r\n На място полицейски и медицински екипи установили множество прободни рани и контузии. Пострадалият бил откаран в болница, където по-късно починал. \r\n\r\n Последвало разследване, след което било установено, че миналата вечер загиналият е гостувал на свой 31-годишен съгражданин. След сериозна употреба на алкохол, мъжът го откарал и го оставил пред дома му с такси.Веднага след това се качил на автобус и отпътувал за София. \r\n\r\n Мъжът е засечен на ГКПП-Калотина, където е задържан. \r\n\r\n Работата по случая продължава, за да се установи каква съпричастността му към престъплението. \r\n \n\t\t\t\t\t\t", "date": "2019.01.20", "title": "Разследват 31-годишен за смъртта на негов приятел"}
{"url": "http://www.bnews.bg/article/255412-broyat_na_zaginalite_pri_eksploziyata_v_meksiko_dostigna_79", "text": "\n Броят на загиналите при експлозията на тръбопровод за транспортиране на бензин в Мексико достигна 79, съобщи министърът на здравеопазването Хорхе Алкосер, цитиран от Асошиейтед прес. На пресконференция той добави, че 81 души остават в болница. Някои от тях са с над 80 процента изгаряния по тялото. \r\n\r\n Експлозията отекнала в петък, когато над 600 души се били струпали да точат гориво от тръбопровода в централния мексикански щат Идалго, който бил пробит от крадци. \r\n \n\t\t\t\t\t\t", "date": "2019.01.20", "title": "Броят на загиналите при експлозията в Мексико достигна 79"}
{"url": "http://www.bnews.bg/article/255410-dvama_dushi_zaginaha_pri_pozhar_vav_frenskiya_ski_kurort_kurshevel", "text": "\n Двама души са загинали и 22-ма са ранени при пожар във френския ски курорт Куршевел, четири души са сериозно пострадали, съобщават местните власти, цитирани от БиБиСи. \r\n\r\n Пожарът започва преди зазоряване в неделя, в сграда, в която се настаняват сезонни работници, общо три сгради са засегнати. Седемдесет пожарникариса участвали в спасителните операции и потушаването на огъня, причината за пожара все още не е известна. \r\n\r\n Евакуирани са десетки хора, според местни медии, в сградата са разположени около 60 работници, включително и чужденци. \r\n\r\n Трима от четиримата тежко ранени са отведени в болница с хеликоптер, съобщиха местните власти. Не е установена самоличността на загиналите. \r\n\r\n \"В случаите с ранените, не можем да уточним дали травмите са от падане. Тъй като огънят беше на третия етаж, някои хора скачаха, за да спасят живота си\", коментира Фредерик Лойзе, представител на местните власти. Той обясни, че криминалисти и полицията ще започнат разследване за причините за инцидента. \r\n\r\n Френският министър на вътрешните работи Кристоф Кастанер изпраща своите съболезнования на близките на жертвите и отдава почит на пожарникарите. \r\n \n\t\t\t\t\t\t", "date": "2019.01.20", "title": "Двама души загинаха при пожар във френския ски курорт Куршевел"}
{"url": "http://www.bnews.bg/article/255409-zaloviha_mazh_na_kalotina_zapodozryan_za_smartta_na_chovek_v_kozloduy", "text": "\n Полицията задържа мъж на ГКПП „Калотина”, изяснява се неговата съпричастност към смъртта на друг гражданин в Козлодуй, съобщиха от МВР. \r\n\r\n Към 8 ч. днес е бил подаден сигнал за мъж в безпомощно състояние на улица в крайдунавския град. \r\n\r\n Пристигналите екипи са установили по тялото му множество следи от прободни рани и контузии. Пострадалият е бил незабавно откаран в болница, където по-късно е починал. \r\n\r\n По случая е било образувано досъдебно производство в РУ-Козлодуй и е установено, че загиналият е гостувал на 31-годишният мъж, когото полицаите по-късно задържаха. \r\n\r\n След порядъчна употреба на алкохол домакинът го откарал и оставил пред дома му с такси, след което се качил в автобус и отпътувал за столицата. \r\n\r\n При взаимодействие на ОДМВР-Враца и РУ-Козлодуй мъжът е бил заловен на ГКПП „Калотина”. \r\n\r\n Той е задържан за 24 часа, работата по изясняване на съпричастността му към тежкото криминално престъпление продължава под наблюдението на прокуратурата. \r\n\r\n   \r\n \n\t\t\t\t\t\t", "date": "2019.01.20", "title": "Заловиха мъж на „Калотина”, заподозрян за смъртта на човек в Козлодуй"}
{"url": "http://www.bnews.bg/article/255403-bezmilosten_nadal_vilnya_v_melbarn_idva_red_na_tiafo", "text": "\nРафаел Надал сгази Томаш Бердих с 6:0, 6:1, 7:6 и стигна четвъртфинал в Мелбърн, като наказателната акция отне по-малко от два часа. \r\n Испанецът бе безпощаден към 33-годишния Бердих, който се завърна в тура след травма и направи силна първа седмица на Откритото първенство на Австралия. \r\n Рафа ще се изправи срещу Франсес Тиафо за място на полуфинала, след като тази сутрин американецът изхвърли от турнира Григор Димитров. \r\n В тази му форма, дори играещият отлично и кипящ от самоувереност американец ще бъде изправен срещу изключително трудна мисия, когато излезе на корта срещу Надал. \r\n Бердих изглеждаше смутен, а и не помагаше статистиката от 17 поредни загуби в мачове срещу испанеца. Преди три години той разби Надал точно на този турнир с 3:0 сета, но сега изненада изобщо не бе вероятна. \r\n Мачът тръгна с 9 поредни гейма за световния №2, след което Бердих най-накрая се записа на таблото. В третия сет оказа съпротива, но бе твърде късно. \n\t\t\t\t\t\t", "date": "2019.01.20", "title": "Безмилостен Надал вилня в Мелбърн, идва ред на Тиафо"}
{"url": "http://www.bnews.bg/article/255391-palno_lunno_zatamnenie_v_noshtta_na_20_sreshtu_21_yanuari", "text": "\nПървото и единствено за 2019 г. пълно лунно затъмнение ще можем да наблюдаваме в утринните часове на 21 януари (понеделник), съобщават от Планитариум Смолян. \r\n \r\n Първият контакт на Луната със сянката на Земята ще настъпи в 5:34 ч. (начало на частичните фази). Началото на пълното затъмнение е в 6:41 ч., а моментът на най-голяма фаза - в 7:12 ч. Краят на пълното затъмнение ще настъпи минути преди залеза на Луната в 7:43 ч. На 21 януари очакваме красив небесен спектакъл - пълно затъмнение на „супер Луна”, коментират още от Планитариум Смолян. \r\n\r\n За 2019 година Луната при пълнолунията на 21 януари и 19 февруари ще е в перигей (най-близко до Земята). Видимият й диаметър и блясъкът й са по-големи от тези при обикновените пълнолуния. Това е причината при пълнолуние, в перигей, да я наричаме „супер Луна”. По време на пълното лунно затъмнение на 21 януари ще я наблюдаваме голяма и оцветена в червено. \r\n \r\n Това е последното пълно лунно затъмнение, което ще можем да наблюдаваме до 26 май 2021 година.   \n\t\t\t\t\t\t", "date": "2019.01.20", "title": "Пълно лунно затъмнение в нощта на 20 срещу 21 януари"}
{"url": "http://www.bnews.bg/article/255397-aferata_kostinbrod_se_povtarya_ivan_totev_otnovo_shte_instruktira_izbornite_komisii_kak_se_pravyat_falshivi_byuletini", "text": "\nДнес ПП ГЕРБ ще проведе Национална предизборна среща. Форумът ще започне в 12.00 часа в зала 3 на НДК. В срещата ще участват 2000 души – народни представители, евродепутати, членове на областните и общинските ръководства на партията, кметове и представители на Общински съвети, както и министрите от квотата на ГЕРБ… \r\n Ето гербаджийските методически указания, които днес ще бъдат спуснати за изпълнение на местните координатори на ОПГ: \r\n 1) По схемата „Костинброд“ да се избере печатница, фабрикуваща празни изборни бюлетини и вече попълнени такива. Транспортирането на попълнените бюлетини се поема от доверени лица на ГЕРБ. \r\n 2) Препоръчително е в селата да се копира моделът „Галиче“ – по възможност в Секционните избирателни комисия протоколите за избор на кмет да се обработват от роднини на кандидатите. \r\n 3) В Районните избирателни комисии в София и големите градове да се прилага моделът „Зала Универсиада“ от 2011 г. – депутати от ГЕРБ да надзирават преброяването на бюлетините. \r\n 4) Творчески да се използва опитът на пловдивския кмет Иван Тотев, който на видеозапис от 2012 г. инструктира местната структура на ГЕРБ как изборните комисии правят невалидни 30 процента от бюлетините за други партии. \r\n 5) Да не се чистят избирателните списъци от т.нар. мъртви души – вотът им е 100 процента резервиран за кандидатите на ГЕРБ. \r\n 6) Циганските гета са запазена територия на ГЕРБ. Изключения се правят само за ДПС и ОП, след съгласувателна процедура на национално ниво. \r\n 7) Избирателните комисии са алфата и омегата на изборния процес. Да се купуват цели избирателни комисии в малките населени места по актуализиран ценоразпис (5000 лева за шеф на комисия, 2000 – за редови член,1000 – за неграмотни)… \r\n Източник: afera.bg\r\n\r\n \n\t\t\t\t\t\t", "date": "2019.01.20", "title": "Аферата \"Костинброд\" се повтаря! Иван Тотев отново ще инструктира изборните комисии как се правят фалшиви бюлетини! "}
{"url": "http://www.bnews.bg/article/255392-tsarkvata_pochita_evtimiy_veliki_i_tarnovskiya_patriarh_evtimiy", "text": "\nНа 20 януари Църквата почита Евтимий Велики и търновския патриарх Евтимий.\r\n На 20 януари Църквата почита Евтимий Велики и търновския патриарх Евтимий. \r\n \r\n В 9 часа в столичния храм „Св. Седмочисленици” ще бъде отслужена архиерейска св. Литургия, след което ще бъде извършена традиционната лития до паметника на св. Евтимий на бул. \"Патриарх Евтимий\". \r\n \r\n По народному Евтимовден е известен като Ихтим, Ихтима, Петльовден, Петеларовден или Петларовден. Последните три названия са свързани с основната обредна практика - жертвоприношение на петел във всяка къща с мъжка челяд. В онези домове, където има момиченца, стопаните колят обикновено ярки за тяхно здраве. \r\n \r\n Краката на птицата се хвърлят на покрива на къщата, а перата й се запазват. С тях бабите кадят болни или урочасани деца. \r\n \r\n В Странджанския край, където народният култ към св. Евтим е особено развит, всяка жена коли за здравето на своите деца черен петел. Според местните вярвания св. Евтим е господар на детските болести и той предпазва от \"детешката\" и \"вънкашната болест\" (детски паралич и епилепсия). \r\n\r\n В 9 часа в столичния храм „Св. Седмочисленици” ще бъде отслужена архиерейска св. Литургия, след което ще бъде извършена традиционната лития до паметника на св. Евтимий на бул. \"Патриарх Евтимий\". \r\n \r\n По народному Евтимовден е известен като Ихтим, Ихтима, Петльовден, Петеларовден или Петларовден. Последните три названия са свързани с основната обредна практика - жертвоприношение на петел във всяка къща с мъжка челяд. В онези домове, където има момиченца, стопаните колят обикновено ярки за тяхно здраве. \r\n \r\n Краката на птицата се хвърлят на покрива на къщата, а перата й се запазват. С тях бабите кадят болни или урочасани деца. \r\n \r\n В Странджанския край, където народният култ към св. Евтим е особено развит, всяка жена коли за здравето на своите деца черен петел. Според местните вярвания св. Евтим е господар на детските болести и той предпазва от \"детешката\" и \"вънкашната болест\" (детски паралич и епилепсия).\r\n\r\nВ Пловдивско денят е известен под името Черна или Църън ден. Тук освен принасянето в жертва на черен петел (или кокошка) се спазват и редица забрани. Не се върши женска работа, не се къпят, не правят сватби, за да не “църнеят”, т.е. да не жалят починал. \r\n \r\n На този ден имен ден празнуват Евтим, Евтимий. \n\t\t\t\t\t\t", "date": "2019.01.20", "title": "Църквата почита Евтимий Велики и търновския патриарх Евтимий"}
{"url": "http://www.bnews.bg/article/255398-opasno_mrasen_vazduh_v_devet_grada_v_stranata", "text": "\n Индексът за чистотата на атмосферата на ЕК показва замърсяване над нормата в градовете София, Перник, Смолян, Благоевград, Пловдив, Кърджали, Бургас, Горна Оряховица, и Русе. \r\n Превишена концентрация на фини прахови частици тази сутрин бяха регистрирани в 9 града. Данните са на Индекса за чистотата на атмосферата на Европейската комисия. \r\n Най-значителни стойности над среднодневните норми са отчели уредите в София, Благоевград и Смолян. В Благоевград замърсяването е 3 пъти над нормата, а в София и Смолян - 2 пъти. \r\n В събота мръсен въздух дишаха 10 населени места в страната. \n\t\t\t\t\t\t", "date": "2019.01.20", "title": "Опасно мръсен въздух в девет града в страната! "}
{"url": "http://www.bnews.bg/article/255400-novi_milioni_za_da_se_maskira_rezila_s_totevata_kula", "text": "\n Работници с метли избутват дъждовна вода и полагат асфалт на бул. \"Цар Борис Трети Обединител\" в Пловдив в неделния ден. С газови горелки  спояват нарушената хидроизолация около стълбовете, които бяха премахнати заради 30-метровата вавилонска кула, а сега са монтирани отново. В офанзивата дори се използват подочистачки за баня, за да бъде обрана водата от дъжда. \r\n\r\n \"Нямаме друг избор. В 5 часа в понеделник движението трябва да тръгне отново\", категоричен е техническият ръководител Георги Врановски. Цели 25 дни възловото трасе на Пловдив беше затворено заради сцената-кула, от която се откри европейската столица на културата. Последните останки от нея бяха вдигнати на 17-и януари. Пораженията от гигантското съоръжение се премахват, за да стане булевардът годен за ползване. \r\n\r\n С лопати разстилат горещия асфалт по бул. \"Цар Борис Трети\". \"Това е допълнителен разход, направо си е чист ремонт\", коментират работници с лопати, докато разстилат горещия асфалт. 25 души са струпани на обекта, а десетина машини сноват между тях непрекъснато. \r\n\r\n Съботният ден е бил благодатен за работа, но неделният дъжд създаде допълнителни главоболия на строителите. \"Изрязахме старата настилка и на нейно място полагаме нова. До неделя вечерта всичко ще е готово\", уверява Врановски. \r\n\r\n В продължение на 100 метра се ремонтирани двете платна в участъка от ул. \"Гурко\" до развръзката с бул. \"Мария Луиза\". Свалените светофарни уредби заради кулата са върнати на мястото си, както и шестте стълба. Средната разделителна ивица е почти изградена наново, след като предишната е била изкъртена. Поставят се и бордюри. \"Ако знаете какво заварихме след кулата - сметище. Средната ивица беше зарината в боклуци, метални ленти, парчета от палети. Наложи се ние, като второ качество хора, първо да чистим, а след това да ремонтираме\", разказаха строителите. По думите на техническия ръководител поставянето на металната ограда между двете платна ще остане за по-нататък. Маркировката също ще се отложи, ако времето не позволява това да стане до края на неделния ден. \r\n\r\n   \r\n \n\t\t\t\t\t\t", "date": "2019.01.20", "title": "Нови милиони, за да се маскира резила с Тотевата Кула"}
{"url": "http://www.bnews.bg/article/255396-barekov_tsvetanov_i_gerb_zaedno_s_tehnite_podlogi_obedinenite_patrioti_i_magareshki_gotvyat_nov_kostinbrod_za_izborite_shte_se_obarna_kam_ek_ep_i_evropeyskiya_sad", "text": "\nБиНюз се натъкна на смразяващо разкритие на евродепутатът Николай Бареков за схемите на ГЕРБ и ПатрЕотите и отчаяните им действия, за да останат на всяка цена във властта. \r\n Ето какво пише той: \r\n \"Цв Цв и ГЕРБ заедно с техните долнопробни подлоги  Обединените ПатрЕоти и МаГарешки готвят нов Костинброд за Евроизборите, за да останат на власт. Ще извадят цялата извънпарламентарна опозиция от изборния процес, включително и партиите като Презареди България и ДСБ, които са представени на ниво Европарламент. Абсолютно противозаконно промените в Изборния кодекс ще се правят едва три месеца преди изборите, въпреки изричната забрана от Венецианската комисия, която забранява промени в изборните регламенти минимум половин година преди датата на вота. Забележете, поправките в закона са писани в централата на ГЕРБ, а ги внася машата им Магарешки. ДПС от своя страна ще държи ПатрЕотите здраво стегнати на къса каишка и ужким “обединени”, за да ги ползва за параван на своето участие във властта с двупартийната коалиция ГЕРБ - ДПС. От време на време ще им пуска малко цигани за “повдигане” на умрелия им рейтинг, но това няма да ги спаси от прогрома на изборите през май. В този си крадлив, алчен и уродлив вид светата Троица псевдопатреоти са напълно обречени, въпреки интервенциите за изкустената им кома от Сарая. Всякакви поправки в Избирния кодекс ще ме накарат да се обърна директно към ЕК, ЕП, Европейския съд и Венецианската комисия с цел тяхното санкциониране. Очаквам и държавния глава Румен Радев да не се церемони с тази паплач и да наложи вето на жалките им опити да пренаписват изборните протоколи.\" \n\t\t\t\t\t\t", "date": "2019.01.20", "title": "Бареков: Цветанов и ГЕРБ, заедно с техните подлоги \"Обединените патриоти\" и Магарешки готвят нов Костинброд за изборите! Ще се обърна към ЕК, ЕП и Европейския съд! "}
{"url": "http://www.bnews.bg/article/255401-prints_filip_s_novo_narushenie_na_patya", "text": "\nБритански вестници публикуваха снимки, на които се вижда как 97-годишният принц принц Филип, съпругът на кралица Елизабет Втора, шофира без предпазен колан, два дни след като остана невредим при пътнотранспортно произшествие, предаде Франс прес. \r\n Полицията е в течение за снимките и \"ще даде подходящи съвети на водача\", съобщи неин говорител. \r\n\r\ndir.bg  \r\nназад\r\n Принц Филип с ново нарушение на пътя\r\nСнимка: АР/БТА\r\nПринц Филип с ново нарушение на пътя\r\nШофира без предпазен колан два дни след катастрофата\r\n\r\n10:01 | 20 януари 2019      |  Редактор: Лилия Чалева 17 4415\r\n   \r\nБритански вестници публикуваха снимки, на които се вижда как 97-годишният принц принц Филип, съпругът на кралица Елизабет Втора, шофира без предпазен колан, два дни след като остана невредим при пътнотранспортно произшествие, предаде Франс прес.\r\n\r\nПолицията е в течение за снимките и \"ще даде подходящи съвети на водача\", съобщи неин говорител. \r\n \"Такава е стандартната ни реакция, когато до знанието ни стигнат снимки, показващи такъв тип нарушение\", обясни той. \r\n", "date": "2019.01.20", "title": "Принц Филип с ново нарушение на пътя"}
{"url": "http://www.bnews.bg/article/255408-zvezda_ot_otkradnat_zhivot_na_kosam_ot_fatalen_intsident", "text": "\n Новият сезон на хитовия медицински сериал „Откраднат живот” се очаква съвсем скоро, а актьорският му състав е все така звезден и красив.  \r\n\r\n За една от безспорните любимки на феновете обаче, разплитането на сложните ситуации в личен план тепърва предстои. \r\n\r\n Оказва се, че и в личния си свят красавицата е имала трудни моменти, включително и такива, които имат фатален привкус. Ситуацията без малко а излезе извън контрол.  \r\n  \r\n \n\t\t\t\t\t\t", "date": "2019.01.20", "title": "Звезда от „Откраднат живот” на косъм от фатален инцидент\r\n\r\n"}
{"url": "http://www.bnews.bg/article/255402-preobladavashto_razocharovanie_ot_otkrivaneto_na_plovdiv_evropeyska_stolitsa_na_kulturata_2019", "text": "\nПоради огромния обществен интерес към българското културно събитие на годината в своя E-Референдум, dir.bg зададе въпроса: Как оценявате откриването на \"Пловдив 2019 - Европейска столица на културата\"? \r\n Церемонията, състояла се на 12 януари, предизвика вълна от разнопосочни реакции, вариращи в двете крайности - от възхита, до пълно отричане. \r\n Не закъсня и финансовият скандал. В момента се извършва проверка по случая, която се очаква да завърши в рамките на 30 дни. След множеството публикации и коментари в различни медии, Окръжната прокуратура в Града под тепетата се е самосезира за евентуално извършено длъжностно престъпление. \r\n За три дни на анкетата на Dir.bg отговориха 1541 души. Само 21.03% са оценили откриващото събитие на \"Пловдив 2019\" като  \"впечатляващо\", а 9.93% отбелязват, че им е харесало, но за тези пари е могло да бъде направено повече. \r\n Ето как са реагирали останалите 70% от читателите: 47.83% го определят като \"разочароващо\", 17.72% смятат, че им е \"липсвало усещане за идентичност\" и едва 3.5% -  \"нямат мнение\" по въпроса. \r\n 2/3 от участвалите в анкетата са мъже, като общо над 2/3 от далите своя глас живеят в София и Пловдив, сочат още резултатите от онлайн допитването на Dir.bg. \n\t\t\t\t\t\t", "date": "2019.01.20", "title": "Преобладаващо разочарование от откриването на Пловдив - Европейска столица на културата 2019"}
{"url": "http://www.bnews.bg/article/255407-sinat_na_mihael_shumaher_podpisa_dogovor_s_ferari", "text": "\n Мик Шумахер, който е син на легендата и седемкратен световен шампион във Формула 1 Михаел Шумахер, подписа договор с отбора на \"Ферари\". \r\n\r\n \"Щастлив съм да стана част от \"Ферари\". Ще направя всичко възможно, за да изпълня мечтата си и да участвам във Формула 1. \"Ферари\" заема важно място в сърцето ми и в моето семейство\", написа Мик Шумахер в Туитър. \r\n\r\n Шумахер-младши вече е член на академията на тима и ще вземе участие в предсезонните тестове на Формула 1. \r\n\r\n 19-годишният младеж спечели титлата във Формула 3 през октомври миналата година, а през 2019 г. ще участва във Формула-2, отбелязва БТА. \r\n\r\n Михаел Шумахер беше пилот на \"Ферари\" от 1996 до 2006 г. и спечели пет поредни световни титли между 2000 и 2004 г. \r\n \n\t\t\t\t\t\t", "date": "2019.01.20", "title": "Синът на Михаел Шумахер подписа договор с \"Ферари\""}
{"url": "http://www.bnews.bg/article/255404-dvama_dushi_zaginaha_pri_pozhar_vav_frenskiya_kurort_kurshevel", "text": "\nДвама души загинаха при пожар във френския курорт Куршевел, а други 22 са пострадали. Състоянието на четирима от ранените е сериозно. \r\n Пожарът е възникнал рано тази сутрин в триетажна сграда, в която са били настанени служители на курорта, сред които и чуждестранни граждани. Някои от тях са се опитали да избягат от пламъците, скачайки от балконите на горящата сграда.\r\nОколо 60 души са били евакуирани, предаде „Евронюз”.     \r\n Причината за пожара се изяснява. Около 70 огнеборци в продължение на няколко часа се бориха с пламъците, които вече са потушени.  \n\t\t\t\t\t\t", "date": "2019.01.20", "title": "Двама души загинаха при пожар във френския курорт Куршевел"}
{"url": "http://www.bnews.bg/article/255395-parvo_v_bnews_gerb_trupat_tochki_s_izmama_nagal_opit_za_piar_na_garba_na_blagotvoritelna_organizatsiya_i_bedstvashto_semeystvo", "text": "\n \r\n\r\n Кампанията \"Ямбол не сте сами!\" е благотворителна организация, помагаща на бедстващи и хора в нужда. Екипът от добри хора е успял за по - малко от 24 часа да събере необходимите дарения за семейство, жертва на пожар, което е изгубило всичко в непотушимия огън и да възстанови материалните щети от пожара. \r\n\r\n Както вече споменахме, представители на ПП \"ГЕРБ\" в града, нагло и безочливо са се възползвали от доброто дело, с цел безплатна реклама и трупане на дивиденти. \r\n\r\n Във Фейсбук групата \"ЯМБОЛ НЕ СТЕ САМИ!!!\", членовете разпалено дискутират наглия акт. \r\n\r\n С пост в социалната мрежа, Слави Михайлов (Slavi MIhaylov) информира потребителите за инициативата, която според неговите думи е дело на Общинското ръководство на ГЕРБ Ямбол и по - специално на д-р Юлиян Папашимов, който БиНюз установи, че предстои да води листата на ГЕРБ в Ямболски избирателен район. \r\n\r\n По - късно обаче се разбира, че събраните средства и дарения за семейството са постигнати изцяло, благодарение на хората от организация \"Ямбол не сте сами\" и популистите от ГЕРБ нямат пръст в доброто дело. \r\n\r\n Под публикацията на въпросния измамник, трупащ безплатна слава, десетки хора изразяват своето възмущение от наглостта и лицемерието. Коментарите им обаче биват изтривани на момента, хората биват блокирани, а публикацията остава да виси в пространството, където шарлатаните се радват на поощрения и комплименти за своята \"благородност\". \r\n\r\n Целият евтин театър прилича на отчаян ход от страна на ПП \"ГЕРБ\" и трупане на точки преди местните избори. Безмерната наглост на активистите от \"ГЕРБ\" минава всички граници, а хората от организация \"ЯМБОЛ НЕ СТЕ САМИ\" държат истината да излезе наяве и авантаджиите да понесат последствията от своите своеволия. \r\n\r\n Ние от екипа на БиНюз вярваме, че доброто не търси отплата и рекламата на гърба на хора, изпаднали в тежко положение и на такива, загърбили личните си проблеми, за да съдействат е недопустим и унизителен акт. \r\n\r\n Измамата не е средство за спечелване на доверие, а напротив. Рано или късно всяка мерзост бива разконспирирана, а последствията от това са обратни на търсения ефект. \r\n\r\n \r\n \n\t\t\t\t\t\t", "date": "2019.01.20", "title": "ПЪРВО В BNEWS! ГЕРБ трупат точки с измама! Нагъл опит за пиар на гърба на благотворителна организация и бедстващо семейство! "}
{"url": "http://www.bnews.bg/article/255389-sadat_ostavi_v_aresta_mazha_obvinen_za_ubiystvoto_v_banishora", "text": "\nСъдът остави в ареста Васил Василев, арестуван за убийството на приятелката си Калина. По делото са разпитани близките на жертвата, направени са и експертизи по делото. \r\n\r\n Oт заключението на съдебните медици става ясно, че Василев не страда от психично заболяване и интелектуалното му развитие е в границите. Няма данни за злоупотреба или зависимост към алкохол и дрога, обясни прокурор Иван Тасков: \r\n \r\n „Той в момента е вменяем и преди момента е вменяем. Дал е обяснения пред докторите, които са го освидетелствали и е давал първоначални обяснения пред органите на МВР.“ \r\n\r\n „Спомня си факта, че са били двамата заедно, факта, че е била романтична вечерята. Наистина има спор за едни СМС-и и оттам нататък той знае какво е направил...Той казва, че не си спомня. Но и ние, и докторите, психиатрите, казваме, че това е защитна версия. Сигурни сме, че всичко си спомня“, коментира Иван Тасков. \r\n \r\n „Според мен той е изпаднал в шок като е осъзнал какво е направил и след това вече наистина се е обадил на баща си“, заяви той. \n\t\t\t\t\t\t", "date": "2019.01.20", "title": "Съдът остави в ареста мъжа, обвинен за убийството в „Банишора“"}
{"url": "http://www.bnews.bg/article/255388-dnes_otbelyazvame_petlyovden", "text": "\n Петльовден е български народен празник, обичай с регионално разпространение. Чества се главно в източнобългарската етническа територия – от Одринско и Лозенградско, до Добруджа. Празнува се на 20 януари (нов стил) или на 2 февруари (стар стил). \r\n\r\n Приеман е като мъжки празник за стимулиране на плодовитостта на момчетата, а на някои места е разглеждан и като мъжки аналог на обичая Бабинден. Според някои изследователи, Петльовден е наследник на древен славянски празник в чест на лова и пчеларството, на който се приема новата генерация ловци. \r\n\r\n Петльовден е празник за момчетата и мъжките рожби. Момче от къщата трябва да заколи петел на прага на дома си. С кръвта му се прави кръстен знак на входа да дома, а главата се забучва на видно място до вратата. Краката на петела се изхвърлят на покрива на къщата. Перата се запазват, за да бабуват с тях жените и да лекуват децата си. \r\n\r\n Закланият петел се изхвърля ритуално извън двора, след което се прибира обратно и се вари цял. Сварената птица се раздава по съседите за здраве на мъжките деца в къщата. В някои села се колят кокошки за здравето на женските рожби. \r\n\r\n Този обичай е езически и има няколко версии за произхода му. Според някои хипотези жертвоприношението се прави за здраве. Според други, обичаят е свързан с отвличането на деца еничари от кърджалиите. Те минавали от къща на къща и принуждавали бащите или да дадат синовете си, или да ги убият собственоръчно. Убивайки петела и правейки с неговата кръв знак на вратата, бащите заблуждавали турците, че са погубили децата си, докато те били скрити и живи и здрави. \n\t\t\t\t\t\t", "date": "2019.01.20", "title": "Днес отбелязваме Петльовден! "}
{"url": "http://www.bnews.bg/article/255390-otkriha_obyaveniya_za_izdirvane_19_godishen_balgarin_v_germaniya", "text": "\n19-годишният студент Николай Славов, който беше обявен за издирване в Германия, е намерен, съощиха близките на младежа за Дарик. \r\n\r\n Роднините на Николай нямаха връзка с него от понеделник и подадоха сигнал в полицията. \r\n\r\n Само няколко часа по-късно Николай се е обадил на сестра си Ренета, че е добре и не е претърпял никакъв инцидент. \r\n\r\n", "date": "2019.01.20", "title": "Откриха обявeния за издирване 19-годишен българин в Германия"}
{"url": "http://www.bnews.bg/article/255394-tramp_gotov_da_otstapi_za_mechtatelite_sreshtu_5_7_mlrd_za_stenata", "text": "\nАмериканският президент Доналд Тръмп предложи сделка по темата имиграция в опит да бъде сложен край на продължаващото вече 29 дни частично спиране на работата на федералната администрация, съобщи Ройтерс. \r\n\r\n В реч в Белия дом Тръмп предложи да бъде удължена закрилата на т.нар. \"мечтатели\" - млади имигранти, пристигнали незаконно в САЩ още като деца, както и за тези, които се ползват със статут на временна закрила. В замяна той настоява да се изпълни искането му да бъдат отпуснати тази година 5,7 милиарда долара за изграждането на стена по границата с Мексико. \r\n\r\n \"Днес съм тук, за да намеря изход от задънената улица, да предложа на Конгреса път за преодоляване на парализата на правителството и за уреждане на кризата по южната граница\", каза Тръмп. \r\n\r\n Малко преди словото на Тръмп, председателката на Камарата на представителите на американския Конгрес, демократката Нанси Пелоси, нарече в комюнике предложението \"неприемливо\" и добави, че не вярва то да събере необходимия брой гласове, за да бъде прието. \r\n\r\n Заради спора за стената между президента и контролираната от Демократическата партия долна камара на Конгреса, около една четвърт от американските правителствени програми бяха частично спрени, а 800 000 федерални работници бяха пуснати в отпуск или работят без заплащане от 22 декември. \r\n\r\n \n\t\t\t\t\t\t", "date": "2019.01.20", "title": "Тръмп готов да отстъпи за \"мечтателите\" срещу $5,7 млрд. за стената"}
{"url": "http://www.bnews.bg/article/255393-maurides_premina_v_rapid_viena", "text": "\nЦентралният нападател на ЦСКА - Мауридес, вече е собственост на \"Рапид\" Виена, съобщава в-к \"Труд\". В събота вечер \"червените\" са се разбрали за правата на бразилеца, а трансферната сума е около 1,3 милиона евро. \r\n\r\n В договора има доста клаузи, които могат да донесат допълнителни пари в касата на ЦСКА. Те зависят от головете на Мауридес и евентуален бъдещ трансфер. \r\n\r\n \"Рапид\" прескочи групите на Лига Европа, но заема едва осмо място в австрийското първенство, като се намира на 28 точки от лидера \"РБ Залцбург\". \r\n\r\n Бразилецът вкара девет гола в 16 мача в Първа лига. Разписа се и четири пъти в четири двубоя от Лига Европа. \r\n\r\n ЦСКА продава втори централен нападател в последните шест месеца. През лятото за Китай замина Фернандо Каранга, чиято цена бе около 3 милиона евро.  \n\t\t\t\t\t\t", "date": "2019.01.20", "title": "Мауридес премина в \"Рапид\" Виена"}
