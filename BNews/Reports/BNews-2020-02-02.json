{"url": "http://www.bnews.bg/article/265595-parvi_smarten_sluchay_ot_koronavirusa_izvan_kitay", "text": "\n Първи смъртен случай от коронавируса извън Китай е регистриран във Филипините. Там е починал 44-годишен мъж от Ухан, съобщи филипинският клон на Световната здравна организация в Twitter. \r\n\r\n   \r\n\r\n Уточнява се, че починалият е един от двамата пациенти на територията на Филипините, за който беше потвърдено, че е заразен. Смъртта му е настъпила късно на 1 февруари. \r\n\r\n \r\nНа 31 декември 2019 г. китайските власти информираха Световната здравна организация за огнище на неизвестна пневмония в град Ухан, разположен в централната част на страната. Експертите установиха причинителя на заболяването - коронавирусът 2019-nCoV. \r\n\r\n СЗО квалифицира случващото се като глобална заплаха за общественото здраве с международно значение. Според последните данни общият брой на заразените в Китай достигна 14 370 души, 304 починаха, 328 бяха изписани от болници. \r\n\r\n Броят на заразените извън Китай надхвърли сто души. \r\n \n\t\t\t\t\t\t", "date": "2020.02.02", "title": "Първи смъртен случай от коронавируса извън Китай"}
{"url": "http://www.bnews.bg/article/265602-geshev_za_pitaneto_do_konstitutsionniya_sad_za_prezidenta_nishto_lichno", "text": "\n Главният прокурор Иван Гешев увери, че няма личен елемент в питането му към Конституционния съд по въпросите за държавна измяна и разследване на президента, но отказа да отговори на въпроси за разследването, от което бяха оповестени специални разузнавателни средства и замесено името на държавния глава. \r\n\r\n В началото на миналата седмица Конституционният съд образува дело по искане на Гешев за тълкуване на текстове от основния закон, свързани с понятието \"държавна измяна\" и с възможностите за разследване на президента. Ден по-късно прокуратурата обяви, че има данни за престъпление на държавния глава и разпространи подслушвани със СРС разговори. \r\n\r\n На въпроси за какво е разследването, в което бе замесено името на Румен Радев, и защо беше пуснат записът с него, Иван Гешев отговори с нови въпроси и посочи имена на обвиняеми бизнесмени като Веселин Божков, Ветко Арабаджиев и др. \r\n\r\n Във Виена бе задържан още един от издирваните за участие в групата на Васил Божков - бизнесменът и колекционер Борис Бекяров. Четвъртият член на групата е Александър Тумпаров.  \r\n\r\n Предстои изпращане на документи за екстрадиция, което ще се направи по процедурата, която е правена до момента и в други такива случаи, поясни Гешев. \"Правили сме го досега и за Цветан Василев, и за Арабаджиеви, и за Баневи, и за Димитър Желязков. Действаме по същия начин и виждате резултатите\", коментира главният прокурор.  \r\n\r\n Във Варна беше и екоминистърът Емил Димитров. Ще бъдат затворени вносители на отпадъци, каза министърът на околната среда и водите. Всички отпадъци трябва да се върнат в Италия за сметка на вносителите, допълни Димитров. Той пожела квота от 50% за горене на български отпадъци и после да се приемат чужди.  \r\n\r\n \"Цялата държава са решени да се справят с проблема\", подчерта главният прокурор Иван Гешев. \r\n\r\n Около президента няма разследване. При мен постъпи дело, какво трябваше да направя освен да сезирам КС. Аз спазих закона, заяви Гешев за скандала с президента Румен Радев.  \r\n \n\t\t\t\t\t\t", "date": "2020.02.02", "title": "Гешев за питането до Конституционния съд за президента: Нищо лично\r\n"}
{"url": "http://www.bnews.bg/article/265601-geshev_ima_ofitsialno_potvarzhdenie_ot_oae_za_zadarzhaneto_na_vasil_bozhkov", "text": "\n Има официално потвърждение от Обединените арабски емирства, че Васил Божков е задържан. С него имало още едно лице с фамилия Попов.  \r\n\r\n Това заяви главният прокурор Иван Гешев във Варна, където се провежда акция срещу битовата престъпност. Че Васил Божков е задържан на територията на ОАЕ Гешев съобщи още в петък вечер, но тогава се позова на неофициална информация от емирствата. Официалните документи за задържането му се очакваха на следващия ден. Кога Божков ще бъде екстрадиран у нас зависи от местното законодателство, допълни днес Гешев, цитиран от БНТ. \r\n\r\n Вторият човек, задържан заедно с Божков, е Георги Попов, част от групата на бизнесмена, която прокуратурата обяви за издирване. Попов е притежател на близо 85% от акциите на ФК \"Левски\".  \r\n\r\n Във Виена бе задържан още един от издирваните за участие в групата на Васил Божков - бизнесменът и колекционер Борис Бекяров. Четвъртият член на групата е Александър Тумпаров.  \r\n\r\n Предстои изпращане на документи за екстрадиция, което ще се направи по процедурата, която е правена до момента и в други такива случаи, поясни Гешев. \"Правили сме го досега и за Цветан Василев, и за Арабаджиеви, и за Баневи, и за Димитър Желязков. Действаме по същия начин и виждате резултатите\", коментира главният прокурор.  \r\n\r\n Във Варна беше и екоминистърът Емил Димитров. Ще бъдат затворени вносители на отпадъци, каза министърът на околната среда и водите. Всички отпадъци трябва да се върнат в Италия за сметка на вносителите, допълни Димитров. Той пожела квота от 50% за горене на български отпадъци и после да се приемат чужди.  \r\n\r\n \"Цялата държава са решени да се справят с проблема\", подчерта главният прокурор Иван Гешев. \r\n\r\n Около президента няма разследване. При мен постъпи дело, какво трябваше да направя освен да сезирам КС. Аз спазих закона, заяви Гешев за скандала с президента Румен Радев.  \r\n \n\t\t\t\t\t\t", "date": "2020.02.02", "title": "Гешев: Има официално потвърждение от ОАЕ за задържането на Васил Божков"}
{"url": "http://www.bnews.bg/article/265599-geshev_patuva_kam_pristanishte_varna_patyom_arestuva_11_krimiproyaveni_romi_v_beloslav", "text": "\n 11 лица с две и повече висящи дела са били задържани при специализирана операция на прокуратурата и полицията срещу битовата престъпност в Белослав и варненското село Синдел.  \r\n\r\n На място е и главният прокурор Иван Гешев. Започва кампания с регулярни акции срещу битовата престъпност в цялата страна, за която заяви вчера държавният обвинител. \r\n\r\n По-късно се очаква главният прокурор и главният секретар на МВР Ивайло Ивановда посетят и пристанище Варна, откъдето за Италия ще бъде върнат незаконно внесен у нас боклук. \r\n \r\nОчаквайте подробности. \r\n \n\t\t\t\t\t\t", "date": "2020.02.02", "title": "Гешев пътува към пристанище Варна, пътьом арестува 11 кримипроявени роми в Белослав"}
{"url": "http://www.bnews.bg/article/265597-kray_na_prodazhbata_na_vinetki_za_kamioni", "text": "\n От днес спира продажбата на месечни електронни винетки за тежкотоварните автомобили над три тона и половина. Промяната е свързана с въвеждането на толсистемата. \r\n\r\n От 1 март тежкотоварните коли ще плащат на база изминато разстояние. \r\n\r\n 3115 км автомагистрали и първокласни пътища влизат в границите на толтаксите. Останалите близо 17 хиляди от около 20 хиляди км републикански пътища ще бъдат безплатни. \r\n\r\n На 24 февруари спира продажбата на седмични винетки, а в края на месеца - на всички видове винетки за тежкотоварни автомобили. \r\n \n\t\t\t\t\t\t", "date": "2020.02.02", "title": "Край на продажбата на винетки за камиони"}
{"url": "http://www.bnews.bg/article/265598-dokoga_shte_prodalzhi_fevruarskata_prolet", "text": "\n Февруари започна с необичайно топло време. Температурите в събота на места достигнаха 22 градуса. В събота в Хасково и Пловдив отбелязаха и температурни рекорди. Очаква се в неделния ден термометрите да отбележат стойности до 21 градуса. В ефира на „Събуди се” синоптикът от НИМХ Красимир Стоев разказа какво време ни очаква до края на месеца. \r\n\r\n Очаква ли ни топъл и слънчев уикенд?  \r\n\r\n „Наистина изключително топло начало на февруари. В неделя от запад на изток обаче облачността ще се увеличи и на отделни места ще превали слаб дъжд. В началото на седмицата температурите ще се повишат още. Ще има температури и до 24 градуса. След това ни очаква захлаждане. Още около 5 февруари ще нахлуе доста студен въздух. Ще има и сняг. Възможно е в Северна България да натрупа по-сериозна снежна покривка”, каза Стоев. Той допълни, че най-ниските температури през месеца ще бъдат между -10 и -5 градуса. \r\n \n\t\t\t\t\t\t", "date": "2020.02.02", "title": "Докога ще продължи февруарската пролет?"}
{"url": "http://www.bnews.bg/article/265603-zadarzhaha_500_kg_kokain_v_kashoni_za_tsitrusi", "text": "\n Около 500 килограма е задържаният преди дни кокаин, импрегниран в кашони с цитрусови плодове, съобщи днес във Варна главният секретар на МВР Ивайло Иванов. \r\n\r\n По думите му кашоните са над 6700, а данните на МВР сочат, че от кашон би трябвало да се извлече между 80 и 100 грама наркотик. Пазарната цена е 22 милиона евро на едро, каза още Иванов. Той уточни, че според информацията, с която разполага МВР, наркотикът е с изключително висока чистота, и като бъде премесен и пуснат в дилърската мрежа стойността му става близо 100 милиона лева. \r\n\r\n Главният секретар каза, че кашоните са прибрани на сигурно място и се охраняват, а едва днес сутринта е приключило разтоварването на цитрусите от тях. \r\n\r\n За нас това е нов начин за пренасяне на наркотик и трябва да успеем да го извлечем от самата хартия, обясни той. \r\n\r\n Кокаинът е стигнал по море до Европа, а след това по суша до България. Най-вероятно дрогата е предназначена за българския пазар. \r\n \n\t\t\t\t\t\t", "date": "2020.02.02", "title": "Задържаха 500 кг кокаин в кашони за цитруси"}
{"url": "http://www.bnews.bg/article/265596-vnositelyat_na_kokaina_ot_slatina_i_italianskiya_bokluk_ot_pristanishte_varna_se_okaza_edin_i_sasht", "text": "\n Превозвачът е същият, който е возил 150-те контейнера италиански боклук, открит на пристанище Варна \r\n\r\n Над 100 килограма кокаин от двата камиона, които ГДБОП залови в София късно в петък, са били натоварени с над 6 хиляди кашона лайм. Дрогата е била “импрегнирана” в екзотичните цитрусови плодове, познати като зелени лимони, и се извлича по специална технология. Лаймът се използва за коктейли и специални кулинарни рецепти. \r\n\r\n Такова количество от този плод може да задоволи пазара в България поне за няколко години, категорични са търговци на едро. Плодът е скъп и обикновено идва от Южна Америка. От този континент обикновено тръгва и кокаинът. Любопитното е, че компанията - превозвач на лайма с коката, е същата, която е докарала и 150-те контейнера с италиански боклук на пристанището във Варна. \r\n\r\n Един от тировете с ценния товар е задържан на борсата в столичния кв. “Слатина”. Другият - близо до Ихтиман, където живее един от арестуваните при операцията на МВР и прокуратурата с участието на Агенция “Митници”. \r\n\r\n Това е 54-годишният Красимир Керемедчийски. През 2001 г. той е бил директор на столичната митница. Назначен е на поста, когато на власт идват НДСВ и ДПС, а директор на агенцията е Емил Димитров-Ревизоро, днес министър на околната среда и водите. Тогава Керемедчийски е имал 12 г. стаж в системата като инспектор, но не се задържа дълго на поста. \r\n\r\n От много години насам той се занимава със спедиция и международен транспорт, но и със земеделие например. Има офис в голям столичен мол. Брат му Борислав е един от партньорите в начинанията му. Другата им база е в Ихтиман. На брифинг от борсата в “Слатина” главният прокурор каза, че освен в София е задържан още един камион със същата стока - плодове и кокаин, но близо до София. Красимир Керемедчийски има къща и в село Живково до Ихтиман. Освен бивш митничар и бизнесмен той е и футболист в аматьорските първенства в областта. \r\n\r\n Освен Керемедчийски за дрогата са арестувани още 2-ма души. \r\n\r\n Бившият митнически шеф обаче не е крайният получател на дрогата за десетки милиони евро, а само част от веригата на доставка. Двата камиона са преминали успешно граничен контрол. Тировете са минали през държави от Европейския съюз, но стоката е влязла от трета страна. \r\n\r\n “Работата по този случай продължава - трябва да се разтоварят кашоните, да се назначат експертизи. Агенция “Митници” много помогна за залавянето, без тях нямаше да стигнем до успешен край”, каза в събота главният секретар ан МВР Ивайло Иванов. \r\n \n\t\t\t\t\t\t", "date": "2020.02.02", "title": "Вносителят на кокаина от Слатина и италианския боклук от Пристанище Варна се оказа един и същ"}
{"url": "http://www.bnews.bg/article/265600-100_kilograma_kokain_i_mrachnata_syanka_na_vmro_i_ds_dali_prokuror_geshev_shte_posmee_da_stigne_dokray", "text": "\n   \r\n\r\n Преди ден главния прокурор Иван Гешев огласи пред медиите за разкрити над 100 кг. кокаин и арестуван бивш шеф на митниците. Всъщност именно Ревизоро е назначил шефа на Митница София, арестуван за трафика на кокаин, по времето, когато е бил директор на Агенция Митници. Фирмата, осъществила транспорта на кокаина и лайн е същата, която е транспортирана отпадъците от Италия, установени на пристанището във Варна, с несъответстващи кодове на осъществения внос. \r\n\r\n И всичко това е свързано с ВМРО, което не допуска никой да припари до тази територия. Интересна подробност е, че и Гешев не посмя да арестува зам.-министъра на екологията Николай Кънчев, който е дясната ръка на Красимир Каракачанов известен и като агент Иван от ДС. А сега нека направим връзките по дневника на един разузнавач, който съдира мафията и я кара да полудява. \r\n\r\n Внимавайте! \r\nЛицето Юри Смуков от гр. Петрич е бивш шеф на Митница Кулата, офицер от ДС, с голям опит за осъществяване на безпроблемно протичащ трафик, контролиран от ДС. Същият е дългогодишен приятел и колега с Христо Христов от 6то на ДС, настоящ съветник по национална сигурност на Каракачанов, като и с дългогодишния шофьор на Каракачанов- Йотко Андреев, в момента директор на Миграция при СДВР. Йотко Андреев запази поста си в МВР, въпреки огромния скандал с приближена до него фирма, която се оказа, че превозва бежанци в Бургаска област. \r\n\r\n Подаваме инфо към прокурор Гешев, че тези лица и в този момент са на върхови позиции в държавата, а паричните потоци върху, които влияят са за милиарди левове, но нека продължим по нататък. \r\n\r\n \r\nЮри Смуков се счита за ракета-носител на депутата от НФСБ от Петрич Борис Ячев. Борис Ячев преди да попадне в НФСБ беше зам.-председател на Каракачанов във ВМРО, заедно със Славчо Атанасов. Именно обороти свързани с белия прах ги скарват, но към днешна дата ДС сложи всички на място, като направи Ячев шеф на парламентраната комисия за борба с корупцията и кофликт на интереси. Представяте ли си какви хора се \" борят\" срещу корупцията. \r\n\r\n С помощта на ДС Ячев  успя да инсталира протежето си Светлана Йорданов през 2015 г. за главен експерт в одел „Наркотични вещества и съвети“ на дирекция „Лекарствена политика“ към Министерство на здравеопазването. Същата преди това е собственик на фирма за увеселителни мероприятия, при които се пласира белия прах. \r\n\r\n Към днешна дата Йорданова вече е зам.-министър на здравеопазването. Да, да разбираме, че ви се изправят косите, но по-важното е да разберем дали на прокурор Гешев ще му стиска да се изправи срещу истинската мафия. \r\n\r\n А сега нека все пак да припомним, че Юри Смуков и днес често може да бъде засечен на Пиротска 5, където се помещава централата на ВМРО. \r\n\r\n Из дневника на един разузнавач.  \r\n  \r\n \n\t\t\t\t\t\t", "date": "2020.02.02", "title": "100 килограма кокаин и мрачната сянка на ВМРО и ДС. Дали прокурор Гешев ще посмее да стигне докрай?"}
{"url": "http://www.bnews.bg/article/265604-izvesten_nash_skulptor_pita_koi_ministri_i_ot_koi_partii_sa_se_vozili_v_lichniya_samolet_na_vasil_bozhkov", "text": "\n Кои са личностите във фондацията на арестувания в ОАЕ олигарх? Моля уважаваният и твърде обичан главен прокурор да осведоми любопитната общественост със следните данни: \r\n\r\n 1. Кои са лицата, признали колекцията на Васил Божков за легитимна ? \r\n\r\n 2. Кои са лицата, присъствали на тържествената изложба, представяща колекцията на Божков в НИМ /национален исторически музей/ ? \r\n\r\n 3. Кои са съветниците в колекцията на същия? \r\n\r\n 4. Кои видни личности и министри са ползвали частния самолет на Васил Божков? \r\n\r\n 5. Кои са участниците в официалната делегация за изложбата на Божков в Москва ? \r\n\r\n 6. Чии произведения на лица с политическо значение присъстват в колекцията на Божков ? /да се изброят министри и академици/ \r\n\r\n 7. Кои са личностите в фондацията на Васил Божков ? \r\n\r\n 8. Кои са полицейските работници, останали безмълвни пред значимата колекция ? \r\n\r\n 9. Кои са премиерите на РБ, приели колекцията като значима и спасителна по отношение на нашето културно наследство ? \r\n\r\n 10. Кой е министърът, предложил изложба на колекцията в Брюксел ? (същата отхвърлена като съмнителна) \r\n\r\n И други въпроси … \r\n\r\n   \r\n\r\n Велислав Минеков, Фейсбук  \r\n \n\t\t\t\t\t\t", "date": "2020.02.02", "title": "Известен наш скулптор пита кои министри и от кои партии са се возили в личния самолет на Васил Божков"}
