{"url": "http://www.bnews.bg/article/262759-desetki_kvartali_ostanaha_bez_tok_v_sofiya", "text": "\n Десетки квартали на столицата останаха без ток по-рано тази вечер. По информация на ЧЕЗ, в 20:47 часа е възникнала повреда в подстанция с напрежение 110 киловолта. Причината за мащабната авария все още е неясна. \r\n\r\n Малко след 21 часа проверка в сайта на електроразпределителното дружество показа, че аварията е засегнала голяма част от София – част от домакинствата в \"Изток\", \"Дианабад\", \"Надежда 1\", \"Лозенец\", \"Люлин 7\", \"Люлин 8\", \"Люлин 9\", \"Люлин 10\", \"Слатина\", \"Студентски град\", \"Витоша\", \"Горубляне\" и \"Младост\" са останали на тъмно. \r\n\r\n А според информацията на сайта токът ще бъде пуснат отново най-късно 23:00 часа. \r\n\r\n Зрители на bTV сигнализираха, че аварията е прекъснала за кратко и футболния мач в Първа професионална лига между \"Левски\" и \"Берое\", който се играе тази вечер на Стадион „Георги Аспарухов“.  \r\n\r\n Около половин час след възникването на аварията от пресцентъра на ЧЕЗ заявиха за bTV, че техниците са преминали към ръчно възстановяване на захранването по райони и скоро то би трябвало да бъде възстановено напълно. \r\n\r\n Наши зрители ни сигнализираха, че на места все още няма ток (към 22 часа). \r\n \n\t\t\t\t\t\t", "date": "2019.08.11", "title": "Десетки квартали останаха без ток в София"}
{"url": "http://www.bnews.bg/article/262758-petima_ubiti_v_noshten_klub_na_braziliya", "text": "\n Петима души бяха убити, а четирима бяха ранени при атака на бандата в нощен клуб в южния бразилски щат Рио Гранде ду Сул. Това съобщи местният информационен портал \"Гаушаз\". \r\n\r\n Около 01:00 часа в събота група маскирани въоръжени мъже пристигнаха в заведението, разположено на 60 км от областния център. Нападателите поискаха да изключат музиката, след което застреляха една от жените там. Тогава те започнаха да стрелят по останалите посетители. Ранените в тежко състояние са изпратени в болници в столицата на региона, град Порто Алегре. \r\n\r\n Полицията е склонна да смята, че може би става въпрос за уреждане на сметки между наркодилъри, но не изключва други версии. Свидетели на инцидента отказаха даването на показания. \r\n\r\n Високият процент на престъпност в Бразилия с население от 205,8 милиона души е един от най-острите проблеми в страната, за което свидетелстват данните от множество проучвания на общественото мнение. Според социологическия център Datafolha 60% от бразилските граждани се страхуват да излязат вечер поради разразилата се престъпност. Загрижеността за своята безопасност се изразява в по-голяма степен от бедните. \r\n \n\t\t\t\t\t\t", "date": "2019.08.11", "title": "Петима убити в нощен клуб на Бразилия"}
{"url": "http://www.bnews.bg/article/262763-v_selo_dyulino_plashtat_skapo_za_negodna_piteyna_voda", "text": "\n Жителите на село Дюлино в община Бяла плащат висока цена за негодна питейна вода. Водопроводната мрежа в селото е амортизирана и се нуждае от спешна подмяна.„ \r\n\r\n Водопроводната мрежа, изградена преди повече от 50 години, е амортизирана, а цената на кубика е над 2 лева. \r\n\r\n В Дюлино живеят около 300 души. Много са дошли от големия град заради чистия въздух. Най-големият недостатък на селото обаче се оказва водата. Хората си носят с туби от Варна. \r\n\r\n Водата на селото е от местни водоеми, която напоследък е със завишено съдържание на калций и не е желателно да се пие. \r\n\r\n Опитите на община Бяла с европейски средства да се изгради нова водопроводна мрежа в три села, сред които и Дюлино, остават без резултат. В общината продължават да търсят финансови възможности и програми за изграждането на водопроводна мрежа, предава още БНТ. \r\n \n\t\t\t\t\t\t", "date": "2019.08.11", "title": "В село Дюлино плащат скъпо за негодна питейна вода"}
{"url": "http://www.bnews.bg/article/262760-koshmarna_novini_za_mayli_sayras_i_liam_hemsuart", "text": "\n Майли Сайръс и Лиъм Хемсуърт приключиха романа си - дългогодишната двойка и младоженци отскоро се разделиха по-малко от година след сватбата. \r\n \r\nПредставител на Майли каза на People Mag: \"Лиъм и Майли са се договорили да се разделят. Те се развиват, променят се като партньори и индивиди, така че са решили, че това е най-доброто, докато двамата се фокусират върху себе си и кариерата. Те все още остават всеотдайни родители на всичките си животни, които споделят, докато обичат да отделят от времето си за тях.\" \r\n \r\nНовината идва малко след като Майли публикува снимка на себе си, на която изглежда не носи сватбения си пръстен.  \r\n \n\t\t\t\t\t\t", "date": "2019.08.11", "title": "Кошмарна новини за Майли Сайръс и Лиъм Хемсуърт"}
{"url": "http://www.bnews.bg/article/262767-balgarin_se_podigrava_na_piyani_datchani_na_slanchev_bryag_video", "text": "\n   \r\n\r\n Българин намери отдушник за яда си срещу алкохолните туристи в Слънчев бряг, като им се подигра публично, засне гаврата и после я пусна в социалните мрежи. \r\n\r\n На видеото, което се превърна в истински хит, се вижда как пияните младежи от Дания се опитват да спукат метална кутийка с бира с твърдите си глави. \r\n\r\n През това време българинът коментира: „Нарежи си челото, майка ти тъпа да е*а“. \r\n\r\n Сред няколко неуспешни опита все пак пивото потича от алуминиевата опаковка и чужденците изпадат в екстаз. \r\n\r\n На финала нашият зевзек кара единия от „победителите” да каже „Аз съм олигофрен”, което пияният датчанин повтаря с удоволствие. Вижте цялото видео: \r\n\r\n   \r\n\r\n \r\n \r\n \r\n\r\n   \r\n \n\t\t\t\t\t\t", "date": "2019.08.11", "title": "Българин се подиграва на пияни датчани на Слънчев бряг- видео"}
{"url": "http://www.bnews.bg/article/262764-mobilniyat_telefon_osnovna_prichina_za_katastrofite", "text": "\n За първите 6 месеца на годината 757 водачи са предизвикали пътнотранспортни произшествия без участие на друго моторно превозно средство. Основна причина остава отвличане на вниманието на шофьорите. \r\n\r\n Това съобщи председателят на Държавна агенция „Безопасност на движението по пътищата“ Малина Крумова, която заедно с експерти и служители на ОДМВР Бургас направиха инспекция на участъка от пътя Созопол – Приморско. На кръстовището при село Равадиново през изминалата седмица станаха две транспортни произшествия в два поредни дни. \r\n\r\n По време на проверката стана ясно, че са дадени предписания на Областното пътно управление за почистване на растителността и подобряване на маркировката на пътя, а Агенцията за безопасност на движението ще изиска преглед и допълване на положената маркировка с акцент върху нейната светлоотразителност, обезпечаваща видимостта през тъмната част на денонощието, за всички конфликтни точки. \r\n\r\n Мнението на експертите е, че трябва да се надградят забранителните маркировъчни линии (с вдлъбната или изпъкнала маркировка) чрез структурно преоформяне на повърхността ѝ, за да се създаде допълнителен акцент за водачите неспазващи въведената организация на движение (да се ограничи навлизането на автомобилите в местата отделени за ляв завой или за изход от основния път). \r\n\r\n С оглед голямата натовареност на отсечката, новосъздадената агенция ще настоява и за поставяне на структурна маркировка по цялото протежение от Бургас до южните ни курорти, което да се изпълни след края на активния сезон. Нужно е и физически да бъде ограничена възможността за извършване на нерегламентиран ляв завой при бензиностанциите по протежение на отсечката. Към момента отделни шофьори нарушават правилата, с което създават предпоставка за ПТП и предизвикват задръствания, блокирайки платното за движение. \r\n\r\n Набелязани са още няколко мерки, които ще изискват по-сериозни инвестиции и време за реализация, поради което ще бъдат оперативно коментирани с АПИ. \r\n\r\n Паралелно Пътна полиция е засилила контрола в цялата област Бургас от началото на летния сезон. В резултат се отчита намаление на жертвите на 50% в сравнение със същия период на миналата година. Директорът на ОДМВР Бургас Калоян Калоянов посочи, че отсечка при село Равадиново до този момент не е била сред критичните в областта. \r\n\r\n При двата инцидента от миналата седмица е имало и сериозен субективен фактор. В единия случай шофьорът е управлявал автомобил под влиянието на алкохол, а в другия – водачът е отвлякъл вниманието си. \r\n\r\n В тази връзка бе коментирано, че мобилните телефони стават все по-голям фактор за възникване на пътнотранспортни произшествия, именно защото разсейват водачите. Затова и Държавна агенция „Безопасност на движението по пътищата“ провежда информационна кампания под мотото „Пиши, когато стигнеш“, която е насочена към превенция към ползването на телефон, докато се шофира и в частност за пресичане на опасната практика водачите да четат и пишат съобщения на мобилния си телефон в движение. \r\n\r\n „Виждаме един нов много опасен феномен – все повече хора се опитват, докато шофират, да пишат или четат съобщения на мобилния си телефон. Това може да бъде сравнено на опит да шофираш със завързани очи, защото, ако се движиш с 80 км/ч и за 5 секунди отделиш поглед за да видиш телефона си, вече си преминал приблизително размерите на едно футболно игрище със затворени очи“, обясни Малина Крумова. \r\n\r\n ОДМВР Бургас стартира още една мярка за превенция – патрулни автомобили ще се движат заедно с пътния поток, за да контролират и регулират трафика по Южното Черноморие. \r\n\r\n Високата скорост остава сериозен проблем и предпоставка за възникване на тежки инциденти. Затова в дните петък – неделя, когато трафикът е най-тежък, полицейското присъствие на натоварените отсечки ще е постоянен. \r\n\r\n За първите 6 месеца на 2019 г. на територията на Област Бургас са регистрирани 179 пътнотранспортни произшествия. При тях са загинали 9 души, а ранените са 215. Фаталните инциденти са намалели с 50%, а ранените са с 49 по-малко в сравнение със същия период на миналата година. Въпреки намаляването на негативната статистика, постигнатите резултати не са достатъчни, докато хора продължават да загиват по пътищата. Затова институциите инициират допълнителни мерки за превенция и призовават хората да карат внимателно, да тръгват отпочинали на път, да обезопасят себе си и децата в колата и да спазват ограниченията на скоростта. \r\n \n\t\t\t\t\t\t", "date": "2019.08.11", "title": "Мобилният телефон – основна причина за катастрофите"}
{"url": "http://www.bnews.bg/article/262766-dans_poiska_dostap_po_vsyako_vreme_do_dannite_za_vsichki_detsa_i_studenti_v_balgariya", "text": "\n \r\n \r\nДържавна агенция \"Национална сигурност\" (ДАНС) поиска безконтролен и непрекъснат достъп до информацията за всички деца, ученици и студенти в България. \r\nДостъпът да бъде осигурен от Министерството на образованието и науката (МОН) на ДАНС 24 часа в денонощието, 7 дни в седмицата чрез виртуална частна мрежа (VPN защитена връзка) предвижда проект на съвместна инструкция на ДАНС и МОН. Днес тя бе публикувана за обществено обсъждане. \r\nПо информация на OFFNews инициативата за създаването на инструкцията е дошла от ДАНС. Не е имало как МОН да откажат на искането. \r\nАко документът бъде приет от Министерския съвет, ДАНС ще има пълен и непрекъснат достъп в реално време до: \r\n1. Регистъра за документите за завършено основно образование, средно образование и/или степен на професионална квалификация. \r\n2. Регистъра за завършилите студенти и докторанти. \r\n3. Регистъра на всички действащи и прекъснали студенти и докторанти по степени на обучение и по професионални направления. \r\n4. Националната електронна информационна система за предучилищното и училищното образование (Т.е. не само кой ученик в кое конкретно училище учи, а и кое дете в коя детска градина/училище е записано в задължителните предучилищни групи - бел. ред.). \r\n5. Информация за движение на децата и учениците (Т.е. в момента, в който дете бъде преместено от училище А в училище Б - ДАНС ще научава за това - бел. ред.). \r\n\"Достъпът до информационните фондове на МОН се предоставя на ДАНС с цел извършване на справочна дейност 24 часа в денонощието, 7 дни в седмицата\", пише в проекта. \r\nПри създаване на нови информационни фондове в МОН, министерството ще е длъжно да осигури достъп до тях на разузнавачите, ако председателят на ДАНС поиска това писмено от министъра на образованието и науката - пише още там. \r\nНеобходимите хардуер, софтуер и комуникационно оборудване за извършването на т. нар. справочна дейност също ще са под контрола на ДАНС, която ще ги осигури за своя сметка. \r\nВсички действия на служителите на ДАНС в информационните масиви на МОН ще се записват и съхраняват в базите данни - част от информационните фондове. \r\nОт мотивите към проекта не става ясно защо всъщност ДАНС иска достъп до цялата тази информация. \r\nТова поражда страхове, свързани с приемането на серия от соросоидни закони, които предвиждат изземване на деца от семействата им, и въдворяването в приемни или в домове, по норвежки образец. \r\nЦитиран е чл. 30, ал. 3 от Закона за ДАНС, който гласи: \"Министерствата и ведомствата предоставят достъп до информационните си фондове на агенцията по ред, определен със съвместна инструкция на председателя на агенцията и съответния министър или ръководител на ведомство\". Въпросният общ текст в закона обаче е в сила от 2008 г. Защо инструкцията се появява цели 11 години по-късно и защо разузнавачите искат да знаят кое дете в коя детска градина, училище учи, а след завършването му - къде е прието за студент, остава въпрос без отговор. \r\nПотърсихме мнението на наши източници от средите на разузнаването. \r\n\"Децата до 18 години, като много специфичен контингент, са защитени по закон от вербуване и всякакво взаимодействие със службите. Такъв пълен достъп дава много широки възможности за подготовка за вербуване след навършване на 18-годишната им възраст\" - бе коментарът на един от тях. \r\nНе става ясно и друго - защо на ДАНС се осигурява пълен достъп, а не достъп при поискване на строго определена информация след солидна аргументация за дадено дете, ученик или студент. \r\nСпоред проекта на инструкцията общото ръководство и контролът по осигуряване на достъп на ДАНС до информационни фондове на МОН се осъществяват от министъра на образованието и науката и председателя на ДАНС. За какво обаче разузнавачите могат да използват справките си и за какво - не? Текстът не уточнява това. \r\n  \r\n \n\t\t\t\t\t\t", "date": "2019.08.11", "title": "ДАНС поиска достъп по всяко време до данните за всички деца и студенти в България !"}
{"url": "http://www.bnews.bg/article/262762-zhalt_kod_za_opasno_goreshto_vreme_eto_kade_termometrite_shte_podminat_35_gradusa", "text": "\n Непоносимо горещо ще е времето и днес. Синоптиците вещаят високи температури, а за 16 области отново е обявен жълт код за опасни горещини. Там се очаква термометрите да надхвърлят 35 градуса. \r\n\r\n През нощта над по-голямата част от страната времето остана ясно и почти тихо. Днес отново ще е слънчево, а следобед и горещо. Ще духа слаб, в Източна България до умерен вятър от изток-югоизток. Максималните температури ще са между 32° и 37°. \r\n\r\n В планините ще е слънчево. Ще духа слаб до умерен вятър от изток-североизток. Максимална температура на височина 1200 метра – около 27°, на 2000 метра – около 20°. \r\n\r\n По Черноморието преди обед ще има разкъсана облачност, но бързо ще намалее до слънчево време. Ще духа слаб до умерен вятър от изток-североизток. Максимални температури по крайбрежието между 27° и 30°. Температурата на морската вода е 26-27°, по-ниска е на север от н. Калиакра. Вълнението на морето ще е 2-3 бала. \r\n \n\t\t\t\t\t\t", "date": "2019.08.11", "title": "Жълт код за опасно горещо време, ето къде термометрите ще подминат 35 градуса"}
{"url": "http://www.bnews.bg/article/262768-f_22_na_sasht_i_cf_18_na_kanada_prihvanaha_ruski_bombardirovachi_kray_alyaska", "text": "\n \r\nВ четвъртък американски и канадски изтребители прехванаха два руски бомбардировача край бреговете на Аляска, съобщава The Hill, позовавайки се на изявление на Обединеното командване за аерокосмическа отбрана на Северна Америка (NORAD). Както уточнява изданието, два американски изтребителя F-22 и два канадски CF-18 се приближиха до два бомбардировача Ту-95 „Мечка“, способни да носят ядрени оръжия на борда, след като руските самолети преминаха зоната за разпознаване на ПВО в Аляска и Канада на 300 км от брега на Аляска. Според обединеното командване и двата бомбардировача са останали в международното въздушно пространство, без да нарушават границата на суверенната територия на САЩ или Канада. Американският вестник припомня, че полетите на руски бомбардировачи бяха възобновени през 2007 г., след решението на Москва да увеличи военния си потенциал. Пентагонът смята, че с подобни полети Русия се опитва да демонстрира военната си сила пред противниците и да се подготви за евентуални конфликти. Преди седмица NORAD идентифицира два руски самолета за борба с подводници в същия район. Още по-рано, през май, американските изтребители трябваше два пъти да се приближават до самолети от Русия в зоната за разпознаване на ПВО в Аляска за два дни. В същото време изданието отбелязва, че САЩ също извършват подобни полети в международното въздушно пространство близо до границите на Русия. Така през юни руските изтребители за три часа три пъти прихванаха американски самолет над Средиземно море. Шестият флот на САЩ нарече второто прехващане „опасно“, защото руският самолет „направи високоскоростен проход директно пред самолета на мисията, което изложи на риск пилотите и екипаж“. Руските военни оспорват тази оценка на техните действия. \r\n\r\n   \r\n \n\t\t\t\t\t\t", "date": "2019.08.11", "title": "F-22 на САЩ и CF-18 на Канада прихванаха руски бомбардировачи край Аляска.\r\n"}
{"url": "http://www.bnews.bg/article/262757-strelba_v_dzhamiya_v_norvegiya_edin_chovek_e_ranen", "text": "\n Инцидент със стрелба се е разиграл по-рано в събота в ислямския център ал Ноор в Осло, Норвегия, съобщи местната полиция, цитирана от БГНЕС. \r\n\r\n Един човек е бил ранен, когато стрелец нахлува в джамия в Осло и стреля. Извършителят е арестуван. \r\n\r\n Според полицията нищо не показва, че в нападението са замесени повече хора. \r\n\r\n Органите на реда продължават да работят на място. В района има няколко въоръжени полицейски патрули, както и голям брой линейки в района. \r\n \n\t\t\t\t\t\t", "date": "2019.08.11", "title": "Стрелба в джамия в Норвегия, един човек е ранен"}
{"url": "http://www.bnews.bg/article/262752-tornado_nanese_tezhki_shteti_v_lyuksemburg", "text": "\n Торнадо нанесе тежки щети в Люксембург. 14 души са ранени, а 160 къщи са били повредени. Вятърът е бил със скорос 130 километра в час ударил най-сериозно две малки градчета в близост до границата с Франция. \r\n\r\n Премиерът на малката държава съобщи, че са мобилизирани всички екипи на службите за борба с бедствията, за да се разчистят следите от бурята и да се окаже помощ на гражданите. \r\n\r\n Торнадото не е обичайно явление в Люксембург. Според климатолози напоследък този вид бури са зачестили в Европа. Има данни, че мощната буря снощи в Амстердам също е била торнадо. За последно, фатален случай при такова явление в Европа е имало преди 3 години при преминаването на торнадо в Рим. \r\n\r\n Торнадото не е обичайно явление в Люксембург. Според климатолози напоследък този вид бури са зачестили в Европа. Има данни, че мощната буря снощи в Амстердам също е била торнадо. За последно, фатален случай при такова явление в Европа е имало преди 3 години при преминаването на торнадо в Рим. \r\n \n\t\t\t\t\t\t", "date": "2019.08.11", "title": "Торнадо нанесе тежки щети в Люксембург "}
{"url": "http://www.bnews.bg/article/262769-kevork_kevorkyan_sega_shte_vi_napisha_kakvo_e_bilo_nrb_za_99_ot_naroda", "text": "\n Най-общо казано. :) \r\n\r\n Омръзна ми да ме питат какво е било НРБ за мен. Сега ще ви напиша какво е било НРБ за 99% от народа. Останалият 1% бяха в Белене! \r\n\r\n За обикновения човек Народната република не бе долар за 96 ст. Не бе и мощна индустрия. Не бе и ДС. \r\nЗа обикновените хора 99% НРБ беше нещо уникално. \r\n\r\n Когато ходехме по улиците на който и да е град или село, не само няма кой да те нападне, ами и да те напсува! Решетки по прозорците? Стига, бе - това да не е затвор. Железни врати по входовете? Та ние не сме били диваци! Нито наркомани, нито просяци, нито крадци. \r\n\r\n НРБ - това е, когато познаваш всички в блока, дори когато е на 16 етажа. Може да влезеш при всеки и да си поискаш захар, сол или каквото и да е. \r\n\r\n НРБ - това е, когато възрастен се качва в градския транспорт и младите като по команда ставаха да отстъпят място. Така ни учеха. \r\n\r\n НРБ - тогавашните гастрономи работеха като днешните магазини. Вървиш и буташ количката, но нямаше никаква охрана. Бележката за сирене лелката я пишеше с молив отгоре на хартията. Нямаше камери за наблюдение. На никого не му минаваше през главата да краде. \r\n\r\n НРБ – най-доброто образование, и то без пари. \r\n\r\n НРБ – времето, когато малцинствата ги ограмотяваха и те работеха по строежи и комунални предприятия. Всички! \r\n\r\n НРБ – време, в което улиците бяха излизани до блясък и кметството не плащаше милиони на някакви олигарси. \r\n\r\n НРБ – време, в което българският милиционер не мъкне загубилото се дете в милицията, а го изпраща до вкъщи и го предава на родителите му и после отдава чест! И не заради някаква изгода! Към милиционера имаше уважение! \r\n\r\n НРБ – време, в което големите можеха да се доближат до дете и да го попитат има ли нужда от помощ! Днес такъв ще го обвинят в какво ли не! \r\n\r\n НРБ – време, в което всеки оставяше ключа под черджето на вратата. Никой не крадеше. \r\n\r\n НРБ - от работата ти даваха на смешни цени жилище! Ипотека никой не знаеше какво означава! Банкерите не бяха толкова алчни, а властта им чупеше ръцете от китките! \r\n\r\n НРБ – време, в което по телевизията не показваха камари трупове и силиконови гърли. Предаванията бяха познавателни и образователни. \r\n\r\n НРБ – времена, в които, ако не отидеш в магазина една година, цените после бяха същите! \r\n\r\n НРБ – времена, в които стругар или шофьор бе също престижна професия. \r\n\r\n НРБ – времена, в които охранител в училище бе извращение! Най-страшна бе леля Пена с парцала за миене. \r\n\r\n Не знам как да обясня по добре какво е НРБ за 99% от хората. \r\n\r\n Автор: Всички, които са живели в НРБ  \r\n\r\n \r\n\r\n   \r\n \n\t\t\t\t\t\t", "date": "2019.08.11", "title": "Кеворк Кеворкян: \"Сега ще ви напиша какво е било НРБ за 99% от народа.\""}
{"url": "http://www.bnews.bg/article/262761-sanya_vadi_sramnite_tayni_na_niki_iliev_vav_fermata", "text": "\n Една от най-успешните и обичани млади актриси у нас – Саня Борисова, ще бъде част от предстоящия сезон на мега продукцията „Фермата“. Петото издание на хитовото риалити ще се излъчва тази есен по bTV и в продължение на три месеца ще подложи на изпитание духа и силата на играчите, които ще се състезават за голямата награда от 100 000 лева. \r\n \r\nЗвездата на 36-годишната актриса, която отскоро се изявява като сценарист и режисьор, изгрява през 2008 г., когато дебютира с главна роля в телевизионен сериал. Следват няколко успешни филма, които веднага я нареждат сред най-красивите лица на българското съвременно кино. \r\n \n\t\t\t\t\t\t", "date": "2019.08.11", "title": "Саня вади срамните тайни на Ники Илиев във \"Фермата\""}
{"url": "http://www.bnews.bg/article/262765-v_roklya_s_kanabis_se_barna_ministarkata_na_turizma_angelkova", "text": "\n \r\n \r\nCĸaндaлнaтa poĸля c ĸaнaбиc нa миниcтъpĸaтa нa тypизмa Aнгeлĸoвa e нa цeнa 10 000 лeвa и e yниĸaт cпopeд xopa cвъpзaни c мoдният cвят. \r\nTaĸивa poĸли нямa ĸaĸ дa ce пpaвят нa ĸoнвeйpн, ĸoмeнтиpaт зaпoзнaти, a caмoтo пpиcъcтвиe нa pacтeниeтo ĸaнaбиc въpxy цялaтa poĸля, гoвopи зa eĸcтpaвaгaнтeн дизaйнep, ĸoйтo нaдaли щe пpoдaдe пpoизвoдeниeтo cи пoд 10 бoнa пapчeтo. \r\nPoĸлятa нa Aнгeлĸoвa, нe caмo чe e cĸъпa, нo и oпpeдeлeнo e пaзapeнa в Mилaнo или Πapиж в няĸoй бyтиĸ, зaщoтo тaĸивa poĸли нямa в интepнeт. \r\nΠo интepecнoтo e чe ĸaтo нищo poĸлятa мoжe дa oĸaжe и yшитa пo идeя нa caмaтa миниcтъpĸa oт няĸoй видeн мoдeн дизaйнep, нo ĸaĸвo иcĸa дa ни ĸaжe тя c тaĸaвa визия нa тaĸoвa oфициaлнo cъбитиe e дpyг въпpoc. \r\nИнформиран.нет \r\n  \r\n \n\t\t\t\t\t\t", "date": "2019.08.11", "title": "В рокля с канабис  се барна министърката на туризма Ангелкова ."}
{"url": "http://www.bnews.bg/article/262756-balgariya_pobedi_kategorichno_puerto_riko_s_3_0", "text": "\n Волейболните национали победиха с 3:0 срещу Пуерто Рико във втория си мач от Група А на олимпийската квалификация за Токио 2020 във Варна.   \r\n  \r\nНачалото на първия гейм беше равностойно до 3:3, след което България поведе с 5:3 след атака на Мартин Атанасов и силна контра на Цветан Соколов. \r\n  \r\nНашият тим взе преднина от 3 точки при 8:5 и съперникът веднага взе прекъсване. Ас на Цветан Соколов за 10:6 накара треньорът на Пуерто Рико Освалд Антонели да вземе втори таймаут и това даде резултат до 13:13. \r\n  \r\nБългарите обаче заиграха по-организирано и дръпнаха с 19:14 след страхотен блок на Алекс Грозданов. Два аса на Соколов доведоха до 22:15 и в крайна сметка България взе първия гейм с 25:20 след грешка от сервис на пуерториканците. \r\n  \r\nНачалото на втората част бе за България, но постепенно съперникът изравни не само играта, но и резултата 11:11. Последваха мощни забивки на Розалин Пенчев и Алекс Грозданов, които създадоха настроение на игрището и на трибуните.  Бърза атака през центъра на Алекс Грозданов за 16:13 накара треньорът на Пуерно Рико да поиска прекъсване. \r\n  \r\nРазликата стана 19:14 след два отлични български блока. Пуерто Рико успя да стигне до равенство при 19:19 при сервис на влезлия като резерва Педро Ниевес, включително и ас. Независимо от таймаута за Силвано Пранди и предприетите смени, равенството се запази до 22:22. \r\n  \r\nБългария стигна до геймбол при 24:22 след страхотна изява при мрежата на Мартин Атанасов и фантастичен блок на Грозданов. \"Лъвовете\" затвориха гейма в своя полза при 25:22 след атака в аут на Джеси Колон и поведоха с 2:0. \r\n \n\t\t\t\t\t\t", "date": "2019.08.11", "title": "България победи категорично Пуерто Рико с 3:0"}
