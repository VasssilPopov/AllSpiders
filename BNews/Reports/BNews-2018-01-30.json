{"url": "http://www.bnews.bg/article/236162-komisiyata_za_lechenie_v_chuzhbina_otnovo_v_izdanka_proverkata_zapochva_zashtoto", "text": "\r\nИнспекторатът на Министерството на здравеопазването и Изпълнителна агенция „Медицински одит“ влизат на проверка в Комисията за лечение в чужбина. \r\nПроверката е стартирала след заповед на министър Ананиев, съобщиха от здравното министерство. Здравният министър реагира веднага след писмо от съпругата на починал гражданин, кандидатствал за финансиране на трансплантация пред КЛЧ през юли 2016 г. \r\nПроверката ще обхване трансплантациите на органи за периода от 01.07.2016 г. до 31.12.2017 г., като детайлно ще бъдат обследвани досиетата на всички пациенти, сезирали Комисията. Докладът трябва да бъде представен на министъра до 20 февруари. \r\n„Ще разберем кой точно не си е свършил работата от администрацията, за да може да си понесе отговорността. Министърът ще бъде безкомпромисен“. Това посочи зам.-министър Бойко Пенков на извънреден брифинг. \r\nТой обясни, че този случай е във фокуса на вниманието на МЗ и вече е получено становище от проф. Валтер Клепетко от Университетска болница - Виена, в което се казва, че трансплантацията е невъзможна заради общото състояние на пациента. \r\nОт началото на годината комбинирана проверяваща група изследва цялостната дейност на Комисията за лечение в чужбина и се очаква до дни да представи доклада си на министъра. Целта на анализа е в Комисията за лечение в чужбина да се направят такива промени, които да са в услуга на хората, стана ясно още от думите на д-р Бойко Пенков. \r\n„Искаме да подобрим дейността на Комисията, така че от една страна да няма административно забавяне на процедури, а от друга страна да няма злоупотреба с права“, посочи още зам.-министърът.  \r\n ", "date": "2018.01.30", "title": "Комисията за лечение в чужбина отново в издънка, проверката започва, защото...\r\n"}
{"url": "http://www.bnews.bg/article/236159-zhestokiyat_georgi_naragal_26_pati_zhena_si_i_ya_ubil_shte_tarka", "text": "По искане на Окръжната прокуратура в Ловеч съдът взе мярка за неотклонение „задържане под стража“ за 37-годишен мъж от Троян, убил зверски жена си. Прокуратурата е привлякла Георги К. Като обвиняем за това, че за времето от 20.00 часа на 27 януари до 2,30 часа на 28 януари в семейния им апартамент, умишлено причинил смъртта на Красимира К. на 35 години.  Извършителят й нанесъл с нож 26 прободни рани в гърдите и корема. „Съдът прие за основателни доводите на прокуратурата, че от събраните по делото доказателства може да се направи обосновано предположение за авторството на деянието. За извършеното престъпление се предвижда наказание повече от 10 години лишаване от свобода“, съобщиха от Апелативната прокуратура във Велико Търново, съобщиха от държавното обвинение. Извършеното деяние е с висока степен на обществена опасност.  На Георги К. е била издадена Заповед за незабавна защита от 17 януари тази година от Районния съд в Троян, с която се задължава да се въздържа от извършване на домашно насилие спрямо съпругата си. Той е бил отстранен от съвместно обитаваното жилище и му е наложена забрана да приближава жената на повече от 100 м. На 27 януари след полунощ Георги К. отишъл в апартамента, където била съпругата му и след употреба на алкохол и пореден скандал помежду им, с нож нанесъл множество наранявания, довели до смъртта й. Налице е опасност същият да се укрие или да извърши друго престъпление, поради което съдът взе мярка за неотклонение „задържане под стража“ на лицето. Определението подлежи на обжалване пред Апелативен съд – Велико Търново.  \r\n ", "date": "2018.01.30", "title": "Жестокият Георги,  наръгал 26 пъти жена си и я убил, ще търка..."}
{"url": "http://www.bnews.bg/article/236165-zatvor_za_obirdzhiyata_na_zhertvi_ot_atentata_v_manchestar", "text": "Бездомник, който открадна портфейл и мобилен телефон от жертвите на атентата в Манчестър, бе осъден на над 4 години затвор, предадоха световните агенции. \r\nТридесет и три годишният Крис Паркър първоначално бе представен като герой, опитал се да помогне на ранените в самоубийствения атентат след концерта на Ариана Гранде в Манчестър на 22 май миналата година. Добри хора обединиха сили и събраха за бездомника над 50 000 британски лири. \r\nНо кадри на охранителни камери показаха как той краде мобилен телефон и портфейл от две жертви. На кадрите се вижда по-специално как Паркър се навежда над ранена жена, докато до нея нейната 14-годишна внучка агонизира. Той взима от ранената портфейл и после използва банковата карта, намерена вътре, за да яде в заведение за бързо хранене. \r\n\"Вие не сте героят, който претендирате, че сте, вие сте един обикновен крадец\", каза съдията при произнасянето на присъдата от 4 години и 3 месеца.", "date": "2018.01.30", "title": "Затвор за обирджията на жертви от атентата в Манчестър"}
{"url": "http://www.bnews.bg/article/236163-turski_futbolen_klub_napravi_parviya_transfer_s_kriptovaluta", "text": "Турският футболен клуб \"Харунустаспор\" извърши първия в историята трансфер с биткойни, съобщава CNN Turk. Аматьорският тим се подсили с 22-годишния Омер Фарук Кироглу срещу 2000 хиляди лири в криптовалутата и 2500 кеш.  \"Направихме го, за да ни забележат в страната и по целия свят. Гордеем се с това\", каза клубният президент Халдун Шехит. Турското правителство предупреди гражданите преди време, че търговията с криптовалути носи рискове и не е защитена правно.", "date": "2018.01.30", "title": "Турски футболен клуб направи първия трансфер с криптовалута"}
{"url": "http://www.bnews.bg/article/236164-strashno_dvama_s_kachulki_namushkvat_ukrainets_pred_deteto_mu", "text": "\r\nНамушканият в Бургас украинец е 33-годишният Артем Караватий - зам.-изпълнителен директор на металургичния завод в Дебелт - \"Промет стиил\". \r\nСигналът за нападението е подаден около 19.50 ч. снощи в Първо Районно управление в Бургас, съобщиха от полицията в града. \r\nВ района на общинския паркинг на ул. „Генерал Гурко”, двама мъже с качулки нападнали 33-годишия Караватий, който току що бил паркирал джипа си и му нанесли прободна рана в областта на врата. След това избягали.  \r\nВ джипа на мъжа бил 5-годишния му син. Украинецът е намушкан, докато вдигал детето от седалката. Пострадалият е получил първа помощ в УМБАЛ-Бургас, а по-късно е приет в Първа хирургия на здравното заведение. Няма опасност за живота му, уточниха от болницата.  \r\nАртем Караватий живеел със семейството си в Бургас от няколко години. Имал апартамент близо до паркинга, където е извършено нападението. Полицията вече е иззела записи от видеокамери в района. Към момента основната версия е сплашване, съобщи Дарик ради \r\n ", "date": "2018.01.30", "title": "СТРАШНО: Двама с качулки намушкват украинец пред детето му!"}
{"url": "http://www.bnews.bg/article/236161-ministar_na_merkel_nokautira_borisov_balgariya_e_korumpirana_nikakav_shengen", "text": "\r\nБаварският министър на вътрешните работи Йоахим Херман се обяви срещу приемането на България в Шенгенската зона. Според него това е позицията и на неговия Християнсоциален съюз - баварският партньор на управляващия Германия Християндемократически съюз на канцлера Ангела Меркел. \r\n\"В дългосрочен план членството на България и Румъния в Шенген не само е желателно, но и задължително. Искаме всички страни-членки на ЕС да се интегрират в структурите му, но в момента приемането на България е изключено. Още е рано за това\", категоричен е Херман в интервю за в. \"Ди Велт\", цитирано от БНР. \r\n  \r\nСпоред баварският вътрешен министър разширяването на Шенген не може да става за сметка на сигурността на германските граждани. Херман също така подчертава, че \" \r\nБаварският вътрешен министър смята, че тези проблеми поставят под въпрос сигурността на границите. \"Няма как да обясним пред гражданите си, че връщаме границата с Австрия, за да се борим с бежанската криза, а в същото време махаме границите с България и Румъния. Още повече, че България е и външна граница на ЕС\", допълва Йоахим Херман. \r\n ", "date": "2018.01.30", "title": "Министър на Меркел нокаутира Борисов: България е корумпирана! Никакъв Шенген!"}
{"url": "http://www.bnews.bg/article/236138-kalin_vrachanski_prodava_kolata_ot_kapkite", "text": "Автомобилът, който получи като победител в шоуто \"Като две капки вода\" Калин Врачански е обявен за продажба. Tова показва справка в един от големите интернет сайтове за продажба на употребявани автомобили. Колата е \"Форд Еко Спорт\", произведена е през август 2016 година, а цената ѝ е 26 500 лева. \r\nКато нова тя е струвала 37 000 лева, според ценовата листа на официалния вносител на марката. Въпреки немалката отстъпка обаче, интересът към автомобила не е голям, поне според статистиката на посетилите обявата. Колата не е карана изобщо, става ясно още от обявения километраж - 160 изминати километра. \r\nДвигателят е бензинов, а мощността 125 к.с. Такава продажба е трудна, коментират хора от фирма за внос и продажба на коли втора употреба. Цената трябва да е много изгодна, защото този модел не е популярен в България и интерес към него на практика няма.", "date": "2018.01.30", "title": "Калин Врачански продава колата от \"Капките\""}
{"url": "http://www.bnews.bg/article/236139-ronaldo_izprashtal_srednoshtni_saobshteniya_na_modelka_na_belyo", "text": "Кристиано Роналдо изпращал среднощни съобщения на мдела Раян Съдждън. Двамата се познавали още от 2009 г. Според \"Сън\" Роналдо изпращал SMS-и на модела на бельо, като я приканвал да си чатят в месинджъра на Фейсбук. \"Ще ти се обадя след час, ако ми изпратиш личен номер. Аз съм в хотела\", гласяло съобщението. \r\nСпоред източника тя отговорила: \"Тръгвам, за да взема приятеля ми от работа и после ще пийнем навън. Не мисля, че ще му хареса да говоря с теб в 11 вечерта.\" Райън, която е сгодена за актьора Оливър Мелър, се отървала от ухажора, след като той бил предупреден да я остави намира. Роналдо периодично атакувал Райън със съобщения. Те били приятели, но понякога Роналдо ставал странен в поведението си. Тя няколко пъти му казвала, че има годеник, но това не го притеснявало. \r\nМеждувременно половинката на Роналдо и майка на четвъртото му дете - Джорджина Родригес, навърши 24 години.", "date": "2018.01.30", "title": "Роналдо изпращал среднощни съобщения на моделка на бельо"}
{"url": "http://www.bnews.bg/article/236128-katsi_tane_v_mizeriya", "text": "Сериозни финансови проблеми има бившия шоумен Къци Вапцаров. Комикът, който допреди година-две буквално извираше от тв екрана, сега се оплаква, че не го канят в нито едно риалити, за да весели народа. А негови съседи шушукат, че е затънал в мизерия, пише „Таблоид”. \r\nЗаради безработицата на шоумена, семейството се издържа единствено от съпругата му Меги, която е основала собствена детска градина. Голямата конкуренция обаче е започнала да се отразява и на нейния бизнес, заради което семейството е позакъсало и то сериозно. \r\nПо тази причина шоуменът, който доскоро хранеше семейството със скъпоструващи вегански и биопродукти, напоследък е напълнял и е заприличал на чичко. Заради некачествената храна и самоизолацията у дома, той е неузнаваем. \r\nПознатите му коментират, че той сам е решил да се докара до там. След „ВИП Брадър” 2015 Вапцаров реши да се отдаде на мистика и медитация, и спря да се вижда с колеги и приятели. Той се затвори с жена си и децата си вкъщи и започна живот според странните си религиозни вярвания. \r\nТова залитане към мистиката обаче е в миналото, а в момента Къци трескаво се опитва да изкара малко пари. Единствено големият син на актьора—Асен, който вече е на 24, се опитва да помага у дома, като изкарва допълнително средства. Младежът обаче учи в Америка и разходите му там не са никак малки.  Къци и Меги от друга страна трябва да се грижат за издръжката на 16-годишния Александър и 10-годишния Йоан. Всичките синове на комика са неговата голяма гордост и то с основание. От малки той ги държи на стриктен режим и ги учи на дисциплина. Младежите са научени да чистят къщата, да спортуват и да не капризничат. Сладкото и газираното у дома са табу, а модните дрешки и аксесоари от мола—абсолютно забранени. Нищо чудно покрай това водещият скоро да притича при някой продуцент за участие в риалити, в опит отново да се изяви на малкия екран.", "date": "2018.01.30", "title": "Къци тъне в мизерия"}
{"url": "http://www.bnews.bg/article/236160-i_vse_pak_gdbop_besedvali_sas_zlatko_baretata", "text": "Докато на брифинг днес главният секретар на МВР главен комисар Младен Маринов съобщи, че няма задържан за отвличането на Адриан Златков, след като в онлайн пространството се появиха информации, че Баретата и Ториното са задържани за похищението, се оказа, че крушката имала опашка. Малко по-късно стана ясно, че Ивайло Борисов-Ториното и Златомир Иванов-Баретата действително са били привиквани от ГДБОП и са били разпитвани именно за отвличането на Адриан Златков. По неофициална информация са били привикани в различни служби заедно с още лица от криминалния контингент, твърди bTV. В 6 часа от дома му с полицейски автомобил е взет Златомир Иванов. С него се беседва по важни теми. Баретата все още не е излязъл от сградата на ГДБОП. Адвокатът му си тръгнал около 15 часа.  По непотвърдена информация сутринта с полицейски автомобил е бил докаран и Ивайло Борисов-Ториното. Официално от МВР казват, че няма задържани. За последните 24 часа в ГДБОП, в столичната и националната полиция, са били извикани около 40 души от криминалния контингент. \r\n ", "date": "2018.01.30", "title": "И ВСЕ ПАК: ГДБОП \"беседвали\" със Златко Баретата"}
{"url": "http://www.bnews.bg/article/236154-napredak_tsvetan_vasilev_si_e_poluchil_obvinitelniya_akt", "text": "\r\nВластите в Сърбия са успели да връчат призовка и 11-те хиляди страници обвинителен акт на бившия мажоритарен собственик на КТБ Цветан Василев. \r\nТова съобщи пред БНР адвокатът му Константин Симеонов.  \r\nТака има шанс съдебният процес за източването на 2,5 милиарда лева от фалиралата банка, по който подсъдими са общо 18 души, да започне през февруари, за когато е насрочен.   \r\nСамият Василев обаче няма да присъства лично в съдебната зала, а делото по отношение на него ще се гледа задочно.  , за които по-рано днес ви информирахме. Схемата на банкера се оказва изключително плоска – чрез своите маши да извади избирателен списък с хора, които да докажат, че основният свидетел по делото „КТБ” Бисер Лазов „лъже” и по този начин да минира и без това обречения на провал съдебен процес. Според наши достоверни източници в прокуратурата към следственото дело има списъци с имената на десетки политици. Едни от най-фрапиращите суми обаче са били получени на ръка от лидера на патриотите и настоящ военен министър Красимир Каракачанов и дясната ръка на Георги Първанов (Агент Гоце) по линия на МВР и Държавна сигурност Румен Петков. По информация на BNews, която може да бъде потвърдена от прокуратурата, двамата са прибрали по 1 млн. лв. – толкова колкото Кънчо Стойчев и Андрей Райчев в деня на размисъл на изборите за Европейски парламент.", "date": "2018.01.30", "title": "Напредък: Цветан Василев си е получил обвинителния акт"}
{"url": "http://www.bnews.bg/article/236155-posledno_lavchetata_terez_i_masud_zaminavat_za_holandiya", "text": "Лъвчетата ще бъдат изпратени утре в спасителен център в Холандия, където ще им бъде оказана необходимата помощ. Това стана ясно на извънреден брифинг в МОСВ. \"Най-резонно е лъвчетата от Разград да бъдат закарани в Холандия, утре заминават\", каза изпълнителният директор на Българската агенция по безопасност на храните (БАБХ) д-р Дамян Илиев. Според ветеринари у нас няма възможност да се контролират заболяванията на лъвчетата, които са със сериозно увредени гени заради кръвосмешения. По-рано днес в София се проведе голям протест на граждани срещу решението на общинския съвет в Пазарджик да ги настани в своя зоокът - въпреки предупрежденията на еко активисти, че няма нужните условия. Те спасиха лъвчетата, гледани при лоши условия в Разград и намериха спасителен център, където могат да бъдат отглеждани. Изненадващо, Пазарджик поиска лъвчетата, а разградските общинари ги дадоха (въпреки по-рано поетия ангажимент да ги изпратят в спасителен център), като природозащитници заподозряха, че в крайна сметка големите котки ще се окажат в частна колекция. В същото време определени медийни кръгове, а и местната власт в града започнаха кампания срещу активистите. Случаят стигна и до правителството, като от \"Дондуков\" 1 подкрепиха природозащитниците. Въпреки това в Пазарджик не отстъпиха от намеренията си и даже организацията \"Четири лапи\" беше дадена и на прокурор от кмета Тодор Попов заради опитите си да организира преместването на лъвчетата в спасителния център.", "date": "2018.01.30", "title": "Последно: Лъвчетата Терез и Масуд заминават за Холандия!"}
{"url": "http://www.bnews.bg/article/236153-chichoto_na_izyadenoto_ot_kuche_dete_e_obvinen_za_smartta_mu", "text": "  Днес, 30 януари 2018 г., Районна прокуратура-Пазарджик привлече като обвиняем 35-годишния Д.М. за това, че на 29 януари 2018 г., в с. Мокрище, общ. Пазарджик, не положил достатъчно грижи за гръбначно животно – куче от породата „питбул“, което е било под надзор, като в резултат на това е последвала смъртта на малолетно лице – 3-годишно момче – престъпление по чл. 325в, ал 2, във връзка с ал. 1 от Наказателния кодекс. Д. М. е задържан за срок от 72 часа с постановление на наблюдаващия прокурор. В хода на проведеното разследване е извършен оглед на местопроизшествието, към който е приложен и фотоалбум, разпитани са свидетели, назначена е съдебно-медицинска експертиза, уведомени са Община Пазарджик и Агенцията по храните. Кучето е било прегледано от ветеринар, издадени са предписания, като мерки за него трябва да бъдат взети от съответните контролни органи.  По делото се извършват активни процесуално-следствени действия. \r\n ", "date": "2018.01.30", "title": "Чичото на изяденото от куче дете е обвинен за смъртта му!"}
{"url": "http://www.bnews.bg/article/236144-mariya_sharapova_badzhanachka_s_pipa_midaltan", "text": "Новият любовник на руската тенисистка Мария Шарапова я направи баджаначка с Пипа Мидълтън. Бившата изгора на Григор Димитров се среща с основателя на аукционната къща \"Paddle8\" Александър Гилкс, като двамата бяха засечени да разговарят и интимничат на летището в Лос Анджелис. Гилкс е един от най-ухажваните мъже на Острова. Той е приятел на принцовете Хари и Уилям, а в един момент беше гадже и със сестрата на Кейт, Пипа. Друг любопитен факт е, че неговата бивша съпруга Миша Нона пък е приятелка на Меган Маркъл и именно тя запознала актрисата и принц Хари. През 2016 г. Гилкс се разведе с Миша, като това бе сериозен удар за него. Тя е била неговата първа голяма любов. Явно с Шарапова са готови за връзка, макар досега да не са потвърдили официално, че са заедно.  Александър се запознал с Маша по време на изложба в Ню Йорк, напомня \"Тялото.бг\".", "date": "2018.01.30", "title": "Мария Шарапова баджаначка с Пипа Мидълтън"}
{"url": "http://www.bnews.bg/article/236157-maybasi_obikalyat_blokovete_v_studentski_sobstvenost_na_mayki_na_bezrabotni", "text": "  След разпоредените проверки на скъпи возила в страната от страна на НАП, по разпореждане на прокуратурата, социалните мрежи се напълниха с коментари по темата, къде весели, къде гневливи. *Публикуваме без редакторска намеса. Закачлива снимка, седнал във \"ферари\" - детско легло пусна евродепутатът Николай Бареков и поясни: Специалисти по престъпния свят отбелязаха пък, че: \"Дори в държави, които света ги смята \"от третия свят\" наркобароните, карат тойота корола, за да не се набиват на очи. Такова, като в България го няма НИКЪДЕ (освен в Грузия, Русия и Чечня). Бентлита, паркирани пред панелка в Обеля.     Не липсват и скептици - критици на съдебната власт: \"Повече прилича на тупане на брашнен чувал, доколкото сведенията за тия хора ще изтекат от НАП и МВР към престъпния свят и ще подхранят машината за бъдещи отвличания и изнудвания.  . Тази проверка няма да обхване хора, обитаващи къщи, купени на фирми, каращи коли, които формално не са техни и са примерно с немски номера SHA. Ако обаче някой производител на стени за катерене си е купил Ламборгини, изказал се е неласкаво за администрацията, ето удобен повод да се покаже дейност и да го потормозят малко, с нулев ефект накрая.\" Наблюдатели на работата на Парламента пък отсичат: \"Проверките трябва първо да започнат от вас -депутатите.При вас са най големите кражби, чрез фирми под чужди имена,така фалирате дори и банките.Конституцията не позволява депутат да има собствена фирма,а вие ги имате по някоко,но под чужди или роднински имена.Първо трябва вие да спазвате законите,ако искате и хората да ги спазват.Рибата се умирисва от главата .\"  ", "date": "2018.01.30", "title": "Майбаси обикалят блоковете в Студентски, собственост на майки на безработни!"}
{"url": "http://www.bnews.bg/article/236127-chudo_rayna_pokaza_mazha_do_sebe_si_sled_5_godini_tayni_snimka", "text": "Поп-фолк изпълнителката Райна има ново половинка в живота си. За любовната афера разкри самата певица, след като публикува няколко фотоса от Румъния, на които мистериозният мачо я държи за ръка, пише \"Телеграф\". Почитателите на красавицата от Сандански са на седмото небе от щастие, тъй като това е първият мъж, който Райна показва. Те са категорични, че макар лицето на новия да е скрито от камерите, става дума за сериозна връзка, за която Райна съвсем скоро ще проговори. Според запознати певицата има отношения с въпросния човек от няколко месеца, но чак сега си позволява да публикува общ фотос.  В момента двамата са на почивка в Румъния, както най-вероятно ще останат там до средата на февруари. Райна и новият й са отседнали в един от луксозните хотели в Букурещ. Вместо обаче да ползват спа процедурите и минералните басейни, влюбените се отдават на дълги разходки из красивата столица.  Това е само една от плануваните почивки на Райна. Чаровницата се слави със скъпите си екскурзии, които често подарява сама на себе си. А покрай желанието й да пътува сега намазва и новият, който според слуховете не е дал и пукната пара за почивката в Бурурещ.  ЧУДО!След раздялата с танцьора Светлин Димитров певицата отказваше да коментира интимния си живот и твърдеше, че няма човек, който да й е завъртял главата. Феновете обаче са категорични, че мъж има и е въропс на време Райна да разкрие името му. \r\n ", "date": "2018.01.30", "title": "ЧУДО!  Райна показа мъжа до себе си след 5 години тайни! (СНИМКА)"}
{"url": "http://www.bnews.bg/article/236152-tsatsarov_razporedi_proverka_na_dalaverite_i_futbolistite_v_bdzh", "text": "Главният прокурор разпореди извършването на проверка за злоупотреби в БДЖ - Товарни превози Главният прокурор Сотир Цацаров разпореди на Софийска градска прокуратура да извърши проверка по повод на излъчения репортаж в Нова телевизия за злоупотреби в БДЖ – Товарни превози. Ще бъдат проверявани твърденията за некачествен ремонт на локомотивите, сключване на неизгодни договори с външни изпълнители на ремонта, както и изплатени трудови възнаграждения без основание на лица, назначени формално в системата на БДЖ. В хода на проверката ще бъдат изискани материалите от Нова телевизия  (вкл. и неизлъчените записи) и ще бъдат снети обяснения и от длъжностни лица от БДЖ. Ден по-рано транспортният министър Ивайло Московски отказа да попаде оставка заради фрапиращите случаи в БДЖ, дори обясни, че там нещата са под контрол: Що се отнася до обвиненията в корупция в изказаните теми не намирам нищо, което да е сериозен повод да искам оставката и на колегите си, каза министър Московски. От 2009 г., след управлението на БСП, заварихме БДЖ с 850 млн. лева задлъжнялост и 60 млн. оперативни загуби. Към днешна дата те са малко над 300 млн. лева, следователно няма как при тежка корупция финансовите показатели да се подобряват, посочи той. \"Ремонт на локомотиви не се прави, има поддръжка\", коментира Московски по повод друг упрек от страна на социалистите. \"Благодарение на БСП е затворен последният завод за ремонт на локомотиви и в момента единственият вариант за ремонт на локомотивите е да бъдат закарани в друга държава, посочи още транспортният министър. По повод излъчените репортажи за нарушения на трудовата дисциплина в БДЖ, възложил съм проверки, каза Московски. За да приключи темата с футболния отбор, разбрахме се той да бъде закрит, каза министърът. Тезите, че по времето, когато аз съм бил министър, са арестувани най-много шефове на \"Автомобилна администрация\", показва, че не е имало политически чадър над тези хора, за разлика от времето на БСП, коментира той.  ", "date": "2018.01.30", "title": "Цацаров разпореди проверка на далаверите и  футболистите в БДЖ "}
{"url": "http://www.bnews.bg/article/236151-107_sa_zhertvite_na_trafika_na_hora_za_2017_g", "text": "В Националната комисия за борба с трафика на хора (НКБТХ) през 2017 г. са постъпили 107 сигнала за пострадали лица, съобщи пред журналисти в Пловдив Камелия Димитрова, секретар на комисията. По думите й жертвите са в сферата на сексуална и трудова експлоатация, има сигнали за трафик с цел просия. 350 се жертвите, идентифицирани в досъдебни производства за трафик на хора през последните години. Най-тежки остават случаите на трафик на хора като форма на експлоатация, съчетан с форми на тежко физическо насилие. Камелия Димитрова поясни, че НКБТХ вече има пет резидентен тип услуги, две новоразкрити през миналата година в София, във Варна и Бургас още три такива услуги, в които специалисти и партньори от НПО да подпомагат възстановяването на пострадалите, тяхното психическо, здравословно и социално състояние. Остава тенденцията жените да са по-уязвими към трафика на хора с цел сексуална експлоатация. Има и случаи на мъже, пострадали от тази форма на трафик. През декември НКБТХ е гласувала Национална програма за борба с трафика на хора, която очертава мерките, които си поставя държавата и НПО по линия на превенция, изграждане на капацитет на институциите за закрила на пострадалите и по-добра координация между тях, както и стимулиране ангажимента на всяка институция в противодействие на този вид престъпление. От днес до 1 февруари в Пловдив се провежда Национална работна среща за противодействие на трафика на хора и закрила на жертвите, съобщи БТА.", "date": "2018.01.30", "title": "107 са жертвите на трафика на хора за 2017 г."}
{"url": "http://www.bnews.bg/article/236158-gripat_pomete_i_varna_11_obshtini_pod_karantina", "text": "От утре, 31 януари, РЗИ – Варна обявява грипна епидемия на територията на общините Аксаково, Белослав, Провадия, Вълчи дол, Ветрино, Долни чифлик, Бяла, Суворово, Аврен, Дългопол, Девня. Здравните власти са дали препоръка за преустановяване на учебните занятия за периода 31.01. – 06.02.2018 г. включително, съобщиха от Министерство на здравеопазването. На територията на област Кюстендил се прекратяват учебните занятия от утре до 2 февруари. Поради обявена грипна епидемия в 770 училища в страната днес няма да има учебни занятия. За 138 училища в област Бургас грипната ваканция продължава до 2 февруари. В София-град 276 училища също няма да учат до 2 февруари. 40 училища в област Сливен и 71 училища в област Русе са в грипна ваканция от днес. В Община Варна 63 училища няма да учат днес, но в област Варна се провеждат учебни занятия. В 13 училища в област Габрово и в 61 училища в област Монтана няма да има учебни занятия до 2 февруари. \r\nОбявена е грипна ваканция за 60 училища в област Хасково и за 44 училища в област Ямбол. В още 4 училища няма да се учи днес - ОУ „Иван Вазов\" - с. Мусачево, Софийска област, ОУ „Св. Св. Кирил и Методий\" - с. Ставерци, община Долна Митрополия, област Плевен, СУ „Хр. Ботев\" - гр. Белоградчик, и ОУ „Васил Левски\" - с. Бойница, област Видин.", "date": "2018.01.30", "title": "Грипът помете и Варна, 11 общини под карантина"}
{"url": "http://www.bnews.bg/article/236147-dilyana_popova_svatbarka_na_bahamite", "text": "Няколко дни с Асен Блатечки ще прекара синът му Борил. Актрисата и модел Диляна Попова повери малчугана на грижите на баща му, тъй като самата тя реши да отскочи до Бахамите, видя HotArena. \r\nДиляна бе поканена там на сватба на една от най-добрите си приятелки. Церемонията се състоя на брега на океана и Диляна разбира се, се появи чисто боса. Актрисата и моделка заложи на чисто бяла къса рокля, с което успя да плени останалите гости. \r\n ", "date": "2018.01.30", "title": "Диляна Попова сватбарка на Бахамите"}
{"url": "http://www.bnews.bg/article/236140-situatsiyata_okolo_puchdemon_stava_vse_po_opletena_no_i_ne_iskat_drug_predsedatel_na_katalunskiya_parlament", "text": "Председателят на каталунския парламент Роже Торен отложи предвиденото за днес гласуване на кандидатурата на Карлес Пучдемон за премиер на испанската област, предаде Ройтерс. В същото време Торен даде да се разбере, че няма да предлага друг кандидат за поста. „Днешното заседание бе отложено, но не и отменено“, подчерта неговият председател. Торен определи Пучдемон като единствения жизнеспособен кандидат. Той обеща да гарантира неговия имунитет и този на всички каталунски депутати. Заседанието ще се състои, когато централните испански власти гарантират, че няма да се намесят в избирането на новия каталунски премиер, уточни председателят на регионалния парламент, цитиран от АП. По-рано днес испанският премиер Мариано Рахой предупреди Торен за рисковете от провеждане на заседанието на каталунския парламент, което бе забранено от Конституционния съд, предаде АФП. Рахой повтори позицията си, че Пучдемон не може да бъде кандидат за премиер на Каталуния, докато живее в самоналожено изгнание в Брюксел.", "date": "2018.01.30", "title": "Ситуацията около Пучдемон става все по-оплетена, но и не искат друг председател на каталунския парламент"}
{"url": "http://www.bnews.bg/article/236137-meril_striyp_registrira_imeto_si_kato_targovska_marka", "text": "Мерил Стрийп подаде заявление в американското патентно бюро, за да регистрира името си като търговска марка, съобщи Ройтерс.Актрисата иска името й да е защитено за \"развлекателни услуги\", участия във филми, изказвания и автографи. Причината, поради която тя е подала заявлението на 22 януари, не е ясна. Много знаменитости правят това, за да спрат другите да използват името им без разрешение, или за да печелят от продукти, на които то е изписано. Тейлър Суифт е подала около 60 заявления за търговска марка за 10 години, включително с фрази от песните й, които се използват върху дрехи, аксесоари, тетрадки. \r\nМерил Стрийп получи рекордната 21-а номинация за награда \"Оскар\" миналата седмица за ролята във филма \"Вестник на властта\". През 40-годишната си кариера тя е печелила три пъти награда \"Оскар\", три пъти \"Еми\" и шест пъти \"Златен глобус\".", "date": "2018.01.30", "title": "Мерил Стрийп регистрира името си като търговска марка \r\n"}
{"url": "http://www.bnews.bg/article/236150-putin_obiden_na_sasht_ne_go_vklyuchili_v_spisaka", "text": "Руският президент Владимир Путин се пошегува, че е „обиден“ на финансовото министерство на САЩ, че не го е включило в списъка с представители на държавата и бизнеса, които могат да бъдат подложени на санкции, предаде АФП. Обидно, отговори Путин на въпрос пред свои привърженици, цитирайки известен рефрен от популярен филм от времето на СССР. Президентът заяви, че е бил информиран за US документа, който той нарече неприятелски вредящ на двустранните отношения. Путин обаче заяви, че Москва ще се въздържи от ответни мерки. Очаквахме този списък и няма да скрия, че бяхме готови за ответни мерки, и то сериозни, които биха свели нашите отношения съвсем до нулата. Но засега ще се въздържим от такива крачки, каза той.. В списъка, който министерството на финансите на САЩ е предоставило на Конгреса, фигурират 114 висши политици и чиновници и 96 олигарси, но за тях не са предвидени санкции. Включени са премиерът Дмитрий Медведев, министърът на енергетиката Александър Новак, шефът на \"Росатом\", както висшето ръководство на президентската администрация. Алишер Усманов, Роман Абрамович, Евгений Касперски и Владимир Потанин са сред най-популярните имена на олигарси в списъка. От Министерството на финансите уточняват, че фигуриращите в \"кремълския доклад\" не са обект на никакви ограничения и забрани в САЩ. Няма санкции срещу тях, нито опасност от наказания за американците, които сключват сделки с тях, освен ако такива ограничения не са били въведени по-рано, отбелязва ТАСС.", "date": "2018.01.30", "title": "Путин обиден на САЩ, не го включили в списъка..."}
{"url": "http://www.bnews.bg/article/236142-kameliya_voche_stana_gotvachka_na_pazara", "text": "Певицата Камелия Воче показа, че е жена без предразсъдъци и вдъхновена от италианската кухня, отвори магазинче за паста на столичния пазар „Красно село”. Корлоритното дюкянче вече е станало любимото в квартала, защото арт персоната прави най-вкусните спагети, пица и лазаня, които карат клиентите да си облизват пръстите, писа „Таблоид“. Всяка сутрин пред магазина на джаз примата се нареждат 20-ина души, които поръчват да им бъде приготвена италианска вечеря. Воче, която има опит в южната кухня заради дългогодишното си пребиваване на Ботуша, още отрано започва подготовката на тестото, за да може да втаса. Камелия зарязала глезотиите да спи до късно и ставала по тъмно, за да започне месенето на пиците и питките.  „Правя паста със страхотен мерак, аз съм си кулинарка, пък и все пак ползвам оригинални рецепти, които съм научила в родината на пицата”, радвала се сама на себе си певицата. Опиталите приготвените от нея вкусотии оценявали високо блюдата й и затова вече има достатъчно редовни клиенти. Единственото, което я притеснява, е да не би останалите търговци на пазара да й завидят и да й направят някоя кална история, като например да подадат фалшив сигнал в ХЕИ, че я хигиената не е спазена, я съхранението на продуктите не е както трябва. „Ходи после обяснявай, че си перфектен”, притеснява се Камелия. ", "date": "2018.01.30", "title": "Камелия Воче стана готвачка на пазара"}
{"url": "http://www.bnews.bg/article/236145-spravedlivost_4_g_i_3_mesetsa_zatvor_za_biyach_na_lekar", "text": "4 години и 3 месеца затвор получи 23-годишният Кирил Н., подсъдим за нанасяне на телесни повреди на петима души, съобщиха от прокуратурата в Бургас. Той призна вината си за това, че на 24.05.2017 г. след 02.00 часа, в гр. Бургас, ж.к. „Меден рудник“, МБАЛ „Бургасмед“ ЕООД, в условията на опасен рецидив, извършил непристойни действия, грубо нарушаващи обществения ред и изразяващи се в  явно неуважение към обществото – нанесъл удари с юмруци и крака на петима души, обърнал болнично легло, крещял: „Ще Ви набия!“, „Ще Ви убия! Ще Ви намеря, знам къде живеете!“, „Какви сте Вие? Ще Ви убия, пак ще се върна! Знаете ли кой съм аз?“, „Ще Ви убия! Махнете се от тук, какво като съм пиян? Да не мислите ,че не мога да Ви набия?“, като по своето съдържание деянието се отличава с изключителна дързост – престъпление  по чл. 325, ал. 5, вр. ал. 2, вр. ал. 1, вр. чл. 29, ал. 1, б. „а“ и б. „б“ от НК. Той призна вината си и за това, че на 24.05.2017 г. след 02.00 часа, в гр. Бургас, ж.к. „Меден рудник“, МБАЛ „Бургасмед“ ЕООД, в условията на съвкупност с горепосоченото деяние, чрез нанасяне на удари с юмрук и ритане с крак, причинил лека телесна повреда на медицински специалист – лекар, специализант по анестезиология и интензивно лечение в Отделение по Анестезиология и интензивно лечение, при изпълнение на службата му в Спешното отделение на болницата – престъпление по чл. 131, ал. 2,  т. 4, вр. чл. 130, ал. 2, вр. чл. 23, ал. 1 от НК. Той призна вината си и за това, че на 24.05.2017 г. след 02.00 часа, в гр. Бургас, ж.к. „Меден рудник“, МБАЛ „Бургасмед“ ЕООД, в условията на съвкупност с горепосочените две деяния, чрез нанасяне на удари с юмрук, причинил лека телесна повреда на медицински специалист – лекар, специализант по хирургия в Отделение по Хирургия, при изпълнение на службата му в Спешното отделение на болницата – престъпление по чл. 131, ал. 2, т. 4, вр. чл. 130, ал. 2, вр. чл. 23, ал. 1 от НК. Той призна вината си и за това, че на 24.05.2017 г. след 02.00 часа, в гр. Бургас, ж.к. „Меден рудник“, МБАЛ „Бургасмед“ ЕООД, в условията на съвкупност с горепосочените три деяния и в условията на опасен рецидив, чрез нанасяне на удари с юмрук и ритане с крак причинил средна телесна повреда на Г. К., изразяваща се в разкъсване на лява глезенна става, което е довело до трайно затруднение на движението на ляв долен крайник за срок от 1-1,5 месеца, като деянието е извършено по хулигански подбуди – престъпление по чл. 131а, предл. 2, вр. чл. 131, ал. 1, т. 12, вр. чл. 129, ал. 2, вр. ал. 1, вр. чл. 29, ал. 1, б. “а“ и б. “б“, вр. чл. 23, ал. 1 от НК. Той призна вината си и за това, че на 24.05.2017 г. след 02.00 часа, в гр. Бургас, ж.к. „Меден рудник“, МБАЛ „Бургасмед“ ЕООД, в условията на съвкупност с горепосочените четири деяния, по хулигански подбуди, причинил телесни повреди на повече от едно лице: чрез нанасяне на удари с крак, причинил лека телесна повреда на П.И. и на М.Ф.– престъпление по чл. 131, ал. 1, т. 4 и т. 12, вр. чл. 130, ал. 2, вр. чл. 23, ал. 1 от НК. Наложеното наказание трябва за бъде изтърпяно при първоначален „строг“ режим в затвор. То е общо за всички обвинения. Споразумението, което бе одобрено от Районен съд – Бургас, съставлява  законно влязла в сила осъдителна присъда.", "date": "2018.01.30", "title": "Справедливост: 4 г. и 3 месеца затвор за бияч на лекар"}
{"url": "http://www.bnews.bg/article/236148-neveroyatno_gerb_ne_priema_reshenieto_na_ks_dobrev_ostava_v_parlamenta", "text": "\"Отдавна чакахме това решение на Конституционния съд\", заяви на нарочна трибунка в парламента Данаил Кирилов, председател на правната комисия в парламента. Решава се един въпрос по принцип, с подаване и приемане на оставка. НС а, не КС е овластения институт, който може да се произнесе по подаден оставка. В крайна сметка ГЕРБ оставя Добрев като народен представител, въпреки решението на конституционните съдии. \"ПГ на ГЕРБ подкрепихме колегата си, който беше подал оставката на достойнството. Той защити името си, ние защитихме неговото име. Напълно нормално и обяснимо е, че константната воля на Делян Добрев не е за оставка. Приемаме, че спрямо делото оттеглянето на оставката няма конкретно правно решение. Настоящото решение не решава въпроса за статуса на Добрев като народен представител\", посочи Кирилов.   \r\nПо-рано БСП поиска с подписка Делян Добрев да подаде оставка, а ръководството на ПГ на ГЕРБ да поеме политическа отговорност. Със 7 на 4 гласа  , с което не беше приета оставката на Делян Добрев от ГЕРБ като депутат. На заседанието са присъствали 11 конституционни съдии. Седем от тях са на мнението, че след като народен представител подаде оставка, то тя не може да не бъде приета. Конституционните съдии не са обсъждали факта, че наскоро Делян Добрев сам оттегли подадената си и не приета от парламента оставка, като посочват, че това са правоотношения между него и органа. В решението си, което действа занапред, те изрично са посочили, че то не засяга статута на Добрев като народен представител. \"Още с внасянето на нашата подписка категорично заявихме, че става въпрос за нарушение на Конституцията на България, според което ГЕРБ я наруши - че се основава на свободната воля на народния представител, заяви зам.-председателят на НС от БСП Валери Жаблянов. \"Конституцията е категорична за всички случаи, в които може да бъде прекратен мандатът на народен представител. Решението да не бъде прекратен е същинското нарушение на Конституцията. Политическата отговорност за това нарушение е на ръководството на ПГ на ГЕРБ и на цялата ПГ\", заяви Жаблянов. \"Това нарушаване на Конституцията е умишлено, а не непознаване на конституционните принципи и принципа на свободния мандат. \"Изходът от тази ситуация за ГЕРБ е само един - поемане на политическа отговорност за допуснатото нарушение, поемането на политическа и морална отговорност по един единствен възможен начин - подаване на оставка от Делян Добрев\", се посочва в изявлението на социалистите. Оставката на Добрев за тях е логичен резултат от цялостната линия на ГЕРБ за нарушаване на принципите на правовата държава и Конституцията.", "date": "2018.01.30", "title": "НЕВЕРОЯТНО: ГЕРБ не приема решението на КС, Добрев остава в парламента!"}
{"url": "http://www.bnews.bg/article/236133-karakachanovoto_ministerstvo_poiska_da_izhvarli_bivsh_voenen_na_ulitsata_tsatsarov_mignoveno_naredi_da_se", "text": "По разпореждане на главния прокурор Сотир Цацаров Върховната административна прокуратура (ВАП) ще изиска от Изпълнителната агенция „Военни клубове и военно-почивно дело“ цялата преписка по случая с ведомственото жилище на Станислав Бутенко, съобщи bTV. ВАП ще разгледа документацията в опит да намери решение по казуса с цел да помогне на семейството. Историята на бившия военен и неговата съпруга, които са напът да останат на улицата, след като от Министерство на отбраната настояват те да напуснат ведомственото жилището до 22 март 2018 г., трогна цяла България. Причината е, че след като мъжът е пенсионер, вече няма право да живее там. Станислав Бутенко служи 22 години в българската армия и е награждаван с ордени и медали. От 7 години е обездвижен след тежък инсулт. След новината, че трябва да напуснат жилището инсулт получава и съпругата му. Така и двамата остават на легло. Семейството живее в апартамента близо 40 години и няма друг дом.", "date": "2018.01.30", "title": "Каракачановото министерство поиска да ИЗХВЪРЛИ бивш военен на улицата, Цацаров мигновено нареди да се… "}
{"url": "http://www.bnews.bg/article/236126-zadarzhaha_zlatko_baretata_za_otvlichaneto_na_adrian_zlatkov", "text": "Задържаха групата на наркобоса Златомир Иванов Баретата за отвличането на Адриан Златков. Това съобщиха за Фрог нюз източници от МВР. Освен Баретата, сред арестуваните е и дясната му ръка Ивайло Борисов-Ториното. На този етап акцията се пази в пълна тайна. На топло са нитикани около 10 души. Операцията е проведена тази сутрин от ГДБОП. В нея са се включили служители на СДВР и баретите. Адриан Златков беше отвлечен в края на август м. г. Похитителите го пуснаха на 12-ия ден, след като получиха искания откуп. Бащата на момчето е виден бизнесмен- Тони Златков, който се занимава с продажба на автомобили. Твърди се, че бащата и Златко Баретата са имали бизнес отношения. Не се изключва вероятността отвличането да не е било толкова за пари, колкото за уреждане на техни отношения. В разследването са се включили и чужди служби. Има предположения, че Златко Баретата е организатор и поръчител на похищението. За негов изпълнител ченгетата сочат Ториното. Фрогнюз пише, че сред задържаните е и друг известен представител на бандата с инициали Г. Дж. Припомняме ви, че Златомир Иванов се смята за един от най-големите наркобосове у нас. Има ефективна присъда от 6 години затвор за организирана престъпна група за разпространение на наркотици. Часове след излизането на тази информация, главният секретар на МВР Младен Маринов, на официалния брифинг на МВР отрече арестът да е истина.  ", "date": "2018.01.30", "title": "Задържаха Златко Баретата за отвличането на Адриан Златков?"}
{"url": "http://www.bnews.bg/article/236129-dps_zatvori_kraga_i_vkara_sds_pri_podlogite_si_ot_ataka_i_vmro", "text": "На политическия фронт се задава нова коалиционна формация. СДС може да се присъедини към трите партии от националистическата коалиция Обединени патриоти. Преговорите се водят на председателско ниво, като се водят лично между лидерът на най-старата дясна партия Божидар Лукарски и вицепремиера Валери Симеонов, пише Фрог. Както съобщихме преди време в BNews, Симеонов чака удобно да се настани на Раковска 134, където и до момента се помещава централата на СДС. И сега се оказва, че не случайно „добрите“ намерения на двете страни може да се окажат и план за съвместната им дейност. Идеята е към подлогите от ОП, да се вкара и СДС, които да имат и те своя „кокал“ от властта, при сформиране на нов кабинет. Така за всички става ясно, че всички по „трасето“, които ги държат с разработките от КТБ, са на едно място.", "date": "2018.01.30", "title": "ДПС затвори кръга и вкара СДС при подлогите си от Атака и ВМРО!"}
{"url": "http://www.bnews.bg/article/236119-penelope_krus_s_pocheten_sezar", "text": "Испанската актриса Пенелопе Крус ще добави в актива си с награди почетен „Сезар“. Звездата от „Вики, Кристина, Барселона“ ще получи отличието на 2 март в Париж в рамките на 43-ото издание на годишните награди на френската киноакадемия. „Тя е музата на големи кинотворци с блестяща латинска хубост, с фантастични роли още от кинодебюта си на 16 години, който я изведе сред най-големите актриси на нашето време“, заявиха организаторите на бляскавото събитие. Последният филм, в който красавицата се разписа с участие, е испанско-българската копродукция „Да обичаш Пабло“. Ленатата проследява любовната афера на наркобарона Пабло Ескобар с тв водещата Вихиния Валехо, представена през погледа на журналистката, в чиято рокля скача Крус. В обувките на един от най-знаменитите дилъри в историята ще се разходи партньорът на 43-годишната красавица на екрана и в живота – Хавиер Бардем. Българската компания B2Y Productions, част от „Ню Бояна Филм Студиос“, е копродуцент на проекта, а режисурата и сценарият са поверени на Фернандо Леон де Араноа.", "date": "2018.01.30", "title": "Пенелопе Крус с почетен „Сезар“"}
{"url": "http://www.bnews.bg/article/236143-zaraza_rotvayler_nahapa_invalid_v_haskovo", "text": "Ротвайлер нахапа инвалид в Хасково, а 80-годишният му баща го спаси. Това съобщи 55-годишният Андрей Башев, който вече е преминал и през кабинета на съдебния лекар Христо Еленски. По случая работи и полицията в Хасково. Андрей Башев излязъл пред блока си да пие кафе със съседите си. С него било и домашното му куче. Два ротвайлера от фирма в жк. „Орфей” прескочили оградата и се спуснали към домашния любимец на Андрей. Той се опитал да ги разтърве. В този момент едното куче нахапало ръката му. Да му помогне се притекъл бащата на Андрей – Миша Михайлов на 80 години. Съседи извикали линейка. Спешните медици му оказали първа помощ, а след това на Андрей Башев му е направена операция. Съдебният лекар д-р Христо Еленски го е освидетелствал. Потърпевшият е решен да си търси правата по съдебен път. Той обаче ще ползва социален адвокат, защото няма пари да наеме защитник, предаде Дарик. От няколко месеца хасковските адвокати предлагат безплатни консултации за нуждаещи се хора. Днес такъв беше осигурен на Андрей. Бизнесменът, който отглежда ротвайлерите отказа да говори пред микрофон. Той заяви, че това не отговаря на истината и че не отглежда кучета от опасната порода. Съседите на пострадалия, които са станали преки свидетели на инцидента заявиха, че той лъже.", "date": "2018.01.30", "title": "ЗАРАЗА: Ротвайлер нахапа инвалид в Хасково!"}
{"url": "http://www.bnews.bg/article/236135-ubiystvoto_na_petar_hristov_vse_oshte_nerazkrito_nyama_zapodozreni", "text": "Остават версиите с бизнеса и личния живот на убития бизнесмен Петър Христов, това съобщи главният секретар на МВР Младен Маринов на официалният брифинг на МВР. Заподозрени към този момент няма. „Продължаваме да работим по няколко основни версии, свързани с бизнеса, с личния живот, с конкурентни дейности и т.н. Към момента все още тече разследването и не можем да дадем повече детайли. Извършва се всичко необходимо, което може да доведе до нови факти.  \r\nНазначени са експертизи по всичко, намерено на местопрестъплението, някои от тях вече са готови. А с всички лица, които са установени на мястото, е работено. В по-късен етап се явиха и други свидетели, които дадоха още данни“, обясни Маринов.  \r\nНяма заподозрян и за отвличането на Адриан Златков, отговори главният секретар на въпрос поп повод излязлата информация за арест на Златко Баретата за това отвличане. \r\nМаринов посочи и че, проверката в СОБТ не е приключила, която започна преди месеци заради сигнали за нередности. Трима са задържани за нахапаното и убито от куче дете в Пазарджик, уточни още Маринов. Според него в случая са нарушение редица законови разпоредби. Припомняме, че инцидентът стана вчера в пазарджишкото село Мокрище.", "date": "2018.01.30", "title": "Убийството на Петър Христов все още неразкрито - няма заподозрени"}
{"url": "http://www.bnews.bg/article/236149-prokuraturata_pogva_chinovnitsite_na_karakachanov", "text": "\r\nКакто вече съобщихме безхаберието на Каракачановите чиновници е в състояние да изхвърли на улицата военен инвалид и тежко болната му съпруга! Бившият военен Станислав Бутенко, който е служил повече от 22 години в българската армия и е награждаван с ордени и медали за службата си днес е инвалид, но това не попречи на министерството на отбраната да му изпрати съобщение за освобождаване на ведомственото жилище. След огромния медиен шум, главният прокурор е разпоредил да бъде извършена проверка и да се помогне на семейството на бившия военен.Странно е , че Каракачанов се е покрил и не обелва дума за скандала. По медиите не се виждат и неговите звезди Джамбазки,Веселинов и Ангелов, които иначе са много гласовите и наперени! Припомняме, че ръководеното от Красимир Каракачанов Министерство на отбраната, решило да изхвърли военен инвалид от ведомствения му апартамент. Така нечовешкото поведение на Каракачановото министерство поставя на легло двама достойни българи служили честно и почетно на България. Вероятно за непознавания военния морал и офицерска чест министър Каракачанов това не означава нищо, но за един български офицер това означава всичко!  ", "date": "2018.01.30", "title": "Прокуратурата погва чиновниците на Каракачанов!"}
{"url": "http://www.bnews.bg/article/236130-kevorkyan_izrigna_sreshtu_nadupeniya_na_vlastta_andrey_raychev", "text": "Така ви ругае един. \r\nМожете ли да познаете, кой е той? \r\nНе е някой политик, внезапно решил да изкара на показ презрението си към вас. \r\nНе е и някакъв анонимен хейтър. \r\nКой е този …. – как ги наричаше Вазов такива? Хайде сега от сутрешните блокове да го разчекнат, да си го поделят на парчета - и с умиление едновременно да слушкат ругатните му. Никога обаче няма да направят другото: да го смачкат заради безпримерното му нахалството. На телевизиите няма да им омръзне да се грижат за някакви лъвчета. \r\nИли да разпространяват налудните хвалби на случайници като външния министър Захариева. \r\nИли да омъгляват тъпотиите на Властта и ратаите й около Истанбулската конвенция. На телевизиите това им е важно – но не и храчката срещу Народа. \r\nСетихте ли се, кой е? Ето един по-обширен цитат от негово интервю. /Това ценно свидетелство ни е осигурено от вестник „Галерия“./ „СМЕЯ ДА ТВЪРДЯ, ЧЕ ВЛАСТТА НИКОГА НЕ Е БИЛА ТОЛКОВА СЛАБА. \r\nА НАСЕЛЕНИЕТО ТОЛКОВА НАГЛО И ХЛЕНЧЕЩО. \r\nНЕПРЕКЪСНАТО КАПРИЗНИЧИ, ИСКА ОЩЕ И ОЩЕ, МАХНИ ТОЗИ, СЛОЖИ ОНЗИ…“ Друго не ви е нужно. \r\nТова е виртуозна подлост. \r\nДве в едно. Надупва се на Властта, предизвиква я да бъде по-силна – за ваша сметка, разбира се. \r\nНадупва се втори път и я подстрекава да ви има за капризни слабаци, изобщо – за негодници. Този тип преди време нарече Вазов „ТОРТА“. Българин ли е? \r\nКое му дава право да се изживява като ваш съдник и безсрамно да ви позори – макар от десетилетия да е търговец на данни, с които обгрижва всяка власт, тя пък здраво го хрантути? Свършени сте – щом и така вече се говори за вас, а вие преглъщате отровата. Достатъчно ли сте бесни? \r\nАндрей Райчев.", "date": "2018.01.30", "title": "Кеворкян ИЗРИГНА срещу надупения на властта Андрей Райчев! "}
{"url": "http://www.bnews.bg/article/236123-nechoveshka_gavra_iznasiliha_bebe_na_8_mesetsa_to_e", "text": "Бебе на осем месеца бе изнасилено в Ню Делхи, предаде Би Би Си. Сексуалната гавра, която предизвика масови протести в индийската столица, бе извършена в неделя, но местната преса съобщи за престъплението вчера. В понеделник полицията в главния град на азиатската държава обяви за арестуван заподозрян. Според говорител на силите за сигурност става дума за 28-годишен мъж, който е и роднина на жертвата. Детският омбудсман на Ню Делхи - Свати Маливал посочи, че е посетила момиченцето в болница. \"Състоянието на детето е критично. Едвам сдържах сълзите си\", каза още тя. Вижте още новини от България и света  Маливал също призова властите в страната да вземат строги мерки срещу изнасилвачите. Индийските власти въведоха смъртни присъди за изнасилвачи. Поводът за суровото наказание бе групово изнасилване и последвалата смърт на студентка през 2013 г. Строгите присъди обаче не намалиха броя на сексуалните престъпления, коментира британската медия. Би Би Си посочи за жестоко изнасилване на шестгодишна индийка, извършено в края на 2017 г.", "date": "2018.01.30", "title": "Нечовешка гавра: Изнасилиха бебе на 8 месеца, то е… "}
{"url": "http://www.bnews.bg/article/236124-noviyat_milioner_na_emiliya_vartyal_harem_pevitsata_pak_e_treta_tsigulka", "text": "Направилата гръмко изявление пред цяла България – фолк певицата Емилия, която унижи бившия си мъж Коко Динев, че при него не е била на първо място, май ще се окаже трета цигулка и при новия си мъж. Както вече стана ясно – това е 44-годишният сириец Жорж Фади Башур, който е със спорна слава. Той се прочу се е със съмнителни схеми, в които са въвлечени строителни фирми, твърди изданието „24 часа“. През 2016 г. срещу фирмите му беше проведена зрелищна акция от СДВР. По-любопитното е, че славещите се с полигамията си араби не изневеряват на традициите си. В момента сириеца издържа не една, а няколко жени, сред които е и бившата Мис България – Галена Димова, която често може да бъде видяна в казината да прахосва парите на своя спонсор, пише HotArena. Както личи, Емилия трябва да се примири и тук с ролята си на поредната жена на потайния бизнесмен, през чието легло е минала и друга фолк певица с име като на Емилия.  Башур и Еми се познават от доста отдавна, но тогава и двамата са си имали други половинки. Тя е била с Коко Динев, а той – с бившата си съпруга, която по народност е рускиня, родена в Москва. Също е блондинка, към които яно Башур има афинитет.", "date": "2018.01.30", "title": "Новият милионер на Емилия въртял харем! Певицата пак е трета цигулка"}
{"url": "http://www.bnews.bg/article/236134-istinata_lasna_tsetska_v_prav_tekst_do_ns_istanbulskata_konventsiya_zashtitava_ednopolovite_brakove_snimka", "text": "Правосъдният министър Цецка Цачева в прав текст и в официално писмо до Народното събрание, в официален документ, подписан от нея посочва, че Истанбулската конвенция защитава еднополовите бракове. Новината стана известна, след като червеният депутат Таско Ерменков я публикува във Фейсбук със свой коментар и снимка на официалния документ: \"Още един щрих от задочния ни спор вчера с г-жа Цецка Цачева, правосъден министър на България, по повод заложените капани в Истанбулската конвенция и опита й (на Цачева) да ги отрече: \"...защита ще получат не само бивши и настоящи съпрузи, но и лица, които съжителстват с партньори от същия пол.\"  ", "date": "2018.01.30", "title": "ИСТИНАТА ЛЪСНА: Цецка в прав текст до НС: Истанбулската конвенция защитава еднополовите бракове (СНИМКА)"}
{"url": "http://www.bnews.bg/article/236125-ostavyaneto_na_delyan_dobrev_kato_deputat_e_protivokonstitutsionno", "text": "Със 7 на 4 гласа Конституционният съд обяви за  противоконституционно решението на Народното събрание, с което не беше приета оставката на Делян Добрев от ГЕРБ като депутат. На заседанието са присъствали 11 конституционни съдии. Седем от тях са на мнението, че след като народен представител подаде оставка, то тя не може да не бъде приета. Конституционните съдии не са обсъждали факта, че наскоро Делян Добрев сам оттегли подадената си и не приета от парламента оставка, като посочват, че това са правоотношения между него и органа. В решението си, което действа занапред, те изрично са посочили, че то не засяга статута на Добрев като народен представител. На днешното си заседание КС реши и още едно дело - тълкува по искане на главния прокурор могат ли магистратите да карат по повече от два началнически мандата в системата. Според КС ограничението е единствено до мястото - шефовете могат да са на ръководен пост в едно и също звено в системата до два мандата.", "date": "2018.01.30", "title": "Оставянето на Делян Добрев като депутат е противоконституционно!"}
{"url": "http://www.bnews.bg/article/236117-rekordno_vizhte_kolko_uchilishta_zatvoriha_vrati", "text": "Поради обявена грипна епидемия в 770 училища в страната днес няма да има учебни занятия. За 138 училища в област Бургас грипната ваканция продължава до 2 февруари. В София-град 276 училища също няма да учат до 2 февруари. 40 училища в област Сливен и 71 училища в област Русе са в грипна ваканция от днес. В Община Варна 63 училища няма да учат днес, но в област Варна се провеждат учебни занятия. В 13 училища в област Габрово и в 61 училища в област Монтана няма да има учебни занятия до 2 февруари. \r\nОбявена е грипна ваканция за 60 училища в област Хасково и за 44 училища в област Ямбол. В още 4 училища няма да се учи днес - ОУ „Иван Вазов\" - с. Мусачево, Софийска област, ОУ „Св. Св. Кирил и Методий\" - с. Ставерци, община Долна Митрополия, област Плевен, СУ „Хр. Ботев\" - гр. Белоградчик, и ОУ „Васил Левски\" - с. Бойница, област Видин.", "date": "2018.01.30", "title": "Рекордно: Вижте колко училища затвориха врати! "}
{"url": "http://www.bnews.bg/article/236109-nashimento_parafira_s_levski_shte_nosi_sinyata_flanelka_za", "text": "Португалският полузащитник Фелипе Нашименто подписа официлно договор за 2,5 години с \"Левски\". Той подсилва \"сините\" с трансфер от румънския \"Динамо\" Букурещ, за който записа 2 гола и 1 асистенция в 19 мача през есента. Финансови детайли по сделката не бяха оповестени, но според неофициална информация софиянци са заплатили 200 хиляди евро за правата на 23-годишния халф. Той стана четвъртото ново попълнение през зимата след Станислав Костов, Паулиньо и Ривалдиньо, като се очаква скоро да бъде финализирано и привличането на португалския ляв защитник Афонсо Фигейредо под наем от френския \"Рен\" с опция за закупуване. \"Развълнуван съм. Много съм щастлив, че съм тук. Пристигнах в най-големия клуб в България. Тук съм да помогна на отбора да спечели титли. От мен може да очаквате голямо себераздаване и страст в това, което правя на терена. Сигурен съм, че със синята фланелка ще спечеля много мачове\", заяви Нашименто за клубната телевизия. \"Левски е най-големият клуб в България. Има много титли и славна история и се нуждае отново да започне печели трофеи. Знам, че сега трябва да спечелим купата, имаме шансове и за шампионата.\" \"Футболът в Румъния е подобен, нивото е еднакво като в България. Там има няколко водещи отбора, тук - също. Радвам се, че ще мога да се боря за титлата с \"Левски\". Знам, че има многобройни фенове, които го подкрепят навсякъде и са много темпераментни. Нямам търпение да облека \"синия\" екип и да се боря за този отбор. Амбицията ми е да играя и да вкарам много голове и така да помогна да отбора да спечели титлата\", каза той.  Нашименто се очаква да се присъедини тази вечер към лагера на \"Левски\" в Малта, където снощи пристигна друго ново попълнение Ривалдиньо. Бразилският нападател, който също беше привлечен от \"Динамо\" Букурещ и в събота подписа за 2,5 години, ще направи днес първа тренировка със \"сините\". \"Много съм щастлив, че този трансфер в \"Левски\" се осъществи. Радвам се, че ще имам възможността да защитавам тези цветове и тази фланелка. Само \"Левски\", написа в социалните мрежи Ривалдиньо, позирайки със \"синия\" екип в ръце.", "date": "2018.01.30", "title": "Нашименто парафира с Левски, ще носи синята фланелка за… "}
{"url": "http://www.bnews.bg/article/236120-brutalna_strelba_okarvaveni_kucheta_potresoha_horata_v_ruse_snimkii_18", "text": "Жестоко убийство на две домашни кучета в района на лесопарка \"Липник\" край Русе потресе града. Животните са убити от упор в събота, а собственикът им е бил на 20 метра от тях. Извършителят на убийствата е ловец. Собственикът е в шок след инцидента. Кървавият разстрел е станал в гората на 300 метра от зона, където редовно се разхождали хора. По това време имало малки деца, които се пързаляли с шейни. От Регионална дирекция на горите - Русе са излезли със становище, че убийството е станало по погрешка. Ловецът се оправдал, че кучетата са го нападнали и той е реагирал. Полцията разследва инцидента.  ", "date": "2018.01.30", "title": "Брутална стрелба! Окървавени кучета потресоха хората в Русе (СНИМКИИ +18)"}
{"url": "http://www.bnews.bg/article/236116-kesh_i_vinetkite_veche_se_kupuvat_s_zhalti_stotinki", "text": "В знак на протест срещу лошите пътища в България, великотърновец плати годишната си винетка с жълти стотинки. В продължение на месеци Николай Василев събирал по една и две стотинки, докато събере нужните 97 лева за винетен стикер на автомобила си. Мъжът се надява и други да последват примера му, тъй като сега е периода, в който масово се купуват годишните винетки. Николай Василев занесъл жълтите стотинки в пликове на касата в управлението на пътната агенция в старата столица. Казва, че така изразил гражданската си позиция срещу разбитите пътища в цялата страна, съобщи БНТ.  Близо два часа служителките на Областно пътно управление броили монетите, които им занесъл недоволният великотърновец. Николай казва, че съзнава, че затруднява служителките, които нямат никаква вина за дупките по пътищата, но се надява не само да го разберат, но макар и негласно, да го подкрепят. Николай Василев се надява тази година примера му да последват хилядите недоволни данъкопатлатци шофьори в цялата страна, които организират протести и са пряко потърпевши от дупките. Вярва, че така е възможно да бъдат чути.", "date": "2018.01.30", "title": "КЕШ: И винетките вече се купуват с ЖЪЛТИ стотинки"}
{"url": "http://www.bnews.bg/article/236136-tsigani_zazhivyaha_v_kashtata_na_nevena_kokanova", "text": "Къщата на Невена Коканова в монтанското селце Княжева махала е пред разпад. Имотът бил препродаден на циганско семейство, което не само не стегнало постройката, а я досъсипало. От някогашната вила със сводест чардак и дървени стълби нямало и помен, а днес и вътре, и вън царяла мизерия. Според малкото местни жители в някогашния дом на великата актриса се тъпчели повече от 20 души, а тарторът на фамилията бил един от най-наглите апаши в Северозападна България. Често тарашел домовете и на съселяните си в Княжева махала, а наскоро, след поредно престъпление, бил арестуван, осъден по бързата процедура и пратен в затвора. Възрастните хора в селото, които пазели спомена за Невена в сърцата си, не се косели толкова за собственото си спокойствие, колкото за разпада на къщата, която заслужавала да бъде откупена от държавата и да бъде превърната в музей. „Ако я беше взел един свестен човек, да я стегне малко, да сложи поне една паметна плоча, че тук е живяла голямата Невена Коканова. Такива личности не бива да се забравят“, коментират в селото. В Княжева махала актрисата пристигнала с майка си през 1942-1943 г. Тогава била към 5-годишна. София била бомбардирана от английски и американски самолети и бащата на Невена, който бил офицер, ги изпратил в провинцията. В селото се родил брат ѝ Димитър, а когато на власт дошли комунистите, подгонили цялото семейство като роднини на бивш царски офицер. Баща ѝ бил изпратен в Белене, а фамилията се изселила в софийско село. Но въпреки мъчителните спомени от детството Невена не забравила Княжева махала. Щом станала известна, цялото село се събирало в читалището да гледа филмите ѝ, а тя им гостувала от време на време. Днес живи нейни познати там почти нямало. Нейната къща съвсем не била единствената, потънала в разруха. Възникналото като махала край река Лом село все още нямало никакви удобства. Липсвали площад, черква, асфалт, училището с две стаи затворило, а единствената нова европридобивка била дървена беседка, в която кметът през лятото приемал местните жители, дошли кой с жалба, кой с молба.", "date": "2018.01.30", "title": "Цигани заживяха в къщата на Невена Коканова "}
{"url": "http://www.bnews.bg/article/236114-skandal_v_rusiya_be_registriran_parviya_gey_brak", "text": " \r\n Служител не обърнал внимание, че става дума за брак между двама мъже и поставил печат върху документите, удостоверяващ, че двамата са младоженци, предава БТА. \r\nВътрешното министерство на Русия каза, че паспортите на двамата руснаци ще бъдат отнети, а чиновникът, поставил печат върху тях за узаконяване на сключения в чужбина брак, ще бъде уволнен. \r\nРуската ЛГБТ мрежа - организация, защитаваща правата на гейовете, лесбийките, бисексуалните и транссексуалните оповести, че младоженците са напуснали Русия, тъй като се страхували за сигурността си. Те се опасявали, че ще бъдат подложени на натиск от властите.", "date": "2018.01.30", "title": "СКАНДАЛ! В Русия бе регистриран първия гей брак"}
{"url": "http://www.bnews.bg/article/236118-dzhena_petar_danov_me_spasi_ot_sigurna_smart", "text": "Джена може би нямаше да е сред живите ако не беше учителят Петър Дънов. \r\nДжена била едва 5-годишна, когато тичало из двора на баба си в село Благоево. Спънала се и паднала. Ударила челото си в каменния праг. Сцепила си главата, така че и до днес черепът й пази белезите. Ударът има сериозен ефект върху здравето й. Джена за малко да загуби паметта си, постоянно й се вие свят. \r\n„Наистина халюцинирах. Виждай някакви човечета, предмети, които се уголемяват и затрупват майка ми и баща ми“, спомня си певицата. \r\nТова продължило до срещата й с мъж на име Тошко, който бил последовател на Петър Дънов. \r\nТой се заел с лечението й, което продължило повече от три месеца. Включвало не само билки, упражнения, хранене и медитация. Джена научила наизуст молитви, които пеела й които й помогнали да оздравее. \r\nТака Джена се спасила от смъртта, благодарение на практиките, споделяни от ученика на Дънов, пише „България днес“.  От тогава певицата е силно вярваща в паранормалните явления и е много суеверна. \r\n ", "date": "2018.01.30", "title": "Джена: Петър Дънов ме спаси от сигурна смърт"}
{"url": "http://www.bnews.bg/article/236121-romi_sabaryat_sami_pavilionite_si_zashtoto", "text": "Акция за премахването на незаконни търговски обекти в пловдивския квартал „Столипиново” започна тази сутрин.  25 павилиона и масивни постройки ще бъдат разрушени на улица „Възход”. Причината – незаконните обекти заемат цялата площ на предвидения по план терен за  тротоар. В момента по-голяма част от собствениците доброволно премахват покривите, преди да се появи тежкотоварната техника.", "date": "2018.01.30", "title": "Роми събарят САМИ павилионите си, защото… "}
{"url": "http://www.bnews.bg/article/236132-ek_iska_nezabavni_merki_za_po_chist_vazduh", "text": "Европейската комисия настоя днес държавите в ЕС да предприемат незабавни мерки за осигуряване на чист въздух. Еврокомисарят по околната среда Кармену Вела посочи пред журналисти, че ЕК повече няма да чака, предаде БТА. Заявихме, че ще се отнасяме сериозно към сериозните въпроси - това правим. Утре комисарите ще обсъдят въпроса на седмичното си заседание. Държавите, които не са изпълнили досега изискванията и още не са предадени на съд, имат срок до понеделник да предложат нови мерки. Ако преценим, че тези мерки ще доведат до бързо подобрение, може да не отнесем въпроса до съда, заяви Вела. Изискванията са стари и трябваше да бъдат приложени отдавна. Достатъчно чакахме и повече няма да чакаме. Призовавам всички държави в ЕС да решат този въпрос със спешността, която съдържа. Отговорността за действие е на държавите, има и правни последици, добави еврокомисарят. Той отбеляза, че годишно в ЕС от дихателни болести умират около 400 000 души. Вела днес се срещна с представители на девет държави от ЕС, които не са осигурили качество на въздуха и които са заплашени от дело в Съда на ЕС. През 2008 г. ЕС въведе максимално допустими прагове на замърсяване на въздуха. В 23 от 28-те държави в ЕС тези изисквания не са изпълнени и въздухът е прекомерно замърсен в над 130 града. По един от показателите за замърсяване ЕК води дело срещу 13 държави (Австрия, Белгия, Чехия, Дания, Франция, Германия, Унгария, Италия, Полша, Португалия, Испания, Великобритания и Люксембург). По втори показател подсъдимите страни са 16 - Белгия, България, Чехия, Германия, Гърция, Испания, Франция, Унгария, Италия, Латвия, Португалия, Полша, Румъния, Швеция, Словакия и Словения.", "date": "2018.01.30", "title": "ЕК иска незабавни мерки за по-чист въздух "}
{"url": "http://www.bnews.bg/article/236111-zashto_tsarkvata_ne_protestira_sreshtu_bednostta", "text": "Странна държава е България! Странен народ е българския! Въобще май живеем на земя на странностите! И как да не е така, когато църквата заплаши политиците с отлъчване, ако приемат Истанбулската конвенция! Църковните хора дори призоваха за масова молитва срещу същата тази конвенция! Човек няма как да не остане с впечатление, че това са действия срещу най- голямото зло на света! Само, че измежду изпадналите в църковен транс се намира и по някой който еретично си задава простичкия въпрос - България не беше ли най-бедната държава в Европа? Не беше ли България страната, в която повече от 35% от населението живее на ръба на оцеляването? Не беше ли България страната, в която работниците не стига, че са бедни, ами и заплатите не си получават? И как човек да не се провикне еретично, пък после ако ще и на кладата да го изгорят! Ало, Църквата, слепи ли сте? Нима не виждате тази отчайваща бедност, която спокойно можем да наречем геноцид? Нима не виждате самоубийствата от отчаяние? Нима не виждате, че просто изчезваме? Нима ви е по-лесно да отидете в министерски съвет и да се кланяте на падишаха за някой лев? Нима нямате вече морал да застанете до народа си и да се опълчите на политиците, пък било то и със заплаха за отлъчване? Или просто и вие станахте като тях?", "date": "2018.01.30", "title": "Защо църквата не протестира срещу бедността?"}
{"url": "http://www.bnews.bg/article/236098-koi_sa_trite_spetsialni_zodii_prez_2018", "text": "За всеки един зодиакален знак 2018 година ще донесе нещо вълнуващо, необикновено и магично. \r\nГодината ще е прекрасна и добра за всички зодиакални знаци, но има едни 3 специални зодии, за които тя ще е изпълнена основно с приятни пътешествия. \r\nВижте кои са те и какви пътувания им предстоят: \r\nОвен \r\nПредставителите на зодиакалния знак Овен ще имат възможността да попътуват доста през 2018 година. Предстоят им служебни пътешествия, но и лични приключения до екзотични топли страни, където ще могат да се радват на слънцето и да се наслаждават на водите на океана. \r\nСтрелец \r\nСтрелците ще имат една много бурна откъм пътешествия година. Те ще имат възможността да посетят всички онези мечтани дестинации, за които досега никога не им е стигал куража да предприемат пътуване или не са имали финансови средства за това. Е, 2018 ще е годината, в която тези пречки вече няма да бъдат фактор. \r\nРиби \r\nЗа всички Риби 2018 година ще бъде година на пътешествия с цел емоционално и личностно преоткриване. Те ще имат възможността да посетят страни, където да пречистят мислите и душата си и да заредят батериите, както не са го правили досега. Това ще им донесе много житейски баланс, хармония и мир.", "date": "2018.01.30", "title": "Кои са трите специални зодии през 2018?"}
{"url": "http://www.bnews.bg/article/236104-bum_98_narusheniya_pri_priem_v_detska_gradina_v_sofiya", "text": "Сигнал с 98 нарушения при приема на деца в Детска градина \"Звънче\" в столичния район Триадица са внесли до директора на Образование в Столична община Мария Минчева от Националния инициативен комитет за качествена и иновативна образователна система. Според Комитета нарушенията са извършени от директора на детското заведение само за месец - от 29 декември до вчера. ИСОДЗ показва, че към дата 26.01.2018 г. от общо 372 деца в градината Директорът е приел по общ ред през системата 170 деца, а 212 деца са приети по “Втория начин” чрез протокол от ЛКК, ТЕЛК или работна група. \r\nЖелаем да бъде проверено дали има документи за всяко едно дете за хронично заболяване или Специални образователни потребности, пише в сигнала.  Сред примерите, които посочват от Комитета е дете с инициали Ю.Я.(детето е само с две имена - име и фамилия), което посещава Яслената група в градината още преди декември 2017-та, но въпреки това участва в класирането \r\nна 16.12.2017 г. и не е класирано. Трябва да се направи и проверка как и с какви документи е прието въпросното дете, за да посещава яслената група още преди класирането.  В сигнала се посочва още, директорът е допуснал свръхприем на деца в яслената група, нарушавайки чл.60 от ЗПУО, като броят на децата в групата е над регламентирания. \r\nKъм края на ноември 2017 г. в яслената група директорът вече е приел над 42-43 деца, а според решение за предоставяне на информация №СОА18 - РИ09 - 16 /25.01.2018 г. на доц. д-р Тодор Чобанов в яслената група разполагат с 39 легла.  \r\nВ Първа В група директорът е приел над 10 деца с хронични заболявания, с което нарушава Наредбата за прием на деца в общинските детски градини на територията на Столична община, чл. 7, ал. 5. Не са осигурени сигурени 4 кв.м. на всяко дете в занималнята и спалното помещение, посочват още от Комитета.   Те настояват за коректна проверка от Столична община, на която да присъства и техен представител като граждански контрол.  Ако имаме съгласие за такова присъствие, то това би помогнало и на общината да докаже пред обществеността, че извършваните проверки са честни и коректни - нещо, в което по-голямата част от обществеността се съмнява, пишат още в сигнала от Национален инициативен комитет за качествена и иновативна образователна система.", "date": "2018.01.30", "title": "Бум: 98 нарушения при прием в детска градина в София! "}
{"url": "http://www.bnews.bg/article/236122-narodat_e_protiv_istanbulskata_konventsiya_iska_2_ri_lift_v_bansko", "text": "Най-значимият проблем на обществото ни са ниските доходи. Така смятат 68 на сто от българите, според проучване на Барометър България. \r\nНа второ място анкетираните поставят социални въпроси (61%) и бюрокрацията/тромавата администрация ( 58%). Четвърти основен проблем, заявен от 51% от анкетираните, е здравеопазването. Чак на пето място по важност е корупцията - 44 на сто.  Проучването е проведено между 20 и 24 януари сред 986 души, уточняват от Барометър България.  Аргументите за ратифициране на Истанбулската конвенция, особено в частта ѝ касаеща „третия пол“, категорично не срещат симпатиите на българите. Видимо представянето от привържениците на нестандартните сексуални ориентации на конвенцията като документ, защитаващ правата на жените, не се възприема от по-голямата част от българските граждани. Допълнително позицията против конвенцията в този ѝ вид, изразена от лидерите на две от основните политически формации - Обединени патриоти, участник в управлението на страната, и на опозиционната БСП - втвърдява отношението на противниците на Истанбулската конвенция. Категоричната позиция на БПЦ, както и другите християнски и ислямски деноминации, допълнително подсилва крайното мнение на българското общество „против“ конвенцията. Вторият лифт на Банско се одобрява от по-голяма част от българите, вероятно не заради самото съоръжение, а като символ на развитието на туризма и българските региони въобще. От години в българското общество се наблюдава увеличаващо се недоволство срещу „зелените“ ограничения, които спират икономическото развитие. Българинът очевидно не е съгласен в едни държави от ЕС да се развива инфраструктурата, което генерира доходи и работни места, а у нас да се създават постоянни пречки, пишат от Барометър България.  Световният фокус върху България при едно такова значимо политическо събитие като европредседателството определено оказва въздействие върху националното самочувствие на българите. Затова и е толкова голям делът на тези, които определят това събитие като положително. Фактът, че от България зависи решаването не само на регионални, европейски, но и на световни проблеми, индиректно се пренася с положителен знак върху оценката на българите за това събитие. Реверансът, направен от Доналд Туск, с речта му на български език определено предизвика допълнителни симпатии. ", "date": "2018.01.30", "title": "НАРОДЪТ е против Истанбулската конвенция! ИСКА 2-ри лифт в Банско!"}
{"url": "http://www.bnews.bg/article/236112-borisov_na_kraka_na_forum_na_podsadimiya_prokopiev", "text": "Новата 2018 г. свали и маските в обществения живот на държавата. Докато издателите на „Капитал“ - подсъдимият разградски бос Иво Прокопиев и сянката му и негов наместник начело на Фабриката за фалшиви новини Теодор Захов се изкарват критици на кабинета и репресирани от държавата, лично премиерът Бойко Борисов отива на крака на техен форум. Новината бе разпространена от „Канал 3“ и потвърдена от проверка на сайта на събитието. Конференцията е утре, организирана е от флагмана на манифактурата за фалшиви новини, заливаща публичното пространство с лъжи - „Капитал“, и е под надслова „Големите въпроси на 2018 г.“. Освен Борисов, лектори са още трима министри от кабинета му – вицепремиерът Томислав Дончев, финансист №1 Владислав Горанов и социалният Бисер Петков. Откриващо слово ще направи пък президентът Румен Радев, като организаторите събират по 704 лева такса (с ДДС) от хората, искащи да присъстват на форума, за да им осигурят възможността да чуят и да се срещнат с властта в държавата. Така Борисов, Радев и тримата министри реално се превръщат в куче-касичка за капиталци, като им осигуряват печалба с присъствието си. Това обаче далеч не е най-фрапиращото. Засега не е ясно дали Прокопиев ще присъства на конференцията, но независимо дали ще е там или не, с участието си във форума му Борисов реално реабилитира разградския бос, който е подсъдим за аферата „ЕВН“. Легитимира и създадената от него Фабрика за фалшиви новини, включваща не само медиите на Прокопиев, а и тези на ортаците му подсъдими олигарси Огнян Донев и Цветан Василев, както и на Газовия барон Сашо Дончев. Така реално премиерът и министрите стават съучастници на манифактурата за клевети, както и на цензурата, която менторите й се пробват да налагат. Само преди две седмици в същия луксозен хотел, в който ще е тази конференция, Дончев, Донев и съдружникът на Прокопиев – Захов, се събраха под паравана на Съюза на издателите в България, обслужващ и представляващ само техните медии и интереси, за да се оплачат за пореден път, че били репресирани от държавата. И пак за пореден път да преповторят – първо в България, а след това и в Брюксел, любимите си опорни точки срещу основния си враг – издателската ни група и издателя ни депутата от ДПС Делян Пеевски. Че медиите ни били проправителствени, а издателят ни действал в комбина с Борисов и едва ли не е намесен във всичко в държавата. Макар и абсурдни в същността си, най-малкото заради факта, че издателят ни е депутат от опозиционна партия, каквато е ДПС, чиято парламентарна група преди само няколко дни подкрепи вота за недоверие срещу кабинета, това са тези, насаждани от медиите от Фабриката за фалшиви новини - „Капитал“, „Дневник“, „Медиапул“, „Клуб Z“, BiT, “Фрогнюз” и „Бивол“, упорито от месеци. Те гарнират всяка лъжа, продуцирана от манифактурата за клевети, въпреки че дори най-елементарна проверка на всяко от твърденията веднага показва, че то е фалшива новина. А причината за преповтарянето им отново и отново е, че издателят ни и издателската ни група са се превърнали във враг №1 на олигарсите Прокопиев, Дончев, Донев и Василев, тъй като „Телеграф“, „Монитор“, „Политика“ и Агенция „Монитор“ единствени разкриваме последователно всички далавери и кражби на задкулисието, а Пеевски също толкова последователно внася законодателни промени първо за осветяване на аферата „КТБ“,а след това и за спиране на вторичния грабеж на банката. Е, с утрешния си форум Прокопиев и компания сами разбиха на пух и прах абсурдните си, опровергавани десетки пъти от нас опорни точки, че Пеевски е свързан с правителството и Борисов, като извадиха собствените си приятелски взаимоотношения с премиера. Взаимоотношения, които също се опитваха да прикриват с фалшивите си новини, но ще лъснат наяве утре.", "date": "2018.01.30", "title": "Борисов на крака на форум на подсъдимия Прокопиев!"}
{"url": "http://www.bnews.bg/article/236107-gripat_obhvana_i_novi_oblasti", "text": "В пика сме на грипната вълна. От днес епидемия обявяват в областите Русе и Кюстендил, както и в общините Варна и Сливен. На територията на община Габрово за неучебни са обявени дните 30 и 31 януари поради високото ниво на заболеваемост. Епидемията продължава да е в сила и в Хасково, Бургас, София-град, Ямбол, София-област. Вирусът вече е повалил почти половин милион българи. В населените меса с грипна епидемия се преустановява учебните занятия през следващите няколко дни. До второ нареждане се преустановяват детските и женските консултации, свижданията в лечебните заведения за болнична помощ и провеждането на профилактични имунизации.", "date": "2018.01.30", "title": "Грипът обхвана и нови области "}
{"url": "http://www.bnews.bg/article/236108-andzhelina_zavede_dashterite_si_v_bezhanski_lager", "text": "Анджелина Джоли посети бежански лагер в Йордания в компанията на две от дъщерите си – Захара и Шайло. Срещата се проведе в подкрепа на кампанията TIGER, целяща да провокира интереса на останалите без дом сирийчета към образованието. \r\nЗахара и Шайло сами проявили интерес да станат част от хуманитарната дейност на майка си, като също разговаряли с връстниците си на терен за ползите от оставането в училище. \r\n„След седем години на война, повечето сирийски бежанци са изразходили спестяванията си. Огромна част от тях живеят под прага на бедността – с по-малко от три долара на ден. Представете си какво би означавало това за вашето семейство“, призова звездата по време на посещението си в лагера. \r\nТова е третата среща със сирийски бежанци, на която Шайло присъства заедно с Джоли. Останалите четири деца на актрисата ще останат в дома на семейството във Франция до края на визитата ѝ в Йордания, пише \"Монитор\".", "date": "2018.01.30", "title": "Анджелина заведе дъщерите си в бежански лагер"}
{"url": "http://www.bnews.bg/article/236106-svetlana_i_gushterov_progovoriha_za_tayniya_godezh_astrolozhka_predreche_braka_im", "text": "Светлана Василева и Християн Гущеров потвърдиха за тайния си годеж. Той се е състоял не миналия уикенд, а още преди две седмици в дома на бизнeсмена. Тогава пред нищо неподозиращи около десетина души, Християн Гущеров паднал на колене пред изгората си с въпроса \"Ще се омъжиш ли за мен?\". Романтичият жест се е случил по време на фотосесия за светско списание. \"Да, годежът ни наистина беше таен. Сгодихме се още преди две седмици. Щастливи сме, а всичките ни приятели ще почерпим на сватбата\", признаха пред ПИК плеймейтката и годеникът й. Любопитното е, че известна астроложка е предсказала брака на двойката. Миналата година Светлана се допитала до нея какво ще й се случи в близко бъдеще. Мира Кунева й казала, че много скоро ще създаде семейство. Според запознати датата на сватбата вече е избрана и Светлана Василева ще стане Гущерова в началото на лятото.", "date": "2018.01.30", "title": "Светлана и Гущеров проговориха за тайния годеж! Астроложка предрече брака им\r\n"}
{"url": "http://www.bnews.bg/article/236131-klyukarkata_lili_e_bremenna_v_4_i_mesets", "text": "Лиляна Ангелова, известна с участието си в \"Биг Брадър\" и работата си в \"Папараци\" разкри, че е бременна. Лили Ангелова разказа пред Гала, че се е подложила на две неуспешни и по нейните думи тежки процедури. Тя е преминала през инсеминация и ин витро, но в  последствие се оказва, че след правилно лечение успява да забременее само след два месеца по естествен път. \r\nСлед като попада на точния специалист, ѝ е поставена диагноза инсулинова резистентност, а генетични изследвания показват, че страда и от наследствена тромбофилия. \r\nЗа щастие Лили успява да забременее абсолютно естествено, въпреки че първоначално се подлага на инсеминация и ин витро по съвет на лекар. \r\nВ момента тя е щастлива и бременна и разказа, че вече е качила 5 кг. Лили смята да започне нов режим и да се храни на 3,5 часа. Поддържа се със спорт и с масажи за лимфната система. \r\nТя не сподели какъв е полът на бебето, но каза, че иска да го кръсти на любимата си баба Нада, която я е отгледала. \r\nПреди година Лили се похвали с годежен пръстен от мъжа до нея - пловдивския ресторантьор Станислав. Сега той бил много щастлив, че очакват бебе. Той е баща на две други деца от предишна връзка. Лили и Станислав не мислят да се женят. Двамата имат много общи интереси и много обичат пътуванията. \r\nЛили вече смята да си почине обаче и да не се натоварва с дълги пътешествия. Последно е била в Абу Даби с приятелки. \r\n ", "date": "2018.01.30", "title": "Клюкарката Лили е бременна в 4-и месец"}
{"url": "http://www.bnews.bg/article/236113-sofka_otsviri_gringo_ne_znam_kakvo_se_sluchva_nyama_da_go_zashtitavam_v_sada", "text": "Софи Маринова не знае какво се случва с обвинението срещу нейния любим Тодор Давидов – Гринго. \r\nЧасове преди спец прокуратурата да обяви, че разследването по случая е приключило, Софка не бе уведомена. „Въобще не съм в час и не знам за какво става дума“, отсече Софи Маринова. \r\nНа въпрос дали отново ще се опита да се яви като защитник на Гринго в съда, след като районните магистрати в Айтос й отказаха с мотива, че двамата нямат сключен брак, Маринова бе категорична: \r\n„О, не няма такова нещо, няма да го защитавам като адвокат“, заяви Софи Маринова и прекъсна връзката. \r\nСега Гринго е поверил защитата си на адвоката Марин Марковски, който е категоричен, че клиентът му е в затвора без доказателства. Певецът бе арестуван в дома на баба си в ромската махала през нощта на 23 септември. Гринго заедно с приятеля му получиха обвинение за изнудване и закани за убийство на местен бизнесмен, пише „България днес“. \r\n ", "date": "2018.01.30", "title": "Софка отсвири Гринго: Не знам какво се случва, няма да го защитавам в съда!"}
{"url": "http://www.bnews.bg/article/236115-tayno_gadzhe_glezi_yakata_dupara_kato_printsesa_na_seyshelite", "text": "Яката дупара най-накрая се прежали и си хвана сериозен приятел. Певицата сама се издаде, че има мъж до себе си. Тя сподели клип, на който ясно се вижда, че до нея има две чаши шампанско, а през това време Гери е във ваната, където се чипка. Също така видеото, което е заснето, няма как да е снимано от самата певица, а от човека, който е с нея. По-наблюдателните фенове на Гери-Никол забелязаха това и попитаха своята идолка дали е с мъж на Сейшелите, но певицата се въздържа от коментар. \"България Днес\" научи, че яката дупара си има гадже от няколко месеца, когото упорито крие от всички. Герито разкрила, че има мъж до себе си, само на най-близките си и семейството си. Варненската изпълнителка е луда по новото си гадже, което е с няколко години по-голямо нея. Мъжът до Гери-Никол прави всичко по силите си, за да успее да я радва и изненадва постоянно. След Нова година приятелят на екстравагантната изпълнителка реши да й подари романтична почивка на Сейшелите. Влюбените гълъбчета не успяха да свият любовно гнездо по празниците, тъй като певицата имаше куп участия и затова реши да замине след тях. Двойката се усамоти на екзотичната островна държава и отседна в най-скъпия хотел, където буквално се къпе в лукс. Гери и гаджето й се насладиха на повече от седмица романтика, като всяка вечер си правеха разходки, по време на които си споделят какво изпитват един към друг. Хотелът на певицата се намира точно на брега на Индийския океан и докато е в стаята си, изпълнителката успя да чуе релаксиращия шум на вълните. По време на романтичната си екскурзия Гери се докосна до красотата на Сейшелските острови. Певицата прекара по-голяма част от почивката си с коктейл в ръка, като със свежи напитки тя се опита да се разхлади. Гери-Никол не иска мъжът до нея да попада под светлините на прожекторите. Гаджето на яката дупара е от заможно семейство и той не желае да се показва пред широката общност.", "date": "2018.01.30", "title": "Тайно гадже глези яката дупара като принцеса на Сейшелите"}
{"url": "http://www.bnews.bg/article/236105-chetvart_milion_sa_samostoyatelno_zaetite_balgari", "text": "Близо четвърт милион са били самостоятелно заетите българи на възраст между 15 и 64 години, показват данни от анализ на Евростат за тази категория работници в ЕС през 2016 г. Според европейската статистика - около 12 процента от работещите българи са избрали да се осигуряват сами за един или повече от социалните рискове в схемата на социалното осигуряване у нас. Средният процент на самостоятелно заетите лица в ЕС е бил 14 на сто, а страни с идентичен показател като България са още: Франция, Австрия и Литва. \r\n  \r\nПо данни на НСИ през 2016 г. броят на заетите лица у нас е бил около 3,2 милиона, като работниците по трудови договори са били 2,8 милиона, над 100 хиляди са били регистрирани като работодатели, а около 250 хиляди е варирал броят на самостоятелно заетите лица у нас, пише БТА. \r\n Според европейските критерии \"самостоятелно заетите лица\" се характеризират най-общо в пет категории: предприемачи; лица упражняващи традиционно свободни професии; занаятчии, търговци и земеделски производители; лица упражняващи нерегулирани професии (т.нар \"нови професионалисти\") и лица упражняващи неквалифициран труд. \r\n  \r\nОт НАП напомнят също, че утре, 31 януари, е крайният срок, в който самоосигуряващите се лица могат да променят вида на осигуряването си. \r\n  \r\nВидът на осигуряването на самоосигуряващите се лица може да се променя за всяка календарна година, ако е подадена декларация по утвърден образец от изпълнителният директор на НАП. Срокът за подаване на документа е до 31 януари на съответната година, припомнят от данъчната агенция. \r\n  \r\nНад 30.6 млн. са самостоятелно заетите в ЕС \r\n  \r\nНад 30,6 милиона са били самостоятелно заетите лица в ЕС през 2016 г., показва европейската статистика. Според анализа на Евростат - две от три самостоятелно заетите лица в ЕС са били мъже, като повече от половината са били на възраст над 45 г. и около 70 процента от тази категория са работили самостоятелно, тоест, без други работници. \r\n  \r\nНай-висок процент самостоятелно заети лица е отчетен в Гърция - там приблизително един на всеки трима работещи е бил шеф сам на себе си, или около 30 процента от работещите в южната ни съседка. \r\n В Италия самостоятелно заети са били около 20 процента от работещите в страната, тоест, един на всеки пет работещи, е бил шеф сам на себе си. Подобни са данните и за Полша - 18 процента. \r\n  \r\nНай-ниска популярност на самостоятелната заетост е отчетена в Дания - 8 на сто, докато в Германия, Люксембург и Швеция нивото е 9 на сто. \r\n  \r\nАнализът на Евростат отчита също, че най-често срещаната професионална самостоятелна заетост в ЕС е регистрирана в търговията на дребно и ремонта на автомобили и мотоциклети - около 5 милиона са били работещите в общността, които са упражнявали самостоятелно тези професии. \r\n  \r\nСледващи професии, в които се наблюдават самостоятелно заети лица са: селско, горско и рибно стопанство - общо 4,4 милиона работници в ЕС; строителство и предприемачество - 3,9 милиона; професионални, научни и тясно специфични технически дейности - 3,7 милиона. \r\n  \r\nАнализът отчита и тенденция за значително подмладяване на хората, които са пожелали да работят самостоятелно - през 2015 г. броят на младите хора в ЕС под 25 г., които са избрали са се осигуряват сами, е бил 70 хиляди, докато през 2016 г. техният брой е нараснал до 100 хиляди.", "date": "2018.01.30", "title": "Четвърт милион са самостоятелно заетите българи"}
{"url": "http://www.bnews.bg/article/236110-nap_obyavi_kolko_shte_plashtat_bezrabotnite_za_zdravno_osiguryavane", "text": "Хората, които сами внасят задължителните си здравни вноски и не са регистрирани като самоосигуряващи се по смисъла на Кодекса за социално осигуряване, от 1 януари дължат месечно по 20,40 лева. Със Закона за бюджета на Държавното обществено осигуряване за 2018 г. от 1 януари 2018 г. е определен нов размер на минималния осигурителен доход - 510 лв. Според Закона за здравното осигуряване, неосигурените на друго основание се осигуряват върху доход, не по-малък от половината от минималния месечен размер на осигурителния доход за самоосигуряващите се лица. Тоест за тях здравноосигурителната вноска се изчислява в размер на 8% върху 255 лв.  От НАП напомнят, че срокът за внасяне на тези вноски е до 25-то число на месеца, следващ месеца, за който се отнасят. Здравната вноска за месец януари 2018 г. трябва да се внесе най-късно до 26 февруари, тъй като 25 февруари е почивен ден – неделя. Всички, за които възниква задължение сами да внасят здравноосигурителните си вноски, подават в НАП декларация Образец 7. Тя се подава в офиса на агенцията по постоянен адрес, в срок до 25-то число на месеца, следващ месеца, за който е възникнало задължението за внасяне на здравноосигурителните вноски. Тоест, ако от 1 януари 2018 г. трябва сами да внасяте здравноосигурителни вноски, то следва да подадете декларация Образец 7 до 26 февруари. Санкцията за неподаване на тази декларация е от 500 до 1000 лева.  Здравноосигурителните права на гражданите, които се осигуряват за своя сметка, се прекъсват, ако не са внесени повече от три дължими месечни вноски за период от 36 месеца. Периодът се брои до началото на месеца, предхождащ месеца, в който лицето потърси медицинска помощ, платена от Националната здравноосигурителна каса.", "date": "2018.01.30", "title": "НАП обяви колко ще плащат безработните за здравно осигуряване!"}
{"url": "http://www.bnews.bg/article/236103-zhena_pochina_v_doma_za_hora_s_uvrezhdaniya_v_benkovski", "text": "27-годишна жена е починала в дома за настаняване на хора с увреждания в столичния квартал \"Бенковски\", научи \"Хоризонт\". Сигналът е подаден около 12.40 ч., като на мястото са изпратени екипи на полицията и спешна помощ. Пристигналият екип на Бърза помощ е намерил жената мъртва. В момента полицията извършва оглед. Все още официално не се съобщават причините.", "date": "2018.01.30", "title": "Жена почина в дома за хора с увреждания в „Бенковски“!"}
{"url": "http://www.bnews.bg/article/236101-izsledvat_agresivnostta_na_kucheto_ubiets_ot_pazardzhishko", "text": "„Присъствах на огледа на местопроизшествието. По отношение на агресивността на кучето, ще бъде извършена експертиза в рамките на досъдебното производство за това дали е имало такива прояви или не. Но кой е бил отключващият момент в този случай, не може да се каже”. Това заяви в студиото на „Здравей, България” д-р Петко Митев, началник на областната дирекция на Българската агенция по безопасност на храните. Коментарът му бе по повод трагедията в пазарджишкото село Мокрище, където куче уби дете. По първоначални данни до инцидента се е стигнало, след опит на детето да погали кучето, което било вързано в частен дом. Инцидентът е станал в двор в ромската махала на селото. Бащата и детето били на гости при свои приятели. Докато компанията се веселяла, детето излязло на двора и се доближило до вързаното куче, което познавало. Въпреки че кучето е било вързано, то е успяло да захапе смъртоносно 3-годишното момче. В ареста тази вечер са задържани собственикът на кучето, бащата и негов близък. „Кучето има вид на недохранено, на видима възраст около 4 години. По данни на хората, които го отглеждат, то било прибрано преди около 2 години. То няма ветеринарно-медицински документи, няма чипиране, не са провеждани ваксинации и обезпаразитяване”, каза още д-р Петко Митев, началник на областната дирекция на Българската агенция по безопасност на храните. Той не изключи вероятността недохранването да е отключила агресията в кучето. „Собственикът на кучето беше на работа в Стара Загора. Жена му си гледаше вътре 2-месечното си детенце. А това дете е дошло, влязло е вътре, отишло е при кучето и кучето го хвана и го разкъса. Майката на починалото дете е в Германия, а бащата е в България, но е оставено на отглеждане от родителите на майката”, разказва мъж, който живее наблизо до мястото, където е станала трагедията.", "date": "2018.01.30", "title": "Изследват агресивността на кучето-убиец от Пазарджишко "}
{"url": "http://www.bnews.bg/article/236100-bogatite_da_mu_mislyat_proverkite_shte_prodalzhat_do", "text": "Три месеца ще продължи проверката на прокуратурата на свръхбогатите хора в България. На фокус са собствениците на луксозни коли и скъпи имоти, купени през последните две години. Разследват се всички, които през този период са се сдобили с автомобили и къщи за над половин милион лева. Проверките на богатите българи вече започнаха в София, съобщи bTV. Най-много са богаташите, взети на прицел от прокуратурата в Софийския апелативен район – 283-ма. 88 от тях са си купили имения за над 800 хиляди между  2015 г. и 2016 г.  Проверяваните собственици на луксозни имоти във Варненско са 29, в Пловдивско – 27 и в Бургаско – 17. Първо ще бъдат проверени криминално проявените и подсъдимите богаташи, а данъчните ще проследят откъде са парите им. При подобни ревизии миналата година в държавния бюджет влязоха над 70 млн. лв. от укрити доходи. По данни на полицията, цитирани от прокуратурата, по пътищата у нас се движат 50 автомобила „Майбах” и 193 екземпляра от луксозната марка „Бентли”. Разследващите ще проверят и собствениците на 31 лаборгинита, 68 ролс-ройса и 93 ферарита. Аналогични проверки ще има и за луксозните имоти.", "date": "2018.01.30", "title": "Богатите да му мислят! Проверките ще продължат до… "}
{"url": "http://www.bnews.bg/article/236099-obrat_vav_vremeto_dnes_shte_bade", "text": "Днес ще е предимно слънчево. Ще духа слаб до умерен вятър от запад-северозапад, който през деня временно ще се усили. Максималните температури ще са между 13 и 18 градуса. В планините ще има чудесни условия за разходки, туризъм и ски. Ще е предимно слънчево. Ще духа умерен, по билото на Стара планина силен северозападен вятър. Максималната температура на височина 1200 метра ще е около 8 градуса, на 2000 метра – около 1 градус. До края на работната седмица ще остане по-топло от обичайното. През следващите два дни ще преобладава слънчево време. В петък облачността ще се увеличи и следобед от запад ще започнат валежи от дъжд. Привечер и в нощта срещу събота от северозапад бързо ще нахлува студен въздух и със застудяването дъждът ще преминава в сняг. В събота сняг ще превалява в югоизточната част от страната, а от северозапад облачността бързо ще се разкъсва и намалява. Ще е ветровито и относително по-студено с максимални температури между 3 и 8 градуса. В неделя вятърът ще отслабне и ще стихне. Времето ще е предимно слънчево и по-топло.", "date": "2018.01.30", "title": "Обрат във времето! Днес ще бъде… "}
{"url": "http://www.bnews.bg/article/236102-parizh_pod_naprezhenie_kritichno_nivo_na_sena", "text": "Жителите на Париж продължават борбата с наводненията в града. Около 1500 души бяха принудени да се евакуират от домовете си. Според прогнозите нивото на река Сена е достигнало своя връх и няма да се покачва повече, но водата ще започне да се оттича едва по-късно днес. Седем парижки гари на една от най-натоварените железопътни линии остават затворени, а пълното нормализиране на обстановката вероятно ще отнеме седмици. Двумесечният период декември-януари се оказа един от най-дъждовните във Франция от 1900 г. насам. Придошлите води нанесоха щети в общо над 240 населени места.", "date": "2018.01.30", "title": "Париж под напрежение! Критично ниво на Сена…"}
{"url": "http://www.bnews.bg/article/236091-vizhte_kakvo_pravyat_v_pazardzhik_za_dobriya_zhivot_na_lavchetata_terez_i_masud", "text": "Пазарджик няма да се откаже от малките лъвчета Терез и Масуд, обяви днес кметът на глада Тодор Попов. Кметът обяви, че поема риск с отглеждането на двете лъвчета, които не са в добро здраве, но смята че могат да се справят. Готов е да наеме специалист, който да се грижи за животните. Служителите в зоопрака са изпразнили клетка на маймуни, тя е отоплена и в готовност да приюти двете лъвчета. До месец и половина трябва да е готово и новото местообитание на Терез и Масуд, което в момента се изгражда и се намира непосредствено до клетките на двата тигъра. Откритата площ, където ще бъдат настанени малките лъвчета е над 1100 квадратни метра, а работници усилено изграждат и вътрешните помещения. Ветеринарният лекар на зоопарка Паун Лазаров призна,че няма опит в отглеждането на  лъвчета. Затова подават ръка на фондация „Четири лапи” и чакат помощ от тях. От 5 месеца Терез и Масуд са в София, след като бяха спасени от зоокъта в Разград. Преди 3 месеца кметът на града Валентин Василев сключи споразумение с международната организация „Четири лапи” да помогнат за намирането на нов дом на общо 5 лъва, защото в Разград нямат условия за тях. Малко по-късно обаче кметът на Пазарджик поиска малките да отидат в градския зоопарк.", "date": "2018.01.30", "title": "Вижте какво правят в Пазарджик за добрия живот на лъвчетата Терез и Масуд "}
