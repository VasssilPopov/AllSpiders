{"url": "http://www.bnews.bg/article/251451-fifa_za_razkritiyata_za_infantino_opit_da_se_ocherni_rakovodstvoto", "text": "\n Световната футболна централа (ФИФА) видя опит за очерняне на ръководството от страна на германското издание \"Шпигел\". Позовавайки се на информации от \"Футбол Лийкс\" от изданието публикуваха разкритие, че настоящия президент на ФИФА Джани Инфантино е помогнал на \"Манчестър Сити\" и \"Пари Сен Жермен\" да избегнат наказания заради неспазване на финансовия феърплей през 2014 г., когато е заемал поста на генерален секретар на УЕФА. \r\n\r\n \"От \"разследването\", направено от няколко медии, става ясно, че те имат една конкретна цел: да се очерни работата на новото ръководство на ФИФА и в частност на президента Джани Инфантино и генералния секретар Фатма Самура. От момента на встъпването си в длъжност, новата управа провежда промени. Те са необходими и ние много се гордеем с тях. Както е известно, ФИФА беше в плачевно състояние през 2015 година и се стреми към възстановяване след десетилетия на пренебрежително и лошо управление.\", пише в официалното съобщение на централата. \r\n\r\n \"Преди четири седмици група журналисти изпрати стотици въпроси към ФИФА, основани на лични и вътрешни имейли и друга информация, придобити (незаконно) от трети страни. Въпреки факта, че отговорихме на въпросите, зададени към нас, ясно и честно, определена медия реши да игнорира повечето наши отговори и да изкриви както фактите, така и истината в целенасочен опит да се дискредитира ФИФА и да се подведат техните читатели. Това е ясно\", обясниха от ФИФА. \r\n\r\n Самият Джани Инфантино бе лаконичен в коментара си, като предположи, че атаките идват от хора, които вече не могат да се възползват от влиянието си върху старите ръководители на футбола. \r\n\r\n \"Винаги е предизвикателство да променяме нещата, за да напредваме и да обединяваме хората, за да вършим нещата по-добре. И след като се заехме с реформи във ФИФА бях наясно, че ще се изправя пред силна опозиция, особено от онези, които вече не могат да се възползват от безсрамна система, от която са част. Но затова бях избран и за мен ще има само един път – да се подобри и развие футбола в световен мащаб\", каза Инфантино. \r\n\r\n   \r\n \n\t\t\t\t\t\t", "date": "2018.11.03", "title": "ФИФА за разкритията за Инфантино: Опит да се очерни ръководството"}
{"url": "http://www.bnews.bg/article/251444-nyama_sledi_ot_nasilie_po_tyaloto_na_namerenata_martva_frantsuzoyka_v_lovech", "text": "\n Направената аутопсия на намерената мъртва 23-годишна френска гражданка до сградата на областната администрация в Ловеч не е установила следи от насилие или изнасилване, съобщи за БТА говорителят на Окръжната прокуратура в Ловеч Кирил Петров. \r\n  \r\nПо думите му тя е починала вследствие на обесване. Разследващите продължават да работят и по двете версии - убийство и самоубийство. \r\nПетров допълни, че в началото на следващата седмица ще станат ясни резултатите от взетите кръвни проби, които ще установят дали момичето е било употребило наркотици и алкохол. \r\n\"Провеждат се разпити. Издирват се лица, с които е била в заведението. Знае се с кого е била там\", каза още Кирил Петров. Той поясни, че се преглеждат и записи от камери за видеонаблюдение. \r\nМладата жена бе намерена мъртва вчера сутринта. Сигналът за това бе подаден от охранител в областната администрация. Младата жена пристигнала в Ловеч в четвъртък със свой приятел, а същия ден вечерта били в заведение с още хора, откъдето си тръгнали след полунощ. \r\n  \r\n \n\t\t\t\t\t\t", "date": "2018.11.03", "title": "Няма следи от насилие по тялото на намерената мъртва французойка в Ловеч"}
{"url": "http://www.bnews.bg/article/251446-karakachanov_v_bolnitsa_vdigna_kravno_sled_kato_mateva_razkri_koruptsionnite_mu_shemi_s_targoviya_na_bg_grazhdanstvo", "text": "\n Днес в предаването \"Бареков и Байрактаров без цензура\" военният министър Красимир Каракачанов бе потърсен за коментар във връзка със скандала от последната седмица - уличаването му в корупционна схема с търговия на българско гражданство. \r\n\r\n Телефонна връзка в ефир с вицепремиера не бе осъществена и по-късно водещите обявиха, че Каракачанов е съобщил, че е приет в Правителствена болница с високо кръвно. \r\n\r\n Заканите на Катя Матева, че най-накрая наистина ще покаже доказателствата, с които разполага и ще се наложи да дава показания пред ДАНС и специализираната прокуратура, очевидно силно са притеснили вицепремиера и здравословното му състояние в момента е крайно нестабилно. \r\n\r\n Матева заяви още, че Каракачанов на няколко пъти се опитвал да я притиска да извършва престъпления и когато не се съгласявала, била уволнена. Тя бе категорична, че вицепремиерът от години продава български документи за самоличност. \r\n\r\n Когато човек е невинен, няма причина да се притеснява. Когато гузния бъде подгонен, вдига кръвно. \r\n\r\n Усещайки накъде вървят нещата и че цялата му корупционна политика и аферите му с търговия на патриотизъм са разкрити, а постът и свободата му висят на косъм, Каракачанов бе смазан! \r\n\r\n Истината винаги излиза наяве! Високото кръвно на вицето в момента е един от най - малките му проблеми. Кръвното се регулира, но \"Наказателния кодекс\" си остава същия, без изменения. \r\n\r\n Каракачанов стремглаво се е запътил към затвора, благодарение на псевдо патриотизма си, своята алчност и подлостта, която е превзела цялото му същество. \r\n \n\t\t\t\t\t\t", "date": "2018.11.03", "title": "Каракачанов в болница! Вдигна кръвно, след като Матева разкри корупционните му схеми с търговия на БГ гражданство!"}
{"url": "http://www.bnews.bg/article/251443-kakvo_e_sastoyanieto_na_ranenite_pri_petachnata_katastrofa_mezhdu_avtobus_i_tsimentovoz", "text": "\n Продължава лечението на двамата пострадали при катастрофата между автобус и циментовоз на пътя София - Самоков в петък, съобщават от столичната болница \"Света Анна\", където двамата бяха настанени. \r\n  \r\nРанените са мъж на 78 години и жена на 72 години. За тях грижи полагат медиците от Клиника по лицево-челюстна хирургия на болницата. \r\n  \r\nМъжът освен хематом на лицето, има и счупване на скула, като не се налага оперативна намеса и няма увреждане на мозъка. Жената е със счупен нос и при нея също няма увреждане на мозъка и не се налага оперативна намеса, сподели началникът на клиниката доц. Желю Димов. \r\n  \r\n \n\t\t\t\t\t\t", "date": "2018.11.03", "title": "Какво е състоянието на ранените при петъчната катастрофа между автобус и циментовоз?"}
{"url": "http://www.bnews.bg/article/251452-zaradi_stroezha_na_tretiya_lach_bez_metro_mezhdu_serdika_i_stadion_vasil_levski_tozi_uikend", "text": "\n Днес и утре влаковете на метрото между станциите „Сердика” и стадион „Васил Левски” няма да се движат. Промените в движението са заради строежа на третия лъч. Осигурен е алтернативен транспорт. \r\n\r\n Причината влаковете да не се движат между тези две спирки е фактът, че тунелопробивната машина за третия лъч на метрото работи в района около спирката на Софийския университет. И с цел безопасност тази спирка е затворена за почивните дни. \r\n\r\n Влаковете на метрото са с обичайното си разписание до „Сердика” и до стадион „Васил Левски”, а между двете спирки хората се превозват с автобус. Има служители на място, които упътват хората къде е спирката на автобуса. \r\n\r\n „За тези 48 часа, в които се осъществява това пресичане, ние сме взели решение отгоре, в действащите тунели, да не минават влакове с оглед безопасност, да няма натоварване и вибрации”, обясни Ангел Джоргов от „Метрополитен” АД. \r\nСлужители на „Метрополитен” и на Центъра за градска мобилност упътват хората, къде се намира спирката на автобуса, който се движи между станциите „Сердика” и стадион „Васил Левски”. По високоговорител също се съобщава за промяната.  \r\n\r\n Осигурените автобуси между двете метроспирки са достатъчно на брой и се движат достатъчно често, казват от „Метрополитен”. \r\n\r\n През последната седмица е проведена информационна кампания за промяната, включително са разлепени информационни табели и карти по спирките. \r\n\r\n Иначе, строежът на третия лъч на метрото се движи по график. Догодина по това време ще бъде пуснат участъкът между „Красно село” и Попа. \r\n\r\n Между „Сердика” и стадион „Васил Левски” хората ще пътуват с алтернативен транспорт само този уикенд. От понеделник метрото ще се движи по обичайния ред. \r\n \n\t\t\t\t\t\t", "date": "2018.11.03", "title": "Заради строежа на третия лъч: Без метро между „Сердика” и стадион „Васил Левски” този уикенд!"}
{"url": "http://www.bnews.bg/article/251435-prez_uikenda_bez_metro_mezhdu_stantsiite_serdika_i_vasil_levski", "text": "\n Движението на влаковете на метрото между метростанциите „Сердика” и „Васил Левски” ще бъде спряно в събота и неделя. Причината е строителството на третата линия на метрото. \r\n\r\n Тунелопробивна машина ще изгражда тунел. Заради спирането на метрото между трите станции „Серидка”, „Софийски университет” и „Васил Левски” общината ще пусне заместваща автобусна линия.  \r\n\r\n Третата линия – от булевард „Владимир Вазов” до „Овча купел”, се строи на два етапа. Вече са изградени 4 км от тунелите. Очаква се първите пет станции да бъдат въведени в експлоатация  през септември 2019 г. \r\n \n\t\t\t\t\t\t", "date": "2018.11.03", "title": "ПРЕЗ УИКЕНДА! Без метро между станциите „Сердика” и „Васил Левски”"}
{"url": "http://www.bnews.bg/article/251454-malniya_ubi_germanska_turistka_v_italiya", "text": "\n Германска туристка почина при буря в Италия, след като била поразена от мълния на италианския остров Сан Пиетро, близо до остров Сардиния, каза за ДПА говорител на службата за гражданска защита. \r\nЖената била на екскурзия със съпруга и сина си, когато времето се развалило и принудило семейството да прекъсне разходката си. Преди тримата да стигнат до колата си, жената била ударена от мълния, която я изхвърлила на няколко метра във въздуха. \r\n \n\t\t\t\t\t\t", "date": "2018.11.03", "title": "Мълния уби германска туристка в Италия"}
{"url": "http://www.bnews.bg/article/251448-bebe_na_16_dni_pochina_v_bolnitsata_v_haskovo", "text": "\n Бебе на 16 дни е починало в петък след обяд в отделението за недоносени деца на болницата в Хасково. Момченцето е било докарано по спешност в критично състояние.  \r\n\r\n Сигнал е бил подаден на телефон 112 от бащата, който го е предал на екип с линейка на бензиностанция в Харманли. На път за хасковската болница детето е било реанимирано, съобщава Haskovo.info. \r\n\r\n Според медиците то е починало от лошо гледане - било е инфектирано, охладено и най-вероятно задавено. \r\n\r\n Оказва се, че момченцето не е имало личен лекар заради откази от джипита в града да го приемат в листите си, а семейството има още едно починало дете. Случаят отново повдига въпроса с липсата на достатъчно общопрактикуващи лекари, особено педиатри. Пред последните 10 години в Хасковска област няма нито една новоразкрита практика. \r\n \n\t\t\t\t\t\t", "date": "2018.11.03", "title": "Бебе на 16 дни почина в болницата в Хасково"}
{"url": "http://www.bnews.bg/article/251447-nad_100_napadeniya_na_homofobska_osnova_prez_2018_g_v_berlin", "text": "\n Полицията в Берлин е отчела над 100 нападения срещу хомосексуални хора за периода от началото на годината до септември. Трийсет от тях били съпроводени с насилие, а 75 включвали обиди, предаде БТА. \r\n\r\n \"Вземаме насериозно този въпрос\", каза началникът на полицията в Берлин Барбара Словик на събитие на организациите Коалиция срещу хомофобията и Асоциация на лесбийките и гейовете. \r\n\r\n Според полицията макар и данните за трите тримесечия от началото на годината да са с по-ниски стойности в сравнение със същия период на 2017 г., през който хомофобските атаки бяха 139, двата периода не можело да бъдат сравнявани, тъй като не всички престъпления били включени в статистиката. \r\n\r\n Престъпленията на хомофобска основа не намаляват, а се увеличават, каза Словик. Това може да се дължи на повече подадени сигнали или на по-голям брой престъпления, но е ясно, че има голям брой случаи на престъпления на хомофобска основа, за които не е било съобщено, заяви тя. \r\n\r\n Според полицейските данни повечето престъпления били извършени по улиците на берлински райони, в които присъствието на хомосексуални е особено видимо, като например централния район, Фридрихсхайн-Кройцберг, Нойкьолн и Шонеберг. \r\n\r\n Заподозрените за атаките са както германци, така и чужденци, но броят на хората от мигрантски произход е по-голям от този на населението с немигрантски произход, заяви Словик. \r\n\r\n \r\nРъководителят на Асоциацията на лесбийките и гейовете Йорг Щайнерт пък изтъкна проблема за принудителните бракове на мъже и жени, по-специално в турските и арабските семейства, отбелязва ДПА. По думите му най-малко 17 мъже в Берлин били принудени да се оженят, защото били хомосексуалисти. \r\n \n\t\t\t\t\t\t", "date": "2018.11.03", "title": "Над 100 нападения на хомофобска основа през 2018 г. в Берлин"}
{"url": "http://www.bnews.bg/article/251449-cherven_kod_za_losho_vreme_na_ostrovite_sitsiliya_i_sardiniya", "text": "\n Най-високо ниво за опасност от лошо време – код червено, бе издаден за островите Сицилия и Сардиния, съобщава ТАСС. \r\n\r\n В Сардиния в петък германска туристка почина, след като бе ударена от мълния. В северния град Тренто пък в болница почина младеж, който получил тежки наранявания от паднало дърво. Така броят на жертвите на стихиите в Италия достигна близо 20 души, припомня БГНЕС. \r\n\r\n През последните дни Апенинския полуостров бе засегнат от поройни дъждове и бурни ветрове, които причиниха сериозни наводнения и активизираха свлачища. \r\n\r\n Множество малки селища в северната част на Италия и крайбрежието на Лигурия остават откъснати от света. Спряно е и движението на влаковете заради пропадане на релси и паднали дървета. \r\n \n\t\t\t\t\t\t", "date": "2018.11.03", "title": "Червен код за лошо време на островите Сицилия и Сардиния\r\n"}
{"url": "http://www.bnews.bg/article/251453-twitter_premahna_hilyadi_akaunti_postvali_prizivi_za_boykot_na_mezhdinnite_izbori_v_sasht", "text": "\n Администраторите на Twitter са премахнали хиляди автоматични акаунти (ботове) в САЩ, поствали призиви към избирателите да не гласуват във вторник на междинните избори за Конгрес, очертали се трудни за републиканците. Това съобщават медиите, информира АФП. \r\nОт социалната мрежа заявиха, че са премахнати \"акаунти, опитали се да постнат автоматично лъжлива информация, нарушавайки правилата ни\". \r\nСпоред Си Ен Ен Twitter е бил алармиран за тези случаи от комитета, водещ кампанията на демократите, и акаунтите са били премахнати през септември и в началото на октомври. Акцията с ботове изглежда е била ръководена от територията на САЩ, уточниха от Twitter без повече подробности. \r\nСлед обвиненията, че е бил манипулиран от Русия по време на президентската кампания през 2016 г., представители на Twitter заявяват, че през последните месеци се положени усилия за премахването на фалшиви или автоматични акаунти, предназначени да манипулират общественото мнение във връзка със сегашните избори. \r\nНеотдавна президентът Доналд Тръмп се оплака, че Twitter изтривал акаунти на негови привърженици, напомня АФП. \r\n \n\t\t\t\t\t\t", "date": "2018.11.03", "title": "Twitter премахна хиляди акаунти, поствали призиви за бойкот на междинните избори в САЩ"}
{"url": "http://www.bnews.bg/article/251441-rumen_radev_pochete_pametta_na_zaginalite_balgarski_voini", "text": "\n На Архангелова задушница държавният глава Румен Радев почете паметта и отдаде признателност на българските военнослужещи, загинали във войните за национално обединение, в операции по поддържане на мира и при изпълнение на воинския дълг в мирно време. \r\n\r\n Пред Военния мавзолей-костница на Централните софийски гробища Радев положи венец пред мемориала на загиналите герои. Заупокойна панихида отслужи Белоградчишкият епископ Поликарп. \r\n\r\n Пред Военния мавзолей-костница присъстваха и началникът на отбраната генерал-лейтенант Андрей Боцев, висши военнослужещи от всички родове войски, членове на военнопатриотичните съюзи и роднини на загинали военни. \r\n\r\n Ритуалът с военни почести се провежда от 1924 година. Традицията е прекъсната през 1946 г. и е възстановена през 1992 г. от Министерството на отбраната и Съюза на военноинвалидите и военнопострадалите. \r\n\r\n   \r\n \n\t\t\t\t\t\t", "date": "2018.11.03", "title": "Румен Радев почете паметта на загиналите български воини"}
{"url": "http://www.bnews.bg/article/251450-dunav_s_klasika_sreshtu_vitosha_izpluva_ot_danoto", "text": "\n \"Дунав\" победи \"Витоша\" с 3:0 в двубой от 14-ия кръг на Първа лига. Русенци решиха мача още преди почивката, като вкараха и трите си голове преди да е изтекла дори половината от първата част. \r\n\r\n Резултатът откри Ахмед Ахмедов още в 6-ата минута, когато засече центриране на Божидар Васев отляво. След четвърт час игра \"Дунав\" удвои аванса си. Светослав Ковачев бе изведен отлично от Христо Попадийн и преодоля с лекота стража Християн Василев. Само 7 минути по-късно двамата голмайстори комбинираха и Ахмедов покачи на 3:0. За него това е седмо попадение от началото на сезона. \r\n\r\n След почивката нямаше интересни ситуации. В 66-ата минута гостите от Бистрица имаха претенции за дузпа, но главният съдия Волен Чинков подмина ситуацията. \r\n\r\n С тази победа \"Дунав\" вече има 14 точки и заема 10-ата позиция във временното класиране, измествайки \"Витоша\". \"Тигрите\" имат 13 точки и са в серия от 4 поредни загуби. \r\n\r\n \r\n\r\n : 86.Станислав Антонов, 24.Преслав Петров , 16.Мартин Ковачев, 5.Георги Динков, 77.Бранимир Костадинов, 31.Красимир Станоев, 83.Христо Попадийн (86-4.Петър Патев), 14.Божидар Васев (60-25.Борислав Балджийски), 17.Иван Коконов, 98.Светослав Ковачев , 9.Ахмед Ахмедов (69-22.Исмаил Иса) \r\n\r\n : 1.Християн Василев, 2.Тодор Гочев , 11.Даниел Кутев (69-66.Иван Вълчанов), 14.Четин Садула, 18.Петко Цанков, 22.Михаил Милчев, 24.Георги Купенов, 45.Григор Долапчиев (79-96.Наско Милев), 80.Лъчезар Котев, 88.Ивайло Лазаров , 99.Стефан Христов \r\n \n\t\t\t\t\t\t", "date": "2018.11.03", "title": "\"Дунав\" с класика срещу \"Витоша\", изплува от дъното"}
{"url": "http://www.bnews.bg/article/251437-18_godishen_pomete_dve_vazrastni_zheni_na_trotoar_v_karnobat", "text": "\n 18-годишен шофьор блъсна две възрастни жени на тротоар в Карнобат, едната от тях е загинала, другата е откарана в болница, съобщават от МВР. Около 8ч. е получен сигнал за тежкия пътен инцидент на улица „Петър Берон“. \r\n\r\n Мъжът е с едномесечен стаж зад волана, вероятната причина за инцидента е несъобразена скорост и загуба на контрол над автомобила. \r\n\r\n При катастрофата на място загива 70-годишна жена, втората – 80-годишна е откарана в кома в УМБАЛ – Бургас. В момента здравословното ѝ състояние се уточнява.  \r\n\r\n Водачът на автомобила е задържан от служителите на реда, дрегерът е отчел отрицателна проба за алкохол. Предстои тестването му за употреба на наркотици. По случая е образувано досъдебно производство. \r\n \n\t\t\t\t\t\t", "date": "2018.11.03", "title": "18-годишен помете две възрастни жени на тротоар в Карнобат"}
{"url": "http://www.bnews.bg/article/251426-na_arhangelova_zadushnitsa_pochitame_pametta_na_martvite", "text": "\n Днес е църковният празник Архангелова задушница, който се отбелязва винаги в съботата преди Архангеловден - на 8 ноември.  \r\n\r\n На този ден се отдава почит към паметта на мъртвите, както и вечна признателност на загиналите в редовете на Българската армия. \r\n\r\n Архангеловата задушница, която предхожда големия празник на Свети Архангел Михаил, намира своето основание в християнската догматика за възкресението на мъртвите. Оттам идва и почитта към починалите, която ние като християни отдаваме при всеки помен и на задушниците през годината. Архангелова задушница се нарича още Рангелова задушница, Голяма задушница и Мъжка задушница.  \r\n\r\n На Архангелова задушница, както на всеки друг помен, се раздават жито, хляб, вино, сладкиши, бонбони, плодове и други храни. Освен на близките се раздава и на хората около съседните гробове, дори да са непознати. Житото символизира възкресението, а хлябът - Исус Христос.  \r\n\r\n Значението на Задушница е голямо. Това не е само ден, в който близките и роднините на покойника се събират край гроба му, за да \"ядат и пият\". Поменът, който се прави, е и възпоменание на живите за починалия, че не е забравен. Според богослови това е връзката между земната и небесната Църква. \r\n \n\t\t\t\t\t\t", "date": "2018.11.03", "title": "На Архангелова задушница почитаме паметта на мъртвите"}
{"url": "http://www.bnews.bg/article/251427-skandal_sas_zlatnite_vizi_na_orban_oblagodetelstva_litsa_blizki_do_kremal", "text": "\n Унгарското правителството предоставя на лица, свързани с режима на Владимир Путин, право на пребиваване в Унгария и свободно пътуване в Европейския съюз по програмата за т. нар. \"златни визи\", посочва сайтът Direkt36. \r\n\r\n \"Докато правителството на Виктор Орбан затваря границите за бежанците и мигрантите, спорната облигационна програма за пребиваване в страната отвори заден вход за заможни инвеститори\", отбелязва изданието. \r\n\r\n Правителството отказва да разкрие имената на привилегированите чужденци, но съвместно разследване на Direkt36 и руски в. \"Новая газета\" разкри, че редица влиятелни руски граждани, включително политици и шефове на руски държавни компании са получили такава привилегия. \r\n\r\n Журналистите са успели да потвърдят, че са налице случаи, в които това е станало чрез инвестиране в програмата. Сред тях са членове на семейството на шефа на Службата за външно разузнаване на Русия Сергей Наришкин. Цитират се и имена на лица от управата на \"Росатом\", \"Газпром\" и \"Аерофлот\": Евгений Евстратов, Алексей Янкевич, Андрей Калмиков. \r\n\r\n От \"златните\" визи се е възползвал и руски бизнесмен, свързан с организирана престъпна група. От същата възможност се е възползвал и депутатът от руската Дума Владимир Блотский със семейството си. Той обаче твърди, че се е отказал от нея, след като е бил избран в парламента. В списъка е и близкият до Кремъл бизнесмен Дмитрий Борисович Павлов. \"Златна\" виза е дадена и на бившия депутат от Думата Илиаз Мудлимов. \r\n\r\n Всичко това буди тревога, тъй като наред с правото на легално пребиваване в Унгария тези лица получават и възможност да пътуват свободно в Европейския съюз, посочва Ференц Карейн, бивш служител на Службата за защита на конституцията - унгарското разузнаване. \r\n\r\n Програмата за \"Златните визи\" е инициирана от Антал Роган - влиятелен политик от управляващата партия ФИДЕС, сега шеф на кабинета на премиера Виктор Орбан. Тя приета от парламента през 2012 г. без съществена дискусия. \r\n\r\n Според тази програма, чужденци, които инвестират 250-300 хиляди евро в унгарски държавни ценни книжа получават право на пребиваване в страната. За разлика от подобни програми в други европейски страни, в Унгария се допуска инвеститорите да си получат парите обратно на по-късен етап. Програмата беше силно критикувана и заради възможността чужденците да не инвестират директно, а чрез посреднически компании с неясна собственост. \r\n\r\n Наред с това унгарските журналисти са установили връзки между основните бенефициенти на програмата и политическия елит на Унгария. \r\n \n\t\t\t\t\t\t", "date": "2018.11.03", "title": "Скандал със \"златните визи\" на Орбан – облагодетелства лица, близки до Кремъл"}
{"url": "http://www.bnews.bg/article/251416-lora_karadzhova_ima_burna_vrazka_s_roden_dj", "text": "\n Лора Караджова е на крилете на любовта – има бурна връзка с роден DJ. Мачото Марсел Рохас е завъртял яко главата на щерката на Данчо Караджов. Лора е луда по него и признава, че тежко прекарва дните без него, докато е в къщата. \r\n\r\n Новата половинка на изпълнителката се появи с роза в ръка минути преди тя да напусне шоуто завинаги. Щом го видя, певицата остана без думи и веднага тръгна да го прегръща и целува. Певицата и Марсел са заедно от няколко месеца. Тя намира утеха в него, след като се раздели с бащата на детето си Валентин Савов, писа „България Днес“. \r\n\r\n „Много съм влюбена! Щастлива съм, че намерих моята половинка и пожелавам на всеки да си я намери“, призна блондинката. \r\n\r\n Първоначално Лора само флиртувала с него, тъй като не искала да се впуска в сериозна връзка. Но Марсел я кара да се чувства по различен начин.               Тя бързо хлътва до уши, а той не спира да я изненадва със скъпи подаръци. \r\n\r\n От предаването стана ясно, че Караджова хич не харесва Гери-Никол. Макар че Кулагин й викаше „Дъртото Гери-Никол“, това не бе възприето от нея като комплимент. Изпълнителките все още не могат да заровят томахавките. Когато се засичат по концерти, двете се подминават като малки гари и дори не се поглеждат в очите. \r\n \n\t\t\t\t\t\t", "date": "2018.11.03", "title": "Лора Караджова има бурна връзка с роден DJ"}
{"url": "http://www.bnews.bg/article/251428-burite_v_italiya_nanesoha_golemi_shteti_video", "text": "\n Впечатляващи кадри от Италия. Големите бури в страната, които отнеха живота на 18 души, напълно са унищожили големи площи борова гора. \r\n\r\n Кадрите са заснети в областите Венето и Тренто. Според метеоролози, поривите на вятъра в района са надхвърляли 180 километра в час. Повече от 160 хиляди домакинства останаха без ток. \r\n\r\n Проблемите започнаха в началото на седмицата, но до днес включително във Венето беше в сила червен код за опасно време. \r\n\r\n \r\n\r\n   \r\n \n\t\t\t\t\t\t", "date": "2018.11.03", "title": "Бурите в Италия нанесоха големи щети(ВИДЕО)"}
{"url": "http://www.bnews.bg/article/251429-mazh_ubi_dvama_dushi_v_klub_za_yoga_v_sasht", "text": "\n Мъж уби двама души и рани най-малко трима при стрелба с огнестрелно оръжие в клуб за курсове по йога в Талахаси, щата Флорида, предаде БТА. \r\n\r\n Тримата ранени са в болница в критично състояние, съобщи началникът на местната полиция Майкъл ДеЛио. \r\n\r\n Нападателят е намерен мъртъв, вероятно при самоубийство. Властите съобщават, че нападението е дело на един човек, мотивите все още не са известни. \r\n\r\n Един от ранените е ударен с пистолет. „Уликите показват, че няколко души са оказали отпор и са се опитали да спасят не само себе си, но и другите хора, което е свидетелство за смелостта им\", подчерта ДеЛио. \r\n \n\t\t\t\t\t\t", "date": "2018.11.03", "title": "Мъж уби двама души в клуб за йога в САЩ"}
{"url": "http://www.bnews.bg/article/251430-vremeto_dnes_oblachno_s_shans_za_slanchevi_chasove_ostava_toplo", "text": "\n Днес ведрото есенно време ще отстъпи на по-значителна облачност, ще се образуват и мъгли, но температурите остават в комфортната за сезона зона. \r\n\r\n На повечето места в източните райони и в равнините ще се развие ниска облачност, в сутрешните часове ще бъде мъгливо. През втората половина на деня облачността ще намалее и видимостта ще се подобри, но няма особени шансове за слънчево време. \r\n\r\n В останалата част от страната също ще има облачност, но тя ще е предимно висока и ще се разкъсва, давайки възможност за повече слънчеви часове. \r\n\r\n Вятърът ще бъде слаб, ориентиран от изток. \r\n\r\n Минималните температури в по-голямата част от страната са в интервала 7-12 градуса, малко по-високи по Черноморието и в крайните югозападни райони. \r\n\r\n Максималните температури са между 17 и 22 градуса, отново по-високи в крайния югозапад. \r\n \n\t\t\t\t\t\t", "date": "2018.11.03", "title": "ВРЕМЕТО ДНЕС! Облачно, с шанс за слънчеви часове, остава топло"}
{"url": "http://www.bnews.bg/article/251431-pri_aktsiya_v_gartsiya_razbiha_grupa_za_trafik_na_migranti", "text": "\n Гръцката брегова охрана задържа международна престъпна група, която се занимавала с трафик на мигранти, информира БГНЕС. \r\n\r\n Бандата е арестувана при опит да прехвърли на територията на Италия голяма група от нелегални мигранти. Сред трафикантите има четирима гръцки граждани. \r\n\r\n Те са се опитали да прехвърлят от пристанището Катаколо в Италия 119 нелегални мигранти, съобщиха от Гръцката брегова охрана. \r\n\r\n Мигрантите са били в два автобуса. Те трябвало да бъдат качени на кораб за Италия. Според властите престъпната група е действала от няколко месеца. \r\n \n\t\t\t\t\t\t", "date": "2018.11.03", "title": "ПРИ АКЦИЯ! В Гърция разбиха група за трафик на мигранти "}
{"url": "http://www.bnews.bg/article/251432-prezidentat_na_fifa_pomognal_na_siti_i_pszh_da_zaobikolyat_finansoviya_fearpley", "text": "\n Настоящият президент на ФИФА Джани Инфантино е помагал на \"Манчестър Сити\" и \"Пари Сен Жермен\" да заобиколят правилата за финансовия феърплей и е предотвратил големи загуби и наказания за двата клуба. \r\n\r\n Това твърди германското издание \"Шпигел\", позовавайки се на документи, предоставени от \"Футбол Лийкс\".  \r\n\r\n Докато е бил генерален секретар на УЕФА през 2014 г. Инфантино е помогнал за подписване на тайно споразумение между двата клуба и централата, въпреки големия дефицит, който би им донесъл огромни наказания. За този период \"Сити\" са били \"назад\" със 188 млн. евро, докато ПСЖ за регистрирали загуба от 218 млн. евро при позволена загуба от 45 млн. евро. \r\n\r\n Тези загуби са покривани от огромните инвестиции от страна на бизнесмени от Близкия изток, който влагат огромни суми във футболните клубове.  \r\n\r\n Инфантино се е намесил в работата на комисията, която следи за спазване на финансовия феърплей през 2014 г., а загубите са \"замаскирани\" като спонсорски договори, твърдят от \"Шпигел\". Тогава и двата клуба са били заплашени от изхвърляне от евротурнирите. \r\n\r\n От 2014 г. насам двата отбора са похарчили общо 1 млрд. евро за привличане на играчи, като в ПСЖ осъществиха и най-скъпата сделка в историята на европейския футбол, привличайки Неймар от \"Барселона\" за 222 млн. евро. \r\n\r\n Инфантино бе избран за президент на ФИФА през 2016 г., след като наследи дългогодишния шеф на централата Сеп Блатер, който бе обвинен в корупция. \r\n \n\t\t\t\t\t\t", "date": "2018.11.03", "title": "Президентът на ФИФА помогнал на \"Сити\" и ПСЖ да заобиколят финансовия феърплей"}
{"url": "http://www.bnews.bg/article/251433-37_godishen_mazh_zagina_pri_katastrofa_na_patya_varna_burgas", "text": "\n 37-годишен мъж загина при катастрофа на пътя Варна-Бургас, съобщават от ОДМВР-Варна. \r\n\r\n Инцидентът е станал в района на село Старо Оряхово около 02,00 часа тази нощ. 22-годишен водач на лек автомобил \"Ауди\" губи контрол над автомобила, излиза извън платното и се блъска в крайпътно дърво. На място е загинал неговият спътник. \r\n\r\n Шофьорът е в болница с опасност за живота. В автомобила е пътувало непълнолетно момиче, което е получило фрактура на таза. Няма опасност за живота му. \r\n \n\t\t\t\t\t\t", "date": "2018.11.03", "title": "37-годишен мъж загина при катастрофа на пътя Варна-Бургас"}
{"url": "http://www.bnews.bg/article/251434-ne_glasuvayte_za_neofashisti_kato_tramp_i_bolsonaro", "text": "\n Бившият вокалист, текстописец, композитор и басист на групата \"Пинк Флойд\" Роджър Уотърс призова \"да не се гласува за неофашисти като (Жаир) Болсонаро и (Доналд) Тръмп\" – президентите на Бразилия и САЩ, предаде Франс прес. \r\n\r\n \"Тръмп? Не ща да отделям от ценното си дишане за тоя скапан тип\", каза британският музикант на пресконференция в уругвайската столица Монтевидео, където днес ще изнесе концерт. \r\n\r\n 75-годишният Уотърс ще участва в проява под надслов \"Палестина и човешките права днес\". По негови думи палестинците \"нямат права, а останалият свят нищо не прави\". \r\n\r\n \"Израел никога не е имал намерение да съществува палестинска държава и няма такова намерение и сега\", добави той. \r\n\r\n Роджър Уотърс е на турне в Южна Америка, което включва Уругвай, Бразилия, Парагвай, Аржентина, Чили и Перу. \r\n \n\t\t\t\t\t\t", "date": "2018.11.03", "title": "Не гласувайте за неофашисти като Тръмп и Болсонаро"}
{"url": "http://www.bnews.bg/article/251440-katya_mateva_v_studioto_na_barekov_i_bayraktarov_karakachanov_e_uchastval_v_targoviyata_s_bg_grazhdanstvo_prestapnata_shema_ne_e_zapochnala_s_petar_haralampiev", "text": "\n \r\n\r\n Това заяви Катя Матева, която е бивш дългогодишен държавен служител в Държавната агенция за българите в чужбина (ДАБЧ), в предаване  \"Бареков и Байрактаров без цензура\", което се излъчва всяка събота от 10:30ч. на живо по телевизия \"Евроком”. \r\n\r\n Престъпната схема не е започнала с Петър Харалампиев, а е започнала от момента, в който Каракачанов получава концесия в агенцията (метафорично казано). \"Няма как Прокуратурата да излезе с официално съобщение за неща, които не са доведени до край. Те са работили по конкретен сигнал и са ограничили кръга на хората, които са били запознати с казуса.\", коментира Матева. \r\n\r\n \r\n\r\n стана ясно още от коментарите на госта и водещите в студиото. Ако е на лице търговия с гражданство, това ще бъде сериозен удар срещу амбицията на България за влизане в Шенген, констатираха те. \r\n\r\n ”. \r\n\r\n Матева представи в студиото и статистика, според която в периода 2001 до първи май 2017 общия брой лица, кандидатствали за българско гражданство, е 207 000 души. По-интересното е, че цели 20 000 са регистрирани в община Благоевград. „Благодарение на това, броя на общиските съветници в община Благоевград е увеличен с двама”, заяви тя. \r\n\r\n , \r\n\r\n като  подчерта, че действащия закон е приет 1998 година и е в сила от 1999 година. В този първоначален вид  тя го определи като най-адекватен. \r\n\r\n . \r\n\r\n Така, благодарение на Красимир Каракачанов, хора които не знаят български език имат право да гласуват в България, констатира Матева. \r\n\r\n  Тя обясни и какви са другите възможности един чужденец, който не е от български произход, да стигне до момента, в който може да подаде молба за българско гражданство. \r\n\r\n \r\n\r\n Процедурата била следната: Кандидатът за българско гражданство отива в консулството, за да поиска виза, но трябва да има основание по чл. 24, което дава по-разнообразни възможности, на които един чужденец може да получи допълнително пребиваване. Някои от които са: да има фирма с назначени минимум 10 служители, да е търговски представител или да има брак с български гражданин. \r\n\r\n Матева отбеляза, че това е изключително трудно, защото кандидатите фактически не пребивават на територията на България. \r\n\r\n Тя сподели, че дори кандидатът да преодолее това изискване, чак след това предстои кандидатстването за \"Виза Д\" - продължително пребиваване. След като направи 5 непрекъснати години жителство в България, тогава придобива възможност да получи постоянно пребиваване. \r\n\r\n Матева изложи и условията за хората, които имат фирми и са живели в България. След като подадат молба, те трябва да удостоверят владеене на български език ,трябва да удостоверят и доходи, както и плащане на данъци и да се освободят от досегашното си гражданство,но в края на 2013 отпадна изискването за освобождаване от досегашното гражданство на съпрузи на български граждани. \r\n \n\t\t\t\t\t\t", "date": "2018.11.03", "title": "Катя Матева в студиото на Бареков и Байрактаров: Каракачанов е участвал в търговията с БГ гражданство, престъпната схема не е започнала с Петър Харалампиев"}
{"url": "http://www.bnews.bg/article/251439-psihologat_hristo_monov_pred_barekov_i_bayraktarov_strashnoto_za_obshtestvoto_e_che_simeonov_zaema_takav_vazhen_post_i_si_pozvolyava_podobni_absurdni_izkazvaniya_a_posledstviyata_za_nego_sa_nikakvi", "text": "\n Днес в предаването \"Бареков и Байрактаров без цензура\", което се излъчва всяка събота от 10:30ч. на живо по телевизия \"Евроком\", гост бе психологът Христо Монов, който коментира системния проблем на нашето общество във връзка с последния случай на брутално убийство, където един баща уби съпругата и невръстната си дъщеря в квартал \"Надежда\" в София.  \r\n\r\n Гостът сподели, че висшето ниво на психологията в такива случаи не работи. Психологът призова да се замислим всички и се върнем назад в родовата си памет, за да бъде това един момент за стряскане.  \r\n\r\n \"След смъртта ни няма. Остават само идеите и това, което сме направили.\", заяви гостът. В тази връзка, Монов сподели интересна статистика, според която всички тези хора, които отнемат човешки животи, дела няма, нито идеи.  \r\n\r\n По повод убийството на майката Дарина и бебето Никол, гостът коментира така: \r\n\r\n \"Това, че сме безчувствени е факт. За проблемите на това семейство са знаели много хора. Никой не е взел това присърце.\" \r\n\r\n Той бе категоричен, че ако ние имаме някакъв граждански потенциал да се бунтуваме срещу тези несправедливости, то има начини.  \r\n\r\n Според гостът сме свидетели на едно огромно обществено лицемерие, като бе даден пример с убитата Виктория, където отзвукът и бунтът на обществото бе огромен, а във връзка с убийството на Дарина и малката й дъщеря, такъв бунт и жлъч не се наблюдава. \r\n\r\n Монов коментира и безобразното поведение на Валери Симеонов и изказването му по адрес на майките на децата с увреждания, които той нарече \"кресливи жени\", а децата \"уж болни\". \r\n\r\n Гостът сподели, че страшното за обществото е, че Симеонов заема такъв важен пост и си позволява подобни абсурдни изказвания, а последствията за него са никакви.  \r\n\r\n Запитан защо има търпимост на обществото към тези прояви, гостът отговори, че има все по-малко протестиращи майки и все по-малко странични протестъри в сравнение с 2013 - а година. \r\n\r\n \"Това се случва защото още на първия ден, когато Валери Симеонов изрече тези думи, трябваше да се съберем 5000 пред Народното събрание!\", категоричен бе Монов. \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2018.11.03", "title": "Психологът Христо Монов пред Бареков и Байрактаров: Страшното за обществото е, че Симеонов заема такъв важен пост и си позволява подобни абсурдни изказвания, а последствията за него са никакви! "}
{"url": "http://www.bnews.bg/article/251442-nova_kolona_imigranti_tragna_kam_sasht", "text": "\n Нов керван мигранти потегли от Централна Америка към САЩ Колоните от хора се превърнаха във водеща тема в навечерието на изборите. Движението на мигрантите се следи от всички големи медии в Щатите, а политиците говорят за него на всеки предизборен митинг. \r\n\r\n Новият керван потегли от Хондурас. Имено там миналия месец се формира най-голямата колона хора, която накара Доналд Тръмп да изпрати хиляди войници на границата между Съединените щати и Мексико. \r\n\r\n От Демократическата партия обвиняват президента, че умишлено плаши гражданите и скъпата военна операция е безсмислена. Тръмп опроверга информация, споделяна в социалните мрежи, че се е заканил да разпореди войската да стреля срещу керваните. \r\n\r\n “Няма да се стреля по хората, които ги замерят с камъни. Ще ги арестуваме. Всичко ще бъде законно“, заяви Доналд Тръмп \r\n\r\n “Най-голямата заплаха срещу САЩ били някакви бедни хора, които ходят пеша на 1500 км от границата и носят децата си с тях. Пратиха хиляди войници на границата. По закон те нямат право да изпълняват ролята на граничари. Вместо да са при семействата си, те участват в някакъв политически театър“, каза бившият президент на САЩ Барак Обама. \r\n \n\t\t\t\t\t\t", "date": "2018.11.03", "title": "Нова колона имигранти тръгна към САЩ"}
{"url": "http://www.bnews.bg/article/251436-advokat_prognozira_30_g_zatvor_za_viktorio_aleksandrov", "text": "\n Викторио Александров ще получи 30 г. затвор. Това прогнозира адвокат Марин Марковски пред Нова телевизия. \r\n\r\n Марковски е категоричен, че обвинителният акт срещу Александров ще бъде за най-тежкото обвинение, за което се предвижда доживотен затвор без или със замяна. \r\n\r\n Според него двойното убийство в столичния квартал \"Надежда\" е ужасяващо. \r\n\r\n Адвокат Марковски прогнозира 30-годишна присъда, тъй като законът дава правото, когато признае написаното в обвинителния акт, присъдата да е по-малка. \r\n\r\n Марин Марковски нарече обясненията му, че не помни нищо от случилото се \"примитивна форма на защита\". \r\n\r\n \"Това са излишни примитивни опити да се отърве\", смята адвокатът. \r\n\r\n Според него защитата на Викторио Александров ще се опита да търси облекчение на присъдата по линия на това, че убийството е предизвикано при силно раздразнение. \r\n\r\n Марковски е на мнение, че мъжът не съжалява за стореното. \r\n\r\n \"Това твърдение, че убийците се разкайват не е вярно. Разговарял съм с полицаи, които охраняват тези, които изтърпяват доживотна присъда. Те ми разказват, че се държат спокойно, хранят се, живеят си. Точно начинът им на живот показва, че не се разкайват. Затова те се наричат морално луди\", обясни адвокатът. \r\n\r\n Той коментира и поведението на таксиметровия шофьор, който е возил Викторио Александров до бензиностанцията, където е убил детето си. По думите му той не трябва да бъде укоряван от обществото. \r\n \n\t\t\t\t\t\t", "date": "2018.11.03", "title": "Адвокат прогнозира 30 г. затвор за Викторио Александров"}
{"url": "http://www.bnews.bg/article/251412-dancheto_hristova_izpadi_dashterya_si_ne_mozhe_da_prezhivee_che_pribra_bivshata_si_lyubovnitsa", "text": "\n Йорданка Христова е скарана с дъщеря си и от няколко седмици двете не си говорят. Певицата не иска и да чуе наследницата си Ивана, след като се върнала при бившата си любов–Камелия. Естрадната прима никога не е имала проблем с ориентацията на дъщеря си, която безусловно подкрепя. Но в момента двете са в обтегнати отношения заради проблеми с бившата й настояща изгора. \r\nПевицата е бясна, че Ивана прибрала обратно невярната Камелия, която запознати твърдят, че само я е използвала. В момента двете бягали от гнева на Данчето и непрекъснато пътували в провинцията, за да не влизат в скандали с нея, пише \"Ретро\". \r\nВъв времето, в което Камелия и Ивана не бяха интимна двойка, щерката на Христова така и не успя да намери нова любов. За сметка на това бившата й се постара да демонстрира пред всички двете си връзки. \r\nПосле се разкая и се върна при дъщерята на Йорданка Христова, която преглътна всички обиди и предателства и отново я прие в дома си. Според хора от обкръжението на двете обаче, Камелия се увъртала около Ивана не от любов, а заради користни цели. Блондинката отлично знаела, че наследничката на Данчето Христова е добре обезпечена и се навъртала около нея с користни цели. \r\nЛюбимата внучка на покойния Григор Стоичков прибрала най-големия пай от наследството му, а част от парите му преди време профука, за да отвори заведение, заедно с Камелия, което не просъществувало дълго. \r\nСпоред Йорданка Христова в семейството няма пререкания на кого е наследството на свекъра й. Брокери изчисляват, че ако наследниците я продадат, ще получат няколко милиона лева. Дъщерята на Йорданка вероятно ще вземе лъвския пай, но самата тя неведнъж е споменавала, че за нея парите не са важни. \r\nВместо това иска само да е щастлива с половинката си Камелия, която стана популярна у нас с друга своя връзка, а именно с певицата Люси Дяковска. \r\nИзпълнителката така и не можа да преодолее предателствата й, нито да я забрави. \r\n  \r\n \n\t\t\t\t\t\t", "date": "2018.11.03", "title": "Данчето Христова изпъди дъщеря си, не може да преживее че прибра бившата си любовница "}
{"url": "http://www.bnews.bg/article/251445-nov_silen_trus_sazdade_panika_v_zakintos", "text": "\n Земетресение с магнитуд 4,3 по скалата на Рихтер е регистрирано днес в 10,05 ч. край гръцкия остров Закинтос в Йонийско море, предаде агенция АНА-МПА. \r\n\r\n Според Института по геодинамика на Националната обсерватория в Атина епицентърът на земетресението е бил в морето, на 58 км югозападно от Закинтос, предава БТА. \r\n\r\n Това е вторичен трус от земетресението с магнитуд 6,4 по Рихтер, което разлюля района на 26 октомври, уточнява Институтът. \r\n\r\n   \r\n \n\t\t\t\t\t\t", "date": "2018.11.03", "title": "Нов силен трус създаде паника в Закинтос!"}
{"url": "http://www.bnews.bg/article/251438-mezhdunarodno_priznanie_za_balgarskata_nevrohirurgiya", "text": "\n Международно признание за българската неврохирургия. Един от най-добрите ни специалисти спаси пациентка със злокачествен мозъчен тумор. Д-р Емануил Найденов разработва заедно с лекари от Германия лечение на рака на мозъка с имунотерапия. С други думи - ваксина срещу животозастрашаващото заболяване. \r\n\r\n Той е повелителят на скалпела. Без да му трепне окото оперира и по 20 часа. Знае, че в ръцете му е поверен човешки живот. Един всекидневен герой. \r\n\r\n “Ако всеки дава най-доброто от себе си на всеки малък фронт, той определено е герой и определено ще помогне за големия фронт. Тихият героизъм е най-ценен, защото не търси и не иска внимание. Аз съм просто човек и не мисля, че доктор или каквато и да е титла прави човекът човек“, сподели д-р Емануил Найденов. \r\n\r\n Той превръща чуждата болка в своя, защото е бил от другата страна. Прикован на болничното легло. \r\n\r\n “Много тежка травма, с абсолютно обездвижване от кръста надолу. 18 дни бях в Ада, аз бях пациент на неврохирургията. И един човек в бяла престилка, за мен вълшебник, ме върна в нормално състояние. Аз осъзнах какво е човек да е здрав“, разказа докторът. \r\n\r\n В медицината открива своя смисъл. Любопитен е да разгадава тайните на човешкия мозък. Той е един от онези, които оцеляват всеки ден, като плуват срещу течението в бурните води на родното здравеопазване. Болен организъм, който бил оперирал. За пациентите той е бяла лястовица. Търси лечение на една от най-страшните болести – тумор в мозъка. Никога не подарява надежда, там където не вижда лъч светлина. Но подарява шанс за живот там, където отчаяните виждат единствено задънена улица. На пациенти като Снежана. Лекуват я срещу микроинсулт, епилепсия, докато не се доверява на д-р Найденов. Тя е първият български пациент и третият случай в Европа, при който злокачествен мозъчен тумор е радикално отстранен и лекуван с имунотерапия. \r\n\r\n “Това е лечение от самия пациент за самия пациент. Това е истинска, жива ваксина от имунокомпетентни клетки на пациента, които са научени да разпознават този тумор и да поддържат заболяването в ремисия“, каза д-р Найденов. \r\n\r\n Използваха успешно имунотерапия срещу рак на маточната шийка \r\n\r\n Повече от 70 дни след операцията заболяването не се връща при Снежана. Именно лечение чрез имунотерапия получи Нобелово отличие по медицина за 2018-а. Постиженията на американеца Джеймс Алисън и японеца Тасуку Хонджо са в областта на имунотерапията на меланома, вид силно злокачествен тумор на кожата. \r\n\r\n Сега Снежана не се чувства обречена, имунолози от клиника в Кьолн я лекуват безплатно, нуждае се единствено от подкрепа, за да пътува до Германия. Пътуване, което не може да плати сама. А в задъченената преди улица за Снежана идва и друга светлина. Скоро ще осинови дете.  \r\n \n\t\t\t\t\t\t", "date": "2018.11.03", "title": "Международно признание за българската неврохирургия"}
