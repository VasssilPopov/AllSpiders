{"url": "http://www.bnews.bg/article/237864-galya_na_azis_napomni_za_sebe_si_pak_e_blondinka", "text": "Галина Димитрова, позната като Галка на Азис, отново мина в отбора на блондинките. За кратко изкусителката бе фатална брюнетка, а зад визията й стоеше желанието на изпълнителя, който я посъветвал да заложи на нещо ново, непознато и нестандартно, писа „Телеграф“. Резултатът не се харесал на силиконката, която побързала да върне стария си цвят, боядисвайки се в светло, почти бяло русо. А феновете й са категорични, че светлите нюанси й стоят далеч по-добре от тъмните. \r\n ", "date": "2018.03.01", "title": "Галя на Азис напомни за себе си, пак е блондинка "}
{"url": "http://www.bnews.bg/article/237881-ofitsialno_ot_uefa_tsska_sofiya_e_chetirikraten_shampion_na_balgariya_dokumenti", "text": "УЕФА даде четири титли на ЦСКА-София. Това става ясно от публикация в официалния сайт на европейската футболна централа. В нея са дадени броя на участията на всички отбори в КЕШ/ШЛ от 1955 г. до 2018 г. Там не фигурира името на Литекс, който е четирикратен шампион и участник в предварителните кръгове на ШЛ, а е заменено с това на ЦСКА-София. Червените фигурират с 16 изиграни мача, като това е точната бройка на двубоите на Литекс в КЕШ/ШЛ. \r\nВодач по участия, брой мачове и победи в КЕШ/ШЛ от българските отбори е ЦСКА, който заема 39 място, следван от Левски и Лудогорец. \r\nНай-вероятно УЕФА ще води ЦСКА-София за наследник на Литекс до плащането на парите за активите и емблемата на ЦСКА. Когато това бъде сторено, нещата ще се променят. \r\nЕто как са дадени българските участници в КЕШ/ШЛ в сайта на УЕФА: \r\n39. ПФК ЦСКА София - 25 участия; 98 мача, 48 победи, 16 равенства, 48 загуби \r\n79. ПФК Левски София - 15 участия; 58 мача, 15 победи, 14 равенства, 29 загуби \r\n96. ПФК Лудогорец Разград - 6 участия; 38 мача, 12 победи, 10 равенства, 16 загуби \r\n147. ПФК ЦСКА-София ЕАД - 4 участия; 16 мача, 8 победи, 1 равен, 7 загуби \r\n248. ПФК Локомотив София - 2 участия; 8 мача, 3 победи, 1 равенство, 4 загуби \r\n327. ФК Спартак Пловдив - 1 участие; 4 мача, 1 победа, 1 равен, 2 загуби \r\n371. ПФК Ботев Пловдив - 2 участия; 4 мача, 1 победа, 3 загуби \r\n414. ФК Берое 2000 - 1 участие; 2 мача, 1 равен, 1 загуба \r\n415. ФК Етър Велико Търново - 1 участие; 2 мача, 1 равен, 1 загуба \r\n481. ПФК Локомотив Пловдив 1936 - 1 участие; 2 мача, 2 загуби", "date": "2018.03.01", "title": "Официално от УЕФА: ЦСКА-София е четирикратен шампион на България (ДОКУМЕНТИ)"}
{"url": "http://www.bnews.bg/article/237880-vodata_e_negodna_za_piene_v_grad", "text": "Питейната вода в Шумен, Велики Преслав и селата Панайот Волов, Белокопитово и Дибич не е годна, съобщи БНР, като се позова на Регионалната здравна инспекция. Причината е завишена мътност. От Здравната инспекция уточниха, че е засилен контролът по дезинфекцията на водата, подавана от ВиК-Шумен. Към момента останалите физико-химични и микробиологични показатели са в норма. Проблемът с мътната вода е от години и се проявява почти всяка пролет. Като цяло, в региона отдавна не се доверяват на водата от чешмата за пиене. Подобрение може да се очаква след изграждането на пречиствателна станция в Шумен.", "date": "2018.03.01", "title": "Водата е негодна за пиене в град… "}
{"url": "http://www.bnews.bg/article/237882-amerikanets_shte_lezhi_75_godini_v_zatvora_za_ubiystvoto_na_balgarin_v_sasht", "text": "41-годишен американец излежава присъда от само 75 дни за смъртта на 21-годишен български студент в щата Северна Каролина. В нощта на 25 август 2014 г. 21-годишният Асен Захариев се връщал у дома след работа, когато бил блъснат на пътя край градчето Корола, съобщи bg-voice. Патрулният полицай Би Кей Евънс съобщил, че Захариев е ударен от джип и е летял от удара във въздуха около 10 метра, преди да падне на земята. Той е бил открит мъртъв до пътя, след като разносвач на вестници подал сигнал в полицията, че е видял нещо съмнително. 41-годишният Питър Томас Люк се е предал сам в полицията ден след инцидента, като е казал на властите, че помислил, че е ударил елен. Повредите по джипа на Люк отговарят на травмите, нанесени на жертвата. Американецът беше обвинен в бягство от местопроизшествието и причиняването на сериозни наранявания или смърт. Две години по-късно, по време на процеса срещу Люк, прокуратурата се принуди да му предложи споразумение заради липсващи доказателства. ДНК експертиза е била изгубена и не е била налична по време на делото. Заради това обвинението решило да предложи споразумение на Люк, с което отпада най-тежкото углавно обвинение за бягство от местопроизшествието. Седмица по-късно ДНК доказателството било открито, но прокуратурата вече била предложила споразумението. Така съдията определил присъда от 75 дни за по-лекото обвинение за причиняване на смърт при катастрофа и още 45 дни за по-лека версия на бягство от катастрофата (прокуратурата обикновено повдига всички възможни обвинения за дадено престъпление и някои могат да бъдат сходни по деяние, но с различна легална тежест). Съдията обаче решил да суспендира по-кратката присъда и така в началото на февруари Питър Люк вече излежава присъдата си от 75 дни в затвор с лек режим. Той ще трябва да плати 2500 долара разходи по делото и 2600 долара за лабораторни разходи на щата, като му е забранено да шофира 2 години, след като излезе от затвора, по време на неговата пробация, а след това ще трябва да се яви отново на изпит за шофьорска книжка. Питър Люк е бивш спасител в плажната служба на Корола, а инцидентът накарал властите да забързат изграждането на допълнителни тротоари и велоалеи по пътя, където е загинал българинът Асен Захариев е бил студент, сезонен работник на лятна бригада с J-1 виза. Той се трудил във веригата супермаркети „Харис Тийтър\". Асен е роден в София и е бил студент в Университета по архитектура, строителство и геодезия.", "date": "2018.03.01", "title": "Американец ще лежи 75 години в затвора за убийството на българин в САЩ "}
{"url": "http://www.bnews.bg/article/237883-ad_kray_moreto_stihiyata_pogalna_plazha_shte_ruhne_i", "text": "Собственици на обекти в к-г „Ахелой“ бият тревога, че снежната буря от последните дни е оказала разрушително въздействие върху плажа, комуникациите, заведенията. „Тук е трагедия. Морето погълна плажната ивица, вече нищо не остана. Всеки момент ще рухне едно от заведенията, което до скоро беше на 10 метра от водата, а вече тя буквално е вътре. Вече няма никакви комуникации“, каза с огромно притеснение собственик, който изпрати и снимки. Най-тежко е положението в района на комплекс „Анастасия“. Хората са изключително загрижени, тъй като са подавали серия от сигнали, но реакция от институциите до този момент няма. „Съпричастен съм и съчувствам на колегите, засегнати от морското вълнение по ивиците в Несебър и Слънчев бряг, но в същото време им завиждам, защото поне се вдигна някакъв шум и може би ще се вземат някакви мерки във връзка с критичното състояние на обектите, стопанисвани от тях. При нас, на къмпинг Ахелой, както се казва: Цар далеко, Бог високо...Нищо не се прави по проблема, който вече години наред е същият. Лошото е, че след последното вълнение от 26-27 февруари 2018 година, вече не остана нищо“, алармират хората. БЛИЦ припомня, че след ужасяващата картина на плажовете в Несебър и Слънчев бряг, ужасът се повтори и на плажната ивица край Обзор.", "date": "2018.03.01", "title": "Ад край морето! Стихията погълна плажа, ще рухне и… "}
{"url": "http://www.bnews.bg/article/237878-fandakova_obeshta_novi_8_detski_gradini_v_sofiya_dostatachni_li_sa", "text": "Общо 5 нови детски градини ще има София през 2018 г., а отделно от това започва изграждането на още 8 такива обекта. Това обяви кметът на столицата Йорданка Фандъкова, цитирана от БТА. Тя откри нова детска градина в столичния квартал \"Бояна\". Новото заведение е проектирано за две групи с около 50 деца. Стойността на ремонтните дейности е 1,2 млн. лв. Работите по проектирането, съгласуването и ремонтните дейности на бившето боянско училище са продължили повече от 10 години, обясни кметът. Тя отбеляза, че сградата е паметник на културата с изключителни архитектура и история. Новата детска градина ще се казва \"Светлина\" и ще е филиал на 112 ДГ, в която се обучават и деца с различни проблеми. През следващите месеци ще бъде завършена и новата детска градина в Драгалевци. Нова сграда се изгражда в \"Красно село\". Ще бъдат открити и детски градини в \"Люлин\" и в \"Младост\", каза кметът Фандъкова, като уточни, че тази в \"Младост\" е много голяма, с 10 групи. За тази година са заложени над 22 млн. лв за започване на строителството на осем нови сгради – две от тях отново са в район \"Витоша\" - в \"Княжево\" и \"Павлово\". „Все още най-натоварените райони са \"Витоша\", \"Красно село\", \"Триадица\", отделни части на \"Младост\" и \"Люлин\". Нашата политика вече е за облекчаване на групите”, каза Фандъкова и допълни, че има все още нужда от инвестиции, особено в нови райони като \"Манастирски ливади\", \"Изток\" и \"Кръстова вада\".", "date": "2018.03.01", "title": "Фандъкова обеща нови... 8 детски градини в София! Достатъчни ли са? "}
{"url": "http://www.bnews.bg/article/237879-sinat_na_ubitiya_biznesmen_hristov_ostava_v_aresta", "text": "Окръжният съд в Ловеч наложи постоянна мярка \"задържане под стража\" на Виктор Иванов, син на убития бизнесмен Иван Христов, който беше намерен прострелян с ловна пушка в дома си в село Добревци, община Ябланица на 25 февруари. Иванов е привлечен като обвиняем за смъртта на баща си. \r\nСъдът уважи искането на прокуратурата и го остави в ареста с мотивите, че са налице доказателства, че е извършил престъплението и има реална опасност той да се укрие или да извърши друго престъпление. Определението може да се обжалва в тридневен срок пред Апелативен съд - Велико Търново. \r\nПред магистратите 23-годишният Виктор Иванов, който е четвъртокурсник в Академията на МВР, каза, че иска да се прибере в дома си, за да се грижи за болната си майка и по-малката си сестра, но отказа да коментира, дали той е извършил престъплението. \r\nАдвокатът му Анна Василиева заяви, че срещу Иванов е оказан психически натиск от разследващите, а прокуратурата не е изложила никакви аргументи за задържането му. \r\n\"Правата му са нарушени и то много сериозно. Върху него има упражнено полицейско насилие, психическо, а не физическо. Това момче е подложено на изключителен стрес. Бил е часове без адвокат, в момент, в който разписва документи. С всички законови средства ще се боря докрай това момче да бъде оправдано\", добави Василиева.", "date": "2018.03.01", "title": "Синът на убития бизнесмен Христов остава в ареста"}
{"url": "http://www.bnews.bg/article/237873-nyama_da_ima_sinya_i_zelena_zona_vizhte_koga", "text": "Зоните за платено паркиране в София – синя и зелена, няма да работят на празничния 3 март, както и на почивния 5 март, съобщават от Центъра за градска мобилност. Шофьорите ще могат да паркират безплатно там. На 4 март – неделя, паркирането в зоните по регламент е свободно.", "date": "2018.03.01", "title": "Няма да има Синя и Зелена зона! Вижте кога… "}
{"url": "http://www.bnews.bg/article/237845-zhana_bergednorf_vida_pironkova_ne_obizhda_men_a_sebe_si_istinata_e_druga_no_shte_zapazya_malchanie", "text": "Първоначалната идея беше Жана да участва в него с песента на Пиронкова \"Прераждане\". Парчето обаче изненадващо отпадна от надпреварата. Както ви съобщихме преди няколко дни, композиторката е бясна на червенокосата изпълнителка, задето паралелно е поела ангажимент да участва в конкурса и с друга песен. Бергендорф не се отказва от възможността да се яви в престижното международно състезание и щяла да го направи с парче, дело на хитовия продуцент Борислав Миланов. Амбициозният млад българин има пръст в направата на други две успешни проекта - на Поли Генова и на Кристиан Костов в миналите издания на \"Евровизия\". \"Съсипана съм! Бях от малкото, които подадоха ръка на такъв компрометиран изпълнител като Бергендорф. От мен лошо не е видяла, а накрая ми се подигра в лицето\", не спира да ридае Пиронкова, след като узна, че \"Прераждане\" не е оценена от международното жури да продължи нататък в битката. Според Пиронкова действията на Жана са \"предателство\" и \"двойна игра\". Преди време авторката на редица песни преживя подобен кошмар около хита \"Гълъбо\" в изпълнение на Миро. Заради неуредени права и неспазени договорки тя прекрати дългогодишно приятелство с него и не желае да го вижда дори на снимка. Аналогична е ситуацията и сега, но ударът е още по-силен за Пиронкова. Тя смята, че \"Евровизия\" изпраща на финал песни, които не са съгласувани с реалните предпочитания на българите, а са селектирани от чуждестранни експерти в различни области. Жана Бергендорф отказа да разкрие наистина ли ще ни представи с друга песен на \"Евровизия\", направена от Миланов. 33-годишният продуцент и неговите партньори от музикалната компания \"Симфоникс\" - Йоаким Персон и Себастиан Арман, не спират да творят хитови проекти. Дали ще изстрелят Жана на челните места, предстои да разберем.", "date": "2018.03.01", "title": "Жана Бергеднорф: Вида Пиронкова не обижда мен, а себе си! Истината е друга, но ще запазя мълчание"}
{"url": "http://www.bnews.bg/article/237875-hakeri_atakuvaha_pravitelstvoto_na_germaniya_imali_sa_dostap_do", "text": "Смятани за свързани с Русия хакери дни наред са имали достъп до сървъри на германското правителство, предаде ДПА, като се позова на свои източници. По-късно информацията беше официално потвърдена и не е ясно дали кибератаката е напълно отбита. „Това е истинска хакерска атака срещу правителствените системи. Процесът продължава, атаката не е прекъсната”, заяви председателят на комисията по въпросите на разузнаването към Бундестага Армин Шустер. Според източниците на ДПА късно вчера спецслужбите са установили, че зад серията от опити за проникване в секретната комуникационна и информационна система на германското правителство стои групата за кибершпионаж „Фенси Беър”/АПТ28, която се смята, че е свързана с разузнаването на Руската федерация. На този етап в Берлин не съобщават за щети, причинени от хакерската атака.", "date": "2018.03.01", "title": "Хакери атакуваха правителството на Германия! Имали са достъп до…"}
{"url": "http://www.bnews.bg/article/237850-gentiana_haliti_poseche_nora_nedkova_misli_se_za_kralitsa_a_e_prosto_momiche", "text": " \r\n \"Има поредица изказвания, които не й правят чест и самочувствието, което демонстрира, е на базата на нищо! Човек преди всичко трябва да бъде човек! Не може да се мислиш за кралица, а да си просто едно момиче. Държи се инфантилно и лековато пред камера\", отсече Халити пред ежедневник. \"Всяка кандидатка за плеймейтка си мисли, че ще стане втората Николета, но повечето стават само проститутки и затова се отдръпнах от тези среди. Казвам повечето. Има много невероятни момичета, умни, които успяват да си завъртят нещата. Изцепките на Нора не са малко и са една след друга, но въпреки това не мога да кажа, че я считам чак за нелепа. Най-нелепото и глупаво същество, появявало се в ефир, е така наречената певица Нори, или както там й беше сценичното име. Буквално с отворена уста съм я гледала и слушала\", посече съвременните оборотни красавици Халити.", "date": "2018.03.01", "title": "Гентиана Халити посече Нора Недкова: Мисли се за кралица, а е просто момиче! "}
{"url": "http://www.bnews.bg/article/237869-narodat_si_kaza_dumata_borisov_sbarka_sdelkata_za_chez_da_se_razvali", "text": "Огромната част от българите са против случващото се с ЧЕЗ, не възприемат добре действията на властта до този момент и искат по-ефективна намеса на държавата, показва експресен телефонен сондаж на „Галъп интернешънъл“. 93% от запитаните твърдят, че са чули за скандала, а 72% от тях намират идеята за тази сделка за ненормална и неприемлива. Само 16% намират случващото се за нормално и приемливо. Останалите не могат да преценят. Мнозинство от 61% казват, че министърът на енергетиката е допуснал грешка, а мнозинство от 56% намират, че премиерът Бойко Борисов е допуснал грешка.", "date": "2018.03.01", "title": "Народът си каза думата: Борисов сбърка, сделката за ЧЕЗ да се развали!"}
{"url": "http://www.bnews.bg/article/237843-osadiha_ornela_muti_na_8_mesetsa_zatvor", "text": "Италианската звезда Орнела Мути бе осъдена на 8 месеца затвор и глоба в размер на 600 евро. Причина за санкцията стана премиерата на театрална постановка от 2010 г., в която актрисата трябвало да участва. Тогава Мути, на която била поверена главната роля в спектакъла, така и не се появила на терен. По-късно тя оправдала отсъствието си с влошено здравословно състояние. За да не трябва да изплаща неустойка на театъра, Орнела представила медицинското свидетелство, но впоследствие станало ясно, че документът е фалшив. По време на \"болничните\" си, Мути всъщност била в Русия на благотворителна вечеря с президента Владимир Путин.", "date": "2018.03.01", "title": "Осъдиха Орнела Мути на 8 месеца затвор"}
{"url": "http://www.bnews.bg/article/237877-meditsite_shte_izdavat_e_izvinitelni_belezhki", "text": "Министерство на здравеопазването обсъжда извинителните медицински бележки да станат част от амбулаторния лист. Това каза здравният министър Кирил Ананиев по време на заседанието на парламентарната комисия по здравеопазване по повод протестите на личните лекари днес. \r\nНа обяд медиците протестираха пред министерството заради бумащината без пари и социалните дейности, с които ги товарят постоянно. По думите им снощи търпението им преляло, след като научили, че в приетата Наредбата за основния пакет дейности, гарантирани от бюджета на НЗОК,  е вписано и издаването на медицински извинителни бележки за ученици. Това означавало, че няма да могат да взимат вече пари за тази бумащина. В момента за издаването на извинителна медицинска бележка медиците взимат към 5 лв. \r\nЗдравният министър обясни, че засега издаването на бележките няма да бъде включено в Наредбата за основния пакет дейности, гарантирани от бюджета на НЗОК, но след 1 април ще започне въвеждането на електронно издаване на такива бележки като идеята е те да са отрязък от амбулаторния лист. \r\nТова означава, че след като личният лекар попълни амбулаторния лист, част от него ще се откъсва и ще се дава на родителя. Няма да се налага лекарят да пише отделна бланка и няма да има основание да иска заплащане от родителите.", "date": "2018.03.01", "title": "Медиците ще издават е-извинителни бележки"}
{"url": "http://www.bnews.bg/article/237871-ginka_se_sravni_s_korneliya_ninova_v_parlamenta_ednata_vzela_na_28_drugata_na_43", "text": "Новият собственик на ЧЕЗ Гинка Върбакова обяви, че се чувства жертва на политическа атака и \"безпрецедентно сатанизиране\" и е готова да съди всички, отправили ѝ обидни квалификации.  Това стана по време на съвместното заседание на комисиите по енергетика и за контрол на службите за сигурност, която обсъжда покупката на ЧЕЗ от компанията \"Инерком България\". Новата собственичка взе думата първа по време на заседанието. В изказването си Върбакова нападна директно лидера на БСП Корнелия Нинова: \"Политици от една партия попитаха как може 42-годишната Гинка от Стамболийски да си купи ЧЕЗ. Бих върнала с въпроса -как може млада дама от село Крушовица на 28 години да си купи \"Техноимпекс\"?\" Върбакова каза още, че през последните дни е чула много клевети по свой адрес и е готова да търси правата си по съдебен път. \"Няма да допуснем да ни превръщат в марионетка, да говорят, че сме поставени лица, че участваме в схеми за скрито придобиване. Който твърди подобни неща - трябва да го докаже в съда. Ще съдим всеки, който твърди това\", закани се тя.", "date": "2018.03.01", "title": "Гинка се сравни с Корнелия Нинова в парламента. Едната взела на 28, другата на 43!"}
{"url": "http://www.bnews.bg/article/237872-ledena_epoha_nad_1200_uchilishta_sa_zatvoreni", "text": "В 1219 училища в страната днес не се провеждат учебни занятия, съобщиха от МОН. Причината са лошите метеорологични условия и влошена пътна обстановка. Най-много – 136 и 122 училища, са затворени в областите Бургас и Варна. 111 училища не учат в област Стара Загора. В област Плевен са затворени 86 училища, а в област Кърджали – 84 училища, следват област Велико Търново – 77, и област Русе – 70 училища. В областите Кюстендил няма да се учи в 3 училища, в област Видин – в 5 училища и в област Ямбол - в 6 училища. По области: Област Благоевград, община Якоруда – 5 училища. Община Бургас – 136 училища. Област Варна – 122 училища. Област Велико Търново - 77 училища. Област Видин – 5 училища. Област Враца – 33 училища. Област Добрич – 68 училища. Област Кърджали – 84 училища. Област Кюстендил, община Бобов дол – 3 училища. Област Ловеч – 15 училища. Област Монтана – 7 училища. Област Пазарджик – 2 училища. Област Перник – 27 училища. Област Плевен – 86 училища. Област Пловдив – 35 училища. Област Разград – 59 училища. Област Русе – 70 училища. Област Силистра – 45 училища. Област Сливен – 30 училища. Област Смолян –47 училища. Област София-регион – 18 училища. Област Стара Загора – 111 училища. Област Търговище – 51 училище. Област Хасково – 11 училища. Област Шумен – 66 училища. Област Ямбол – 6 училищата. ", "date": "2018.03.01", "title": "Ледена епоха: Над 1200 училища са затворени!"}
{"url": "http://www.bnews.bg/article/237793-zdravko_ot_riton_trenira_predi_yubileynoto_turne_sas_snegorin", "text": "Здравко Желязков от \"Ритон\" влиза във форма преди юбилейното турне из страната \"Музика и любов\" като тренира със... снегорин. Нежната му половинка Катя го щракна, докато се бори с преспите до колене в двора на семейната къща в Банкя. Снимката мигом повлече след себе си шеговити коментари. Някои от приятелите на Катя я подканиха да удари рамо на мъжа си, а други й завидяха, че си има съпруг-мечта, пише ПИК. Едно е сигурно - операция \"Снегорин\" е отлично средство за горене на калориите и екипираният с шапка, шал и ръкавици Здравко отново ще смае с атлетична фигура почитателките си из България. Дуетът ще представи последния си албум \"Златен Ритон\", издаден в чест на 40-годишнината им на сцена, в шест града - Русе, Плевен, Стара Загора, Пловдив, Варна и Бургас. Първият концерт е на 16 май в Русе.", "date": "2018.03.01", "title": "Здравко от \"Ритон\" тренира преди юбилейното турне със снегорин"}
{"url": "http://www.bnews.bg/article/237866-barekov_sabra_nad_120_profesori_zhurnalisti_i_studenti_v_bryuksel_na_konferentsiya_za_koruptsiyata_i_genezisa_na_falshivite_novini", "text": "Над 120 български граждани, сред които европейски политици, професори, журналисти и студенти, обсъдиха темата за корупцията и генезиса на фалшивите новини по време на конференция в Брюксел, организирана от евродепутата Николай Бареков и Групата на Европейските консерватори и реформисти.   Като гост-лектори участие в форума взеха зам.-председателят на Европейския парламент Ричард Чернецки, британският политик и зам.-председател на ЕКР Джефри ван Орден, европейският икономист и зам.-председател на ЕКР проф. Ханс-Олаф Хенкел и собственикът на една от най-известните европейски медии – EU Reporter Колин Стивънс.   В дискусията се включиха и десетки общественици и авторитетни медии. Сред тях бяха Пламен Грозданов, изпълнителен директор на сдружение „Съюз Произведено в България”, Димитър Чобанов, преподавател в Катедра „Финанси“ в УНСС, Роман Василев, бивш прокурор и други.   Фалшивите новини раждат корупция и корупцията ражда фалшиви новини, категоричен е евродепутатът Николай Бареков. По думите му голяма част от медиите са се превърнали в корупционен отряд. Като пример той посочи медийния кръг “Капитал”, където често се засягат теми, в които ясно прозират корпоративни интереси. В тази връзка евродепутатът отбеляза, че е поканил на форума техни представители, включително и съсобственика на „Икономедиа” Иво Прокопиев, но те не са пожелали да се включат в дебата.   Като основен проблем Бареков посочи наличието на “младо и неопитно” законодателство по тази тема и отбеляза, че всеки опит да се пише закон по темата среща корпоративен отпор. Той е категоричен, че осен предприетите законодателни мерки за осветляването финансирането на медиите, трябва да се работи в посока на “криминализация на фалшивите новини”.   Зам.-председателят на Европейския парламент Ричард Чернецки отбеляза, че това е един от най-важните семинари, провеждан в ЕП през последната година, тъй като фалшивите новини са едно от най-големите предизвикателства за гражданското общество и за демокрацията. „Това не е проблем само в Европа, но и в САЩ“, подчерта той.   По думите му проблемът с фалшивите новини е свързан с икономически интереси и с влиянието на олигарсите. Като пример той посочи  Джордж Сорос, който по думите му иска да променя политическата и икономическа реалност. Чернецки е категоричен, че най-важното за политиците, журналистите и партийните лидери е да се ръководят от интереса на хората и гражданското общество, а не да ползват медиите като инструмент за манипулация. „Трябва да си сътрудничим, защото механизмите за манипулация са много сходни в нашите държави“, каза на финал полският евродепутат.   Зам.-председателят на ЕКР Джефри ван Орден смята, че няма необходимост от налагане на допълнителни ограничения на медиите. Британският политик е категоричен, че медиите сами трябва да налагат контрол върху себе си, а читателите сами да съумяват да разграничават истината от лъжата, четейки критично и аналитично.   Съдебната система и корупцията са основни пречки за развитието на България, посочи той. „Тези проблеми все още остават значими за страната ви, в последния доклад от ноември миналата година се подчертава, че корупцията държи високи нива“, подчерта Орден.   Фалшивите новини са в пряка връзка с корупцията, а това води след себе си и икономически интереси, смята европейският икономист и зам.-председател на ЕКР проф. Ханс-Олаф Хенкел. По думите му, поради тази причина има наличие на силно ограничаване на свободата на медиите. Проф. Хенкел разкри и, че немското правителство отказва да поеме отговорност по отношение на фалшивите новини. Според депутатите в Германия отговорността за фалшивите новини трябва да бъде на Гугъл и Фейсбук и те да дават становище фалшива или не е една новина, разказа немският евродепутат.   Като подчерта, че в Германия безпроблемно се изграждат лифтови съоръжения и визира скандала с  немския евродепутат Ска Келер, която  дойде в София и подкрепи протестите в защита на Пирин, Бареков се обърна към Хенкел, отправяйки му въпроса дали е нормално изграждането на един лифт да се превръща в национален проблем и в кауза на „Зелените”.   В отговор зам.-председателят на ЕКР отбеляза, че въпросната дама неслучайно не споменава, че в Германия има много лифтове. Причината според него се корени в това, че Германия винаги иска да бъде морален шампион на света и да бъде страната с най-добрата екологична политика. На финал проф. Хенкел пожела в България да бъдат пуснати много лифтове.   По време на изказването си европейският икономист отбеляза и, че организаторът на събитието евродепутатът Николай Бареков е „отличен представител на България не само в нашата политическа група /ЕКР/, но и в целия Европейския парламент”. „За мен е изключително удоволствие да работя с него”, подчерта той.     Собственикът на Eu Reporter Колин Стивънс пък е убеден, че именно фалшивите новини са повлияли на Брекзит. Той се обърна към журналистите, присъстващите в залата, и заяви, че самите те трябва да поемат отговорност и инициатива в отсяването на истинските от фалшивите новини.   Изпълнителният директор на сдружение „Съюз Произведено в България” Пламен Грозданов пък обяви, че преди месец екип от юристи са анализирали практиката в три европейски страни за възможностите бизнесът да защити дейността си в случай, че е предмет на недобросъвестна атака. Включените страни са били Германия, Франция и Великобритания. В резултат на това проучване става ясно, че съществуват механизми, с които компании, станали жертви на такива атака, могат да се защитят.   Според Грозданов наложеният стереотип в нашата законодателна практика следва да бъде променен съгласно международните тенденции и в българското законодателство изрично да бъде уреден общия въпрос юридически лица да могат да претърпяват неимуществени вреди и да получат съответното обезщетение.   Какви си икономическите ефекти от разпространението на фалшивите новини разкри преподавателят в Катедра „Финанси“ на УНСС Димитър Чобанов. Пред участниците в конференцията той представи презентация, от която стана ясно, че това са по-ниско потребление, по-ниски български и чуждестранни инвестиции, по-нисък кредитен рейтинг за държавата и по-ниско финансиране от чужбина.   Бившият прокурор Роман Василев разкри каква е връзката между политическата корупция и фалшивите новини. Той е категоричен, че има симбиоза между двете явления и, че медиите, които произвеждат фалшиви новини, се финансират с „мръсни пари“. Като причина за невъзможността държавата ни да се пребори с тези така обществено значими проблеми Василев също посочи липсата на адекватно законодателство в тази област.    Има наличие на симбиоза между корупцията и фалшивите новини, категоричен е собственикът на вестник „Телеграф“ Васил Захариев. Като пример той посочи двама издатели на територията на България, които са подсъдими. „Те са членове на Съюза на издателите у нас – господин Иво Прокопиев, съсобственик на „Икономедия“, който е със запор от КОНПИ в размер на 100 млн. евро, и господин Огнян Донев, собственик на интернет медията „Клуб Z”, който пък е подсъдим за укриване на данъци в размер на 31 млн. лв. По думите му, интересен феномен у нас е, че фалшиви нови се произвеждат и от агенти на ДС. „Съгласен съм с Бареков, че трябва да има нови правила за пресичане на фалшивите новини“, каза в заключение Захариев.   Според изпълнителния директор на „Канал 3“  Ива Стоянова медиите са „оръжие“ навсякъде по света. Като основен проблем тя посочи факта, че журналистите днес, създавайки новина, не излизат със собствените си имена и лица. Стоянова подкрепи тезата на Бареков и Захариев, че е недопустимо подсъдими и олигарси да бъдат издатели на онлайн и печатни издания.    Поради засиления интерес и множеството заявки за изказвания по темата, на финал евродепутатът Николай Бареков обяви, че форматът ще продължи началото на лятото в Страсбург.", "date": "2018.03.01", "title": "Бареков събра над  120 професори, журналисти и студенти в Брюксел на конференция за корупцията и генезиса на фалшивите новини"}
{"url": "http://www.bnews.bg/article/237804-keyt_i_megan_za_parvi_pat_zaedno_na_sabitie", "text": "Меган направи официалния си дебют на официален ангажимент заедно с годеника си принц Хари, брат му - принц Уилям и бременната Катрин. \r\nБившата актриса се появи на форум на кралската фондация, който проследява прогреса на благотворителните проекти на младото поколение кралски особи. \r\nВъпреки че Меган още не е официално част от семейството, тя вече се впуска в кралския обществен живот. Четиримата бяха заснети за първи път заедно от Коледа насам, когато посетиха църковната служба в Норфолк. На събитието Уилям официално поздрави Меган с добре дошла в семейството и добави, че е щастлив, че Меган се е присъединила към тях за събитието. Той получи специални аплодисменти от Катрин. \r\nМеган бе избрала тъмносиня рокля на Jason Wu, която силно напомняше на шлифер без ръкави. Катрин пък бе с рокля с висока талия, с която ясно се открояваше бременният ѝ корем. \r\n ", "date": "2018.03.01", "title": "Кейт и Меган за първи път заедно на събитие"}
{"url": "http://www.bnews.bg/article/237865-lichnite_lekari_na_bunt_sreshtu_administrativnite_zadalzheniya", "text": "Около стотина лични лекари протестираха през здравното министерство с искане за намаляване на административната им дейност и задължения. Медиците са членове на Дружеството на софийските общопрактикуващи лекари. \r\nОбщопрактикуващите лекари настояват за законодателна промяна за отпадане на отчетите с описите на касовите бонове. \r\nСъщо и всички групи лица, освободени от потребителска такса, да плащат пълния размер, а сумите да бъдат реимбурсирани от съответните институции, както и да има заплащане при всяко посещение при лекаря на пълния размер от потребителската такса  - или 1% от минималната работна заплата, която вече е 510 лева. В момента таксата е 2.90 лв. и не е променяна от години, пише Дир. \r\nЛичните лекари от столицата настояват и за отпадане на изискването да са на разположение 24-часа. \r\nЧашата на търпението им преляла снощи и от приетата Наредбата за основния пакет дейности, гарантирани от бюджета на НЗОК, в която е вписано и издаването на медицински извинителни бележки за ученици. Лекарите настояват този текст да отпадне от наредбата, какъвто беше първоначалният замисъл. \r\nДосега извинителните бележки за училище от личните лекари се издаваха срещу заплащане от 0 до 5 лева, тъй като този документ не се покриваше от НЗОК. \r\nДекларацията на медиците с исканията им ще бъде внесена в Министерството на здравеопазването.", "date": "2018.03.01", "title": "Личните лекари на бунт срещу административните задължения! "}
{"url": "http://www.bnews.bg/article/237839-reni_se_pusna_dibidyus_ot_vanata_foto_18", "text": "Фолк изпълнителката Рени лудна по снапчат – приложение, което е хит сред тийнейджърите Певицата качи няколко фотоса, на които позира с цветя или сърчица, разбира се част от зададения ефект. Последователите й се натъкнаха на няколко пикантни снимки, публикувани в Инстаграм, на които Рени прикрива зърната си с мини сърца, снимайки се гола във ваната, писа „Телеграф“.Оказа се, че кадърът бил романтичен и качен с определена цел и послание – хората да се обичат. 41-годишната певица определено привлече вниманието на феновете, които заключиха, че изглежда зашеметяващо за възрастта си, а детинските приложения отключват една малка и наистина красива нейна страна. Снимката вижте", "date": "2018.03.01", "title": "Рени се пусна дибидюс от ваната (Фото 18+)"}
{"url": "http://www.bnews.bg/article/237870-naprezhenie_220v_darzhavata_plashta_nad_2_pati_poveche_za_33_dyal_ot_chez", "text": "Държавата ще плати над 2 пъти повече за 33% дял от ЧЕЗ от парите, за които кабинетът Борисов 1 продаде същия дял. При това, ако чешката страна се съгласи на подобна сделка, което никак не е сигурно, предвид разкритите от премиера на членката на ЕС Бабиш лъжи на нашето правителство по казуса. \r\nПрага ще търси за миноритарния пакет поне 280-290 милиона лева според оценката на дела при сделката с Гинка, където 100% са 320 милиона евро и покриване на взетия от дружеството кредит от 116 милиона евро от Европейската банка. Кабинетът Борисов 1 продаде за 115 000 000 лева същия този тял, който сега ще откупува повече от два пъти по-скъпо. Интересно е, че цената на практика е същата, която царското правителство получи за пакета и бе задължило следващите да не падат под така изтъргувания процент. За 33% това са 275 000 000 лв. Нужно е напомнянето, че 3 дни по-рано Бойко Борисов твърдеше, че става дума за частна сделка, че тя се прави само и единствено в Чехия, а 36 часа по-рано – че няма как да се намеси в нея. Той проклинаше и идеите за връщане на държавата като акционер в дружеството. Помни се, че докато беше така, в управата му присъстваше като представител на неговото правителство в борда Митко Каратиста от СИК, чиято съпруга е общински съветник от ГЕРБ в София. \r\n„Премиерът поиска да има пълен контрол върху сделката, която се сключва, и върху компанията, която ще придобием. Аз съм съгласна на този вариант, защото е от интерес на потребителите”, заяви след среща с министър-председателя Гинка Върбакова. Така бе пренебрегнат за пореден път върховният орган на властта у нас – парламентът, където тлябваше двамата да бъдат изслушани, заедно с кредитиращите банки. Гинка обясни, че заминавала за Прага да преговаря. \r\nНа целия този фон създателят на Биволъ Асен Йорданов разкри в Шоуто на Слави инфо, което се върти от няколко дни в публичното пространство. За да бъде осигурен път на Гинка до сключване на сделката, държавата – вероятно в лицето на ресорния министър Теменужка, с която са близки 20 години, както сами признаха, е направила всичко възможно да се откаже читав и наистина стратегически кандидат за ЕРП-то. Тук лошата кредитна история на Гинка, запорите й от НАП, ДСК и други за дребни на фона на днешния й размах суми, не са имали никакво значение, пише 19 минути. \r\nАпропо, както сам премиерът посочи преди 2 дни в парламента, докато обясняваше как няма начин държавата да въздейства върху сделката, за уж 100-процентовата собственичка на ЧЕЗ щели да останат 10 %. С държавно участие сигурно и това ще се види много.", "date": "2018.03.01", "title": "Напрежение 220V: Държавата плаща над 2 пъти повече за 33% дял от ЧЕЗ!"}
{"url": "http://www.bnews.bg/article/237874-kriza_za_spetsialisti_zatvaryat_pediatrichnoto_otdelenie_v", "text": "Педиатрично отделение на МБАЛ „Д-р Братан Шукеров“ ще бъде затворено временно, поради невъзможност да осъществява дейност. За ситуацията са уведомени Министъра на здравеопазването, Регионалната здравна инспекция, Районната здравно-осигурителна каса. Причината за създалата се ситуация е липса на лекари и невъзможността да се покрие месечния график. \r\n  \r\nНаскоро се пенсионираха началник отделението и още един лекар, другите специалисти са в отпуск по майчинство, във временна нетрудоспособност и в полагаем годишен отпуск. \r\n  \r\n„Известен е проблемът с педиатри в национален мащаб, като за регион Смолян в момента той е изключително тежък. През месеците декември, януари и февруари  отделението продължи да работи с лекари от други лечебни заведения. \r\nВъзникналата ситуация е обсъждана от Съветът на директорите. Въпреки положените  усилия и водените  разговори с голям брой педиатри, не е възможно да подсигурим достатъчен брой лекари съгласно изискванията  на медицински стандарт по Педиатрия“, коментира изпълнителният директор на болницата д-р Марин Даракчиев. \r\n  \r\nЗа спешните случаи приемното Спешно отделение продължава да работи и пациентите ще бъдат обслужвани съгласно стандарта. Тези, на които се налага стационарно лечение, ще бъдат насочвани към най-близкото лечебно заведение на територията на област Смолян, с разкрито отделение по Педиатрия от първо ниво на компетентност, т.е. МБАЛ гр. Мадан. \r\n  \r\nРъководството на болницата се надява с подписването на Новия рамков договор да се приложи текста от чл. 263 на НРД 2018, който дава възможност на общопрактикуващи лекари със специалност, различна от обща медицина да сключват договор с болницата, пише Дарик. \r\nНа територията на община Смолян и областта  работят много общопрактикуващи лекари със специалист „Педиатрия“ и по този начин би било възможно да се реши проблемът при тяхно съдействие. \r\n  \r\nРъководството на болницата изразява огромното си съжаление за създаденото неудобство за пациентите и продължава да работи за решаване на проблема.", "date": "2018.03.01", "title": "Криза за специалисти: Затварят педиатричното отделение в…"}
{"url": "http://www.bnews.bg/article/237863-pod_prozortsite_na_ananiev_dzhipita_na_protest_sreshtu_bumashtinata", "text": "\r\nОколо стотина лични лекари протестираха през здравното министерство с искане за намаляване на административната им дейност и задължения. \r\nМедиците са членове на Дружеството на софийските общопрактикуващи лекари. \r\nОбщопрактикуващите лекари настояват за законодателна промяна за отпадане на отчетите с описите на касовите бонове. \r\nСъщо и всички групи лица, освободени от потребителска такса, да плащат пълния размер, а сумите да бъдат реимбурсирани от съответните институции, както и да има заплащане при всяко посещение при лекаря на пълния размер от потребителската такса  - или 1% от минималната работна заплата, която вече е 510 лева. В момента таксата е 2.90 лв. и не е променяна от години. \r\nЛичните лекари от столицата настояват и за отпадане на изискването да са на разположение 24-часа. \r\nЧашата на търпението им преляла снощи и от приетата Наредбата за основния пакет дейности, гарантирани от бюджета на НЗОК, в която е вписано и издаването на медицински извинителни бележки за ученици. Лекарите настояват този текст да отпадне от наредбата, какъвто беше първоначалният замисъл.  \r\nДосега извинителните бележки за училище от личните лекари се издаваха срещу заплащане от 0 до 5 лева, тъй като този документ не се покриваше от НЗОК. \r\nДекларацията на медиците с исканията им ще бъде внесена в Министерството на здравеопазването. \r\n ", "date": "2018.03.01", "title": "Под прозорците на Ананиев: Джипита на протест срещу бумащината"}
{"url": "http://www.bnews.bg/article/237868-strashen_skandal_srichashta_i_nasmetena_ginka_se_pomisli_za_predsedatel_na_komisiyata_po_energetika_vizhte_kak_se_izlozhi_i_koy_zaplashi_sas_sad", "text": "Невиждан скандал се разигра в Комисията по енергетика, където се изслушва новоизлюпената милионерка Гинка Върбакова по въпроси, свързани с продажбата на ЧЕЗ. След лошо структурирана реч, още в самото начало Върбакова си събра гнева на присъстващите, а депутатът от БСП Румен Гечев избухна гневно. Той „удари” Върбакова в ахилесовата пета с изказването й за оШфорките. Червеният депутат й обясни пред близо 100 човека, че се казва оФшорка, а не оШфорка. И продължи с това, че не желае да слуша рекламните излияния на Гинка Върбакова и нападна председателя Делян Добрев, който не я е прекъснал при положение, че не говори по темата, а прави реклама на това и онова дружество, с които работила и обяснява „кой й пратил картичка за Нова година и т.н”. Върбакова видимо беше под страхотно напрежение, което е нетипично за милионер и бизнесдама от 20 години, за каквато се представя самата тя. Разлиствайки незнайно от кого своята реч, Гинка на няколко пъти бърка това, което иска да каже. След като обяви кой я придружавал в залата, Гинка съвсем се насмете и обви, че дава думата на Добрев. От там Гечев изобщо не й остана длъжен и веднага й каза, че явно иска да стане депутат, а в следствие на това Върбакова като заекваш заек започна да се извинява – съжалявам, съжалявам…и така поне 5-6 пъти. Върбакова заяви и намерения, че е готова да съди всички, отправили ѝ обидни квалификации.  Никъде не виждам изслушване на г-жа Върбакова. Тя се намира в качеството си да отговаря, а не да задава въпроси, атакува я пък Славчо Велков. „Българската банка за развитие” не е финансирала или заставала зад Гинка Върбакова в сделката за покупката на ЧЕЗ. Това обяви Стоян Мавродиев, който посочи, че нито Борисов или министъра на икономиката не се влияли на банката в работата й. Не са разглеждани документи, посочи той и помоли подобни спекулации да бъдат прекратени.  Очаквайте подробности!", "date": "2018.03.01", "title": "Страшен СКАНДАЛ! Сричаща и насметена: Гинка се помисли за председател на Комисията по енергетика! Вижте как се изложи и кой заплаши със съд!"}
{"url": "http://www.bnews.bg/article/237876-balgarskata_banka_za_razvitie_imala_interes_kam_chez_no_otryazala_ginka", "text": "Българската банка за развитие призна, че е имала контакт с Гинка Върбакова и фирмата й Инерком.  По-късно по време на заседанието обаче стана ясно, че интерес към сделката за ЧЕЗ е имало. В отговор на писмо, изпратено от \"Инерком\" за рефинансиране на заема на електроразпределителното дружество, от банката отговорили, че имат интерес, но до финансиране не се е стигнало. Главният изпълнителен директор на Българска банка за развитие (ББР) Стоян Мавродиев обясни, че е получил от фирмата на Гинка Върбакова \"Инерком България\" молба за разглеждане на възможността за рефинансиране на заема на ЧЕЗ. На него ББР са отговорили, че имат готовност, но този отговор не е ангажимент, защото има много проверки, които трябва да бъдат извършени. По думите на Мавродиев след отговора на ББР нищо не е последвало и банката не е поемала ангажименти за финансиране на сделката. \"Това е банкова практика, не е правнообвързващ ангажимент. За мен е потресаваща тази манипулация, която извършва бордът на ЧЕЗ и така заблуждава и чешкия премиер\", каза той. \"Значи това е все едно да питат една банка дали дават кредити и тя да отговори - да, даваме\", обобщи обяснението на ББР председателят на енергийната комисия Делян Добрев. Мавродиев подчерта, че \"Инерком\" може да имат истински банкови гаранции от други банки, но ББР не е сред тях.", "date": "2018.03.01", "title": "Българската банка за развитие имала интерес към ЧЕЗ, но отрязала Гинка! "}
{"url": "http://www.bnews.bg/article/237854-sinovete_na_rosen_plevneliev_na_nozh_s_mashtehata_i_dashterya_y", "text": "Синовете на Росен Плевнелиев от разтурения му брак с Юлияна категорично саботират опитите на татко си да се сближат с доведената си сестра Йоанна, дъщеря на синоптичката Деси Банова Близки до бившата г-жа Плевнелиева разкриха пред репортер на „Уикенд“, че Асен и Павел ще прекарат предстоящата великденска ваканция не с татко си, а с нея. Двете момчета, които са на 13 и 8 години, не желаели да празнуват Възкресение Христово в имението на баща си на Халкидики, тъй като той планирал да ги събере с 7-годишната Йоанна - дъщеря на настоящата му интимна партньорка Деси Банова. Наследниците на президента вече се познават с доведената си сестра, но не искат да другаруват с нея и даже не й говорят. Асен и Павел били зле настроени и към мащехата си, макар синоптичката да правела непрестанни опити да се сближи с тях. Малчуганите дори не отворили коледните си подаръци от Деси Банова.", "date": "2018.03.01", "title": "Синовете на Росен Плевнелиев на нож с мащехата и дъщеря й "}
{"url": "http://www.bnews.bg/article/237849-rumen_radev_haotichnite_deystviya_na_pravitelstvoto_protivorechat_na_sobstvenite_mu_deklaratsii", "text": "Това заяви пред журналисти президентът Румен Радев по повод изказването на финансовия министър Владислав Горанов тази сутрин в Министерски съвет, че държавата ще се опита да придобие контролния пакет от сделката за ЧЕЗ. “За мен тревожното е, че службите не сработиха по този казус.  Тревожно е, че демократичните механизми за контрол също се оказват безсилни. Ето над тези въпроси трябва да се замислим. Очаквам рационални решения в интерес на България, но това не отменя въпросите защо се стигна до тук”, каза още държавният глава.", "date": "2018.03.01", "title": "Румен Радев: Хаотичните действия на правителството противоречат на собствените му декларации!"}
{"url": "http://www.bnews.bg/article/237857-barekov_nominiram_za_oskar_i_zlatna_malinka_kinofarsa_kak_kaka_ginka_stana_miliarder_za_edin_den_i_pokori_ministerski_savet_v_absurdistan", "text": "\"Братя българи, с какво толкова е важна Гинка от Пазарджик, че държавата иска да и стане съдружник? Гинка - Незаобиколим фактор в българската политика! \r\nUnited they + Ginka stand strong!\" Това попита евродепутатът Николай Бареков след срамната лична среща между Гинка и Бойко в Министерски съвет.  Безпощадно Бареков посочи кой в крайна сметка ще плати за игрите на премиера: \"Поне заметоха скандала с държавните гаранции....засега. А кака Гинка като стане съдружник на Държавата и ББР в ЧЕЗ ще я пази ли и НСО? Номинирам за Оскар и Златна малинка кинофарса \"Как кака Гинка стана милиардер за един ден и покори Министерски съвет в Абсурдистан\". Режисура Government pictures. Сценаристите си ги знаете. За най-добър режисьор и за най- не - оригинален и тъп сценарий. За второстепенна женска роля - баджак журналистиката. Народът се смее, ама не Борат ще плати сметката, а 7 милиона блещище се зрители в киното. Те толкова си могат, ами ние, простите, сме най-виновни. Борат и Гинките - кой е по-милиардер?\"  ", "date": "2018.03.01", "title": "Бареков: Номинирам за Оскар и Златна малинка кинофарса \"Как кака Гинка стана милиардер за един ден и покори Министерски съвет в Абсурдистан\""}
{"url": "http://www.bnews.bg/article/237856-trup_sled_trupa_v_ruse_otriha_martvets_s_pomlyana_glava", "text": "От началото на седмицата полицията в Русе започна разследвания на две убийства. Разследва се убийството на 68-годишен мъж, за когото е получен сигнал в 17:27 часа в сряда, в дежурната част на областната дирекция на МВР в Русе за труп на мъж в жилище на ул. „Родопи” в Русе. Изпратеният на място полицейски екип от Второ РУ установил в една от стаите трупа на 68-годишен русенец, като е имало следи от удари по главата. На място били изпратени дежурна оперативна група на МВР и съдебен лекар, извършен е оглед на местопроизшествие. По случая е започнало разследване, като е образувано досъдебно производство за престъпление по чл. 115 ал. 1 от НК. Предприети са всички необходими оперативно-издирвателни и процесуално-следствени действия за установяване на причините и обстоятелствата, довели до смъртта на мъжа, както и извършителя на деянието. Работата по изясняването на случая продължава под ръководството на Окръжна прокуратура – Русе, уточниха от МВР. Припомняме, че полицията в Русе разследва и смъртта на 81-годишен мъж, открит с прободни рани в жилището си в понеделник сутринта. За това убийство е задържан 27-годишен русенец, внук на жертвата. Инцидентът е станал малко след 10 часа в апартамент в блок на ул. „Алеи Възраждане” в Русе. Около 10:36 часа съседи са сигнализирали на тел. 112, че са чули викове от жилището, което се намира близо до Парка на младежта, в центъра на Русе. Изпратеният на място екип на полицията открил в апартамента бездиханния труп на 81- годишния собственик, с прободни рани по него. Вътре в апартамента служителите на реда заварили и 27- годишен мъж, внук на жертвата. В него полицаите са открили нож. Предполага се, че с него е било извършено убийството. На адреса е била изпратена дежурна оперативна група на МВР и съдебен лекар, извършен е оглед на местопроизшествие. По случая е започнало разследване като е образувано досъдебно производство. 27-годишният внук на жертвата е задържан и се разпитва от полицията. Работата по изясняването на случая продължава под надзора на Окръжна прокуратура - Русе", "date": "2018.03.01", "title": "Труп след трупа в Русе: Отриха мъртвец с помляна глава"}
{"url": "http://www.bnews.bg/article/237855-gringo_razoril_sofka_pevitsata_prasnala_polovin_milion_za_lyubimiya_si", "text": "Софи Маринова е почти разорена. Певицата няма заделена на страна нито стотинка, а всичко, което изкарва с мощния си глас, профуква за отрицателно време, узна HotArena. Ромската перла е затънала в дългове и участието й в „Като две капки вода” временно ще подобри финансовото й дередже. „Знаеш ни, душа, ние, циганите сме така – харчим всичко, после се озъбваме, ама Бог е милостив и пак ни прати пара”, обяснява в характерния си стил простодушната Софка, писа „Уикенд“. За 3 години, откакто са заедно с Григно, Маринова е прахосала около 500 000 лв. за поредната си голяма любов. Напоследък Софи нямала кой знае какви музикални ангажименти, затова на драго сърце приела да участва в новия сезон на имитаторското шоу. Певицата успяла да се спазари за хонорар от 30 000 лв., с който щяла да плати част от харчовете си.  Откакто станала по-популярна и се позамогнала, Софи пръскала пачки за щяло и не щяло и типично по цигански обичала да демонстрира висок стандарт на живот. След като младият й любовник Гринго се нанесъл в апартамента й в столицата, тя започнала да го издържа, да пръска пари за марковите му дрехи, ресторанти и екзотични екскурзии. Голямо перо в бюджета й бил и синът й Лоренцо. Тийнейджърът вече ходел по гаджета и постоянно я врънкал за пари.  В края на миналата година Софи се изръсила с тлъста сума и за адвокат на Гринго. Според запознати, певицата не си седи мирна на задника, а вече има нова сърдечна тръпка. Тя обаче продължавала да помага на Гринго и всяка седмица към затвора хвърчели обемисти колети.", "date": "2018.03.01", "title": "Гринго разорил Софка! Певицата пръснала половин милион за любимия си"}
{"url": "http://www.bnews.bg/article/237858-neveroyatno_zhena_tri_pati_skacha_ot_balkona_da_se_samoubie_no", "text": "\r\nЛекарите в УМБАЛ \"Свети Георги\" в Пловдив се борят за живота на 23-годишна жена, която за една седмица три пъти се опитала да се убия, скачайки от високо. \r\nПловдивчанка била настанена със счупен таз в Клиниката по ортопедия на УМБАЛ \"Свети Георги\", след като преди седмица направила първия си опит за самоубийство, предаде \"Трафик Нюз\". \r\nТя скочила от балкона на апартамента, в който живеела, но тъй като жилището било на втория етаж, тя се озовала в болницата с фрактура.  \r\nВчера обаче пловдивчанката успяла да стигне до терасата на ортопедията, която е на 5-ия етаж и скочила. \r\nСъдбата отново се намесила и вместо да полети 20 метра надолу, тя паднала на 4-ия етаж. Жената, с която били в една стая, веднага подала сигнал и една от сестрите в клиниката се затичала надолу.  \r\nУспяла да стигне до четвъртия етаж, но в този момент видяла как младата жена се прехвърля през парапета. Сестрата успяла да я хване за ръката, но не могла да я задържи.  \r\n23-годишната жена полетяла надолу, но паднала върху снежна пряспа до една кола и отново оцеляла.  \r\nТравмите й обаче са много тежки и животът й е в опасност. Настанена е в реанимацията, а лекарите правят всичко възможно, за да я спасят.  \r\n ", "date": "2018.03.01", "title": "НЕВЕРОЯТНО: Жена три пъти скача от балкона да се самоубие, но..."}
{"url": "http://www.bnews.bg/article/237841-lyusi_dyakovska_si_padala_po_grupovite_izpalneniya_i_seksigrachkite", "text": "Люси Дяковска напоследък не се е забърквала в скандали, които съпътстваха живота й години наред. Сега червенокосата изпълнителка е видимо съзряла, но миналото й е изпълнено с много забавни моменти. Люси никак не се срамувала от тях, а дори й било приятно да ги споделя, най-вече с немските таблоиди. Преди два месеца чаровницата призна, че преди години е правила секс в гримьорната на голяма немска зала минути преди да излезе на сцената заедно с момичетата от разпадналата се група „Ноу ейнджълс“, с които нашенката проби на световния музикален пазар, писа „България Днес“. Освен това Люсито имала и сериозен опит в груповия секс, който в младежките й пънк години не бил разнообразие като при повечето хора, а ежедневие. Към сексмемоарите си Дяковска е добавила и няколко глави, които са посветени на безразборните интимни отношения. Неведнъж е преспивала с двама души в една и съща нощ. Но не уточнява дали това се е случило преди или след като е сменила сексуалната си ориентация. Откакто това се е случило, Люси се открехнала и към сексатрибутите. Тя разполага със завидна колекция играчки, които й се притичвали на помощ, независимо дали има или няма сериозна партньорка до себе си.", "date": "2018.03.01", "title": "Люси Дяковска си падала по груповите изпълнения и сексиграчките"}
{"url": "http://www.bnews.bg/article/237852-miskata_s_golemiya_nos_otricha_da_e_anoreksichka", "text": "\"Нямам анорексия и не съм болна. Храня се здравословно, а не с вафли. Здрава съм, тренирам упорито и затова имам перфектна фигура”, заяви Тамара Георгиева по повод слуховете, че страда от анорексия. Скандалната миска, чийто нос се превърна в повод за критики и подигравки в мрежата, последните дни е набеждавана, че е болна от анорексия. Бъдещата снаха на бизнесдамата Катя Роуз, обаче категорично опроверга тези слухове. „Тренирам по няколко часа на ден, заради което ми се налага да ям през няколко часа, за да имам перфектна фигура. Но ям само здравословни и полезни храни”, казва още Тамара. \r\nНастоящата мис България в момента обикаля света покрай работните си ангажименти. Тамара е в модния бизнес и работи за своята бъдеща свекърва Катя Роуз. Георгиева има сериозна връзка със сина на бизнесдамата—Стивън. Двамата още не мислят за брак, но вече живеят заедно под един покрив. \r\nЖивотът ми е изпълнен с работа и професионални ангажименти, но оставям време и за себе си”, разкрива още Тамара. \r\nСлед избора й за мис България, в мрежата тя бе затрупана от негативни коментари. Дори Жени Калканджиева се изказа критично за нея и заяви, че Тамара трябва да си оправи носа. \r\n„Няма да си правя корекции по лицето”, категорична е Георгиева. \r\n ", "date": "2018.03.01", "title": "Миската с големия нос отрича да е анорексичка "}
{"url": "http://www.bnews.bg/article/237861-sled_zheni_marcheva_i_adelina_radeva_pokaza_badzhatsi_v_efir", "text": "Новата екранна партньорка на Виктор Николаев Аделина Радева обаче в първото мартенско утро беше изменила на този препоръчителен стил и дължината на полата ѝ явно не беше нито за пред камера, нито пък за канския студ, сковал столицата. Зорки зрители забелязаха това по необичайно преплетените ѝ крака, когато тя седна директно пред обектива на камерата, полагайки неимоверни усилия да не покаже повече, отколкото позволява приличието. Преплетените крака, разкриващи бедрата над коленете, обаче отвличат вниманието на зрителите от новините със същия ефект както и дълбоко изрязаното деколте, коментират в мрежите очевидци на гледката. \r\n ", "date": "2018.03.01", "title": "След Жени Марчева и Аделина Радева показа баджаци в ефир"}
{"url": "http://www.bnews.bg/article/237842-grafa_zavede_semeystvoto_si_na_o_v_mavritsiy", "text": "Зимните месеци са най-подходящото време за екзотични дестинации. Владимир Ампов-Графа също не пропусна да зарадва семейството си със слъчева почивка. \r\nГрафа сподели кадри от приятната семейна разходка до остров Мавриций. \r\nТой и съпругата му Мария Ампова не се отдадоха на романтични пътешествия, както правят много родни знаменитости, а предпочетоха да се насладят на топлото време в компанията на двете си деца - Крис и Никол. \r\nСемейството е прекарало 10 дни на екзотичния остров, където е преживяло страхотни срещи с флората и фауната. \r\nМария и Графа са се снимали до две огромни костенурки, а са успели да хванат в близък кадър и лъв. \r\n ", "date": "2018.03.01", "title": "Графа заведе семейството си на о-в Мавриций"}
{"url": "http://www.bnews.bg/article/237853-eto_zvezdite_koito_shte_razdavat_oskarite", "text": "Вече е ясен списъкът със звездите, които ще обявяват имената на победителите и ще връчват статуетките на тазгодишната церемония по раздаване на наградите Оскар. Това са Сандра Бълок, Емили Блънт, Никол Кидман, Матю Макконъхи, Хелън Мирън, Лупита Ньонго, Кристофър Уокън, Джоди Фостър, Джейн Фонда, Марк Хамил. Те са част от знаменитостите, които ще разтварят пликовете и ще четат имената на победителите. Миналата година Фей Дънауей и Уорън Бийти сътвориха нечуван гаф като погрешка обявиха друг победител в категорията за най-добър филм, пише slava.bg Тогава на сцената излязоха звездите от La La Land, когато организаторите се намесиха и ги разочароваха, че всъщност носител на престижната статуетка е филмът Moonlight. \r\n ", "date": "2018.03.01", "title": "Ето звездите, които ще раздават Оскарите"}
{"url": "http://www.bnews.bg/article/237859-povelitelkata_na_silikonkite_zapali_mrezhata_s_tezi_goreshti_snimki", "text": "Под единия фотос написа: Статусът събра множество лайкове, а комплиментите за визията на Маринова заваляха. Вчера моделката се включи в ревюто на Bra Studio, което представи моделите от колекция Лято 2018. Мариана Маринова е рекламно лице на Bra Studio, които отбелязаха петия си рожден ден у нас. \r\n ", "date": "2018.03.01", "title": "Повелителката на силиконките запали мрежата с тези ГОРЕЩИ СНИМКИ\r\n"}
{"url": "http://www.bnews.bg/article/237851-ninova_shte_iskame_sadat_da_razvali_sdelkata_s_chez_borisov_klekna_na_ginka", "text": "Това обяви соцлидерката Корнелия Нинова след срещата й с чешкия посланик у нас Душан Щраух. Тя обясни, че от няколко дни обсъждат тази си ход с авторитетни български и чужди юристи и от тяхното мнение зависи кой съд е компетентен да разгледа този иск. На чешкия посланик е било връчено официално писмо, в което е изразена позицията на БСП във връзка с продажбата на ЧЕЗ. Ние сме за държавата да има контрол върху това, свързано е с националната сигурност. Постави ли са въпроси дали е спазено  чешкото законодателство, кои офшорни компании са се ангажирали със сделката.   отсече Нинова и припомни, че Борисов вчера беше изобличен в лъжа от чешкия премиер, изобличен бе и в лъжа за участието на Българската банка за развитие. Той традиционно хвърли вината на друг, и нарече някакви гадове, които искат да го свалят от власт., припомни още Нинова. , попита риторично соцлидерката. 3 млн. българи са поставени на колене пред Гинка от Пазарджик. Самият премиер се моли на Гинка да участва държавата в тази сделка, посочи още Нинова.  ", "date": "2018.03.01", "title": "Нинова: Ще искаме съдът да развали сделката с ЧЕЗ. Борисов клекна на Гинка!"}
{"url": "http://www.bnews.bg/article/237860-putin_pokaza_muskuli_rusiya_raboti_nad_orazhie_na_badeshteto", "text": "\r\nНа Запад неправилно оцениха възможностите на Русия и нашата икономика. \r\nТова каза в посланието си до Федералното събрание президентът Владимир Путин. Той посочи, че излизането на САЩ от договора по Противовъздушната отбрана е било причина за ответна реакция.  \r\n\"САЩ засилват противоракетната отбрана, създават нови райони, където системите на ПРО са дислоцирани и в крайна сметка това щеше да доведе до обезценяване на ядрения арсенал на Русия. И ни заставиха да реагираме\", каза президентът.  \r\nСпоред него, Русия работи над перспективно оръжие, оръжие на бъдещето. Например нови поколения ракети като тежката междуконтинентална ракета \"Сармат\", за която никакви ПРО не са заплаха.  \r\nРуският президент илюстрира думите си с видео, на което се вижда как ракети поразяват цели на земята. Путин представи и нов ракетен комплекс - \"Кинжал\" и обяви, че за още няколко нови крилати ракети не са измислени наименования.  \r\n\"В недалечно бъдеще на въоръжение в руската армия ще бъдат най-нови комплекси от ракети. Такива, каквито няма още в нито една друга държава\", каза още руският лидер.  \r\nТой се обърна към световните лидери - \"Никой не искаше досега да ни слуша. Послушайте ни сега\".  \r\nПутин предупреди, че всичко, показано във видеото, вече е реалност и е на въоръжение в руската армия, включително и лазерни оръжия. Но уточни, че Русия няма да напада никоя друга държава.  \r\n ", "date": "2018.03.01", "title": "Путин показа мускули: Русия работи над оръжие на бъдещето"}
{"url": "http://www.bnews.bg/article/237838-pazardzhishki_barovets_raznasya_droga_s_mertsedes_a_si", "text": "Специализираната операция на служители от сектор „Противодействие на криминалната престъпност“ е проведена, след близо двумесечно разследване на престъпната дейност на 27-годишния В.Н. от Велинград. Вчера следобед в района на септемврийското село Варвара екипите засекли мъжа, докато шофирал лек автомобил „Мерцедес“, съобщиха от пресцентъра на МВР. При последвалите процесуално-следствени действия в колата криминалистите открили и иззели  плик с около 50 грама суха листна маса и две пликчета с бучки от бял прах с общо тегло от 63 грама, реагирали при полевия наркотест на марихуана и амфетамин. В рамките на операцията полицейските екипи претърсили и жилища, обитавани от В.Н. във Велинград и Пловдив. От там  иззели близо 540 грама амфетамин, 65 грама марихуана, 26 таблетки, реагирали при наркотеста на метамфетамин, две електронни везни, немалка сума пари. В хода на разследването е установено, че мъжът, неизвестния до момента на полицията, е разпространявал дрогата в региона на Пазарджик и Пловдив. Операцията е реализирана под наблюдението на прокурор от Окръжната прокуратура в Пазарджик. Предстои срокът на задържане на велинградчанина да бъде удължен със 72 часа. Работата по документирането на престъпната му дейност продължава. От началото на годината това е осми случай на задържан дилър на наркотични вещества от служителите на ОДМВР-Пазарджик.          ", "date": "2018.03.01", "title": "Пазарджишки баровец разнася дрога с Мерцедес-а си"}
{"url": "http://www.bnews.bg/article/237835-pensiya_tormozi_komshii_s_godini_puka_gumite_na_kolite_im", "text": "\r\n70-годишен мъж от Пловдив от пет години пука гумите на автомобилите на свои съседи. \r\nПрестъпленията се извършват на ул. \"Охрид\" в пловдивския квартал „Кючук Париж”, съобщи Нова телевизия. За тормоза разказаха част от потърпевшите. \r\nНа една собственичка на автомобил гумите са пукани около 20 пъти за последните пет години. \r\nСлед като търпели посегателствата и дълго време плащали за тях, засегнатите решили сами да поставят камери на улицата пред домовете си. Така разбрали кой е извършителят.  \r\nОказал се техен съсед - Георги Кабаков, които е на възраст около 70 години. Мъжът е направил пълни самопризнания и заявил, че съжалява за стореното. Все още обаче не са ясни мотивите за действията му. Съседите му казват, че той също има автомобил, но той е паркиран в гараж. Те бяха категорични, че никога не са \"запушвали\" гаража на Кабаков.  \r\nА майсторите, при които потърпевшите поправяли автомобилите си, коментирали, че пукането на гумите се извършва „професионано” – с шило, забито отстрани, в меката част.  \r\n ", "date": "2018.03.01", "title": "Пенсия тормози комшии с години, пука гумите на колите им"}
{"url": "http://www.bnews.bg/article/237862-gala_broila_300_bona_za_tuzarskata_vila_v_bansko", "text": "Тузарска планинска вила в затворения 5-звезден хотелски комплекс „Пирин голф“ край Банско е придобила неотдавна водещите на сутрешното предаване „На кафе“ по Нова тв Гала. Гала и гаджето й Стефан, който напоследък се изявява и като неин екранен партньор, отскоро са собственици на престижната хижа, разкриваща спиращи дъха гледки към Пирин планина, писа „Уикенд“. Новият планински дом е придобит от тях през отминалата есен, като телевизионното семейство е броило около 300 000 лева за имота. Къщата е част от затворения комплекс край Банско „Пирин голф“, а според запознати цената й е била доста по-висока, но Гала и Стефан успели се договорят за значителна отстъпка. Разправят, че неформален брокер на имота била колежката на Гала в Нова тв – синоптичката Никол Станкулова, която често може да бъде засечена в зимния курорт. Красавицата издействала огромна отстъпка за водещата на „На кафе” от собствениците на комплекса, тъй като те били семейни приятели на бъдещия й свекър. Гала и Стефан изтеглили кредит за зимната си резиденция, който ще изплащат в следващите 10 години. Те вече обзавеждат по свой вкус планинското си жилище. Макар къщата да е придобита с основно обзавеждане, тв звездата се е впрегнала да прави подобрения в интериора. Вилата на Гала и Стефан разполага с огромна дневна с камина, три спални и 2 бани, сервизна част с котелно, мокро помещение, тоалетна за гости и тераса с барбекю, показва справка с предлаганите за продажба имоти в „Пирин голф“. Собствениците на комплекса са изградили 24 еднакви постройки, като почти всички вече са продадени на цени между 350 и 500 000 лева. Откакто са взели къщата край Банско, Гала и любимият й всеки уикенд отскачат до курорта. През седмицата пък къщата е ползвана от дъщерята на тв звездата Мари.", "date": "2018.03.01", "title": "Гала броила 300 бона за тузарската вила в Банско"}
{"url": "http://www.bnews.bg/article/237846-nov_metod_razbiha_bankomat_s_kirka", "text": "\r\nБанкомат бе разбит с кирка в центъра на Кърджали тази нощ. Крадците обаче не са успели да стигнат до парите. \r\nБанкоматът е бил монтиран на входа на банков клон на площад \"Освобождение\" в областния град, съобщиха местните медии \"24Родопи\" и \"Арда Нюз\".  \r\nНай-вероятно нещо е подплашило крадците, които са побягнали, хвърляйки кирката до ъгъла на сградата. Дисплеят на банкомата е счупен, но бандитите не са успяли да стигнат до парите. \r\nВ момента районът е отцепен, а криминалистите извършват оглед.  \r\n ", "date": "2018.03.01", "title": "Нов метод: Разбиха банкомат с кирка!"}
{"url": "http://www.bnews.bg/article/237840-okonchatelno_alisiya_bi_shuta_na_birmata", "text": "Певицата и милионерският наследник не са двойка вече почти месец. След бурен любовен романс, през който на няколко пъти се караха и събира, Алисия и Георги Станоев решиха да прекратят окончателно взаимоотношенията си. \r\nВиновник за краха на връзката е Алисия. Изпълнителката и бивша на Валери Божинов напира от дълго време за сватба, но милионерският наследник категорично отказва да се задоми. \r\nПевицата, която днес навършва 35 години, мечтае за семейство. Тя иска да се задоми повече от всичко и често споделя, че й е време да се омъжи. След като разбира, че мъжът до нея няма същите планове, изпълнителката на \"Карамел\" зарязва милионерския наследник. \r\nЗа последно двамата прекараха коледните празници заедно в Пампорово, като Алисия за пореден път засяга темата за сватба. Щом вижда, че Георги Станоев не е готов да вземе важното решение, изпълнителката в прав текст му заявява, че с връзката им е свършено. \r\nСлед като и Бирмата се оказа неподходящ за нея, Алисия отново е в търсене на голямата си любов, пише \"България днес\". \r\n\"Ако някой добър и грижовен мъж ми предложи брак, бих приела на драго сърце. Тази година ще стана на 35 и мисля, че е време да създам семейство и да имам деца. Голяма част от приятелките ми вече са омъжени и аз също се замислям да направя подобна крачка\", признава Алисия. \r\nПевицата има три сериозни връзки, но от нито една не успя да сбъдне мечтата си и да се види като булка. Пред приятелки тя споделя, че все си избира неправилни мъже и дори се притеснява, че може да остане стара мома. \r\nПърво Алисия имаше бурен романс с Валери Божинов, когато и двамата бяха млади и изгряваха на сцената. Те изкараха няколко години и изпълнителката дори роди на футболиста син - Валери-младши. Нещата между Божинов и певицата вървяха изключително добре и всички предвиждаха сватба, когато изведнъж Алисия реши да се раздели с нападателя. Певицата не стоя дълго време без мъж и се хвана с колегата на Валери - Ники Михайлов. Любовта на сина на Боби Михайлов и изпълнителката отново бе като на филм и Алисия мисли, че най-накрая е открила мъжа на сърцето си, когато Ники я заряза. \r\nНай-разстроена от раздялата между певицата и Бирмата е майката на милионерския наследник - Лидия Станоева-Скалата. Бизнесдамата обожава Алисия и я виждаше като идеалната снаха. Скалата неколкократно кара сина си да предприеме следващата крачка, но Бирмата категорично отказва да се задоми. \r\nДвете дами бяха супер близки и често излизаха по женски. След края на любовния романс между Бирмата и Алисия певицата спря да излиза с майката на бившия си. Певицата реши да се съсредоточи върху кариерата си, както и в отглеждането на сина си Валери-младши.", "date": "2018.03.01", "title": "ОКОНЧАТЕЛНО! Алисия би шута на Бирмата"}
{"url": "http://www.bnews.bg/article/237844-kak_da_sreshtnem_svoyata_ginka_v_zhivota", "text": "Истерията около продажбата на ЧЕЗ на никому неизвестната досега Гинка Върбакова от Пазарджик доведе до невероятни кодоши във Фейсбук. Изключително изобретателни и с огромно чувство за хумор общността \"Тия гласуват и се размножават наравно с нас\" публикува събитие за мъжки семинар на тема\" Как да срещнем своята Гинка в живота\", като намигват към семинарите на Наталия Кобилкина \"Как да намеря богат мъж?\" За адрес на събитието е посочен адресът на ГЕРБ в НДК. 1226 души са заявили желание да присъстват, а 3925 потребители на Фейсбук, са проявили интерес към събитието. Ето и самата покана: \r\n\"Всички искаме да бъдем щастливи, обичани и уважавани мъже, но също така искаме и жената до нас да има достатъчно възможности, да ходим заедно в скъпи ресторанти, на скъпи почивки, да ни прави приятни изненади (като примерно купи някое електроразпределително дружество), да може да се грижи за нас, както и за децата ни и да бъде много грижовна. \r\nДали съществува такава мила, обичаща, грижовна и богата Гинка - всичко това в една жена? ДА, ние вярваме, че човек колкото по - богат е, толкова по - начетен и по - умен би бил, също така вярваме, че всяка жена също има нужда от любов и отношение - това са нуждите на човечеството, на хората. Ние не просто вярваме, че има такива Гинки, ние познаваме такава Гинка, тя купи ЧЕЗ! Тя съществува!  \r\nВсичко зависи от вас с какви Гинки комуникирате, с какви Гинки се запознавате и излизате, какво отношение и поведение имате към тях и много други фактори! \r\nАко искате да имате БОГАТА, МИЛА и ГРИЖОВНА ГИНКА, трябва да действате, като Бойко, не само да мечтаете! Заповядвайте на нашият семинар за да научите как да срещнете своята Гинка!\" \r\n ", "date": "2018.03.01", "title": "Как да срещнем своята Гинка в живота?"}
{"url": "http://www.bnews.bg/article/237836-sled_dve_interventsii_lekari_spasiha_bremenna_onkobolna_i_bebeto_y", "text": "\r\nЕкипът на проф. Григор Горчев в АГ-отделението на УМБАЛ \"Св. Марина\" в Плевен спаси живота на онкоболна бременна и бебето й, съобщиха от лечебното заведение. \r\nВ момента жената и новороденото момченце са в добро състояние след двете едновременни интервенции - раждане чрез цезарово сечение с последваща радикална хистеректомия и тотална тазова лимфна дисекция. \r\nМладата пациентка е била в напреднала бременност, когато по време на рутинен преглед към женска консултация, съобщава за прокървяване. След извършен гинекологичен преглед е диагностицирана с рак на маточната шийка. Насочена е към болница \"Света Марина\" в Плевен и консултация с проф. Горчев. Пред него жената е категорична в желанието си за запазване на бременността.  \r\nТова изисква събиране на екип от висококвалифицирани специалисти и едновременно провеждане на две сложни операции за спасяване на живота на жената и нейното дете.  \r\nПървата акушерска операция чрез цезарово сечение е осъществена от д-р Пепо Партенов, началник на АГ Клиника \"Света Марина\". Втората, гинекологична интервенция, извършва проф.Горчев - радикална хистеректомия за отстраняване на матката с лимфна дисекция.  \r\nПо думите на проф. Горчев тази сложна двойна операция е била животоспасяваща за младата жена и единствено възможна от гледна точка на разрешаване на нейното онкологично заболяване и осигуряване на възможност да износи и роди здраво дете.  \r\nИзвестният медик съветва бременните жени да посещават редовно кабинетите по женска консултация и да провеждат всички рутинни, профилактични прегледи и изследвания.  \r\n ", "date": "2018.03.01", "title": "След две интервенции лекари спасиха бременна онкоболна и бебето й"}
{"url": "http://www.bnews.bg/article/237837-fanki_isteryasa_geri_nikol_stava_za_miyachka_na_chinii_ili_za_trotoara", "text": "Гери-Никол най-вероятно ще бъде враг №1 на Димитър Ковачев – Фънки в „Като две капки вода“. Скандалната певица отдавна е трън в очите на музикалния продуцент и затова се очаква той жестоко да я порязва в оценките. „Коя е тая Гери Николова, бе? Чувам, че се съблича. Ама аз имам 5 порно канала вкъщи, в които има по-хубави жени от нея. И тази ми била поп звезда? Ще умра да се смея просто. Това момиче не става, нека не се заблуждаваме. Каква звезда си на 17 години, къде си била, кой те е видял? Защо не я закараме в Трън на концерт да видим какво ще стане? Ама то повечето звезди са отрепки. Една държава, в която няма рок, трябва да ти е ясно накъде отива“, изригна Фънки в интервю на „Галерия“ преди 2 години. Любопитното е, че тогава той не беше чул нито едно парче на Гери-Никол. Помоли репортер на изданието да му покаже неин клип в интернет. Ковачев се потресе от видяното и се хвана за главата. След което каза, че от нея нищо няма да стане. А на въпроса дали има шанс тя да пробие в чужбина, Фънки се изсмя и отсече, че навън от нея може да стане само миячка на чинии. „Ще работи на тротоара. А след 5-10 години ще напълни тумбака и хайде в кухнята. Ще стане свиня и край. Другият вариант е любовница на мутра“, заключи Ковачев. Към днешна дата Фънки е изгледал цялата продукция на Гери и признава, че тийнейджърката има гласови възможности, но парчетата й са прекалено елементарни. „Сега в „Капките“ ще я видим що за стока е, защото тук се пее на живо. Онова в „Ютюб“ е нагласена работа. Ако на сцената успешно се превъплъти в различни образи, значи може ида има някакво бъдеще“, прогнозирал Фънки. Близки до него коментират, че не е изключено, че след няколко предавания той ще промени мнението си за Гери и ще започне да я хвали.", "date": "2018.03.01", "title": "Фънки истеряса: Гери-Никол става за миячка на чинии или за тротоара"}
{"url": "http://www.bnews.bg/article/237847-nyama_mardane_neymar_lyaga_pod_nozha", "text": "Неймар ще бъде опериран до края на седмицата от лекаря на националния отбор на Бразилия. Това написаха от \"Пари Сен Жермен\" в официално съобщение на сайта си. Футболистът, който пристигна в парижкия тим за рекордните 222 млн. евро от \"Барселона\", се контузи при победата над \"Олимпик\" Марсилия преди седмица. След обстойни медицински прегледи стана ясно, че той има счупване на пета метатарзална кост на ходилото и изкълчен глезен.  Оперират Неймар, аут е за минимум два месеца?Информацията е на авторитетното испанско издание \"АС\" Неймар ще бъде опериран в родината си от Родриго Ласмар, на когото ще помага лекарят на ПСЖ Жерар Селен. Футболистът ще отсъства от терените между 6 и 8 седмици, което означава, че със сигурност Унай Емери няма да може да разчита на звездата си за реванша от осминафиналите на Шампионската лига срещу \"Реал\" Мадрид на 6 март.", "date": "2018.03.01", "title": "Няма мърдане, Неймар ляга под ножа"}
{"url": "http://www.bnews.bg/article/237848-bsp_savsem_skoro_shte_ima_predsrochni_izbori", "text": " изригна зам.-председателят на ПГ на левицата Драгомир Стойнев по повод приетите промени в Закона за митниците. Според тях се въвежда изискването от смяна на софтуера и съответно, касовите апарати за всички дребни и средни фирми. Според БСП той се предлага само от две-три фирми. По време на дебатите депутатите от ДПС напуснаха пленарната зала.  Това показва техния начин на работа, на тъмно, а Това е ГЕРБ, това са техните обещания, изригна соцдепутатът. Той посочи, че аргументът на управляващите е намаляването на административната тежест. Да , намалява се - за държавата и чиновниците, но не и за личните и малките фирми. Трябва да си подменят устройствата и ще бъдат за тяхна сметка, заяви Стойнев, предаде Канал 3.", "date": "2018.03.01", "title": "БСП: Съвсем скоро ще има ПРЕДСРОЧНИ ИЗБОРИ!"}
{"url": "http://www.bnews.bg/article/237834-vizhte_kak_borisov_shte_kontrolira_firmata_na_ginka", "text": "Ако чешката страна, продавачите, се съгласят, държавата има възможността през една или друга форма – било през средства от бюджета или частно придобиване - през някоя от енергийните компании, да влезе подобна сделка. Това заяви финансовият министър Владислав Горанов след края на  във връзка със сделката за продажбата на активите на ЧЕЗ. Припомняме, че самата Върбакова след срещата заяви: \"Водихме разговори за това, че премиерът желае да има пълен контрол върху сделката и компанията която ще придобием.\" „Говорим за една сделка, готвена извън държавата, с повече от година и половина история между частни субекти. Включваме се на етап, в който има подписан договор за покупко-продажба. Сами разбирате, че сме в деликатна ситуация да зависим от волята на две независими от влиянието на държавата частни субекти – в случая чешка компания и българска частна компания, която е извървявала своя път за сключване на подобна сделка. Виждаме добрата воля от страна българското дружество да допусне държавата под една или друга форма в сделката. Уверявам ви, че в момента, в който имаме позицията на чешката страна веднага ще бъдете осведомени“, заяви Горанов. \r\n ", "date": "2018.03.01", "title": "Вижте как Борисов ще контролира фирмата на Гинка! "}
{"url": "http://www.bnews.bg/article/237833-borisov_da_si_vidi_kirlivite_rizi_a_ne_da_tarsi_gadove", "text": "„Притеснява ме не Гинка Върбакова, а че това се случва в България, по време на председателството на ЕС. \r\n Че премиер на България, заявява, че друг премиер от ЕС му е дал документи, а на следващият ден другият премиер опровергава нашия. Притеснява ме това, че  \r\nТова заяви народният представител от „БСП за България” Таско Ерменков за случващото се с ЧЕЗ по БТВ.  \r\nДали ще бъде спряна сделката за ЧЕЗ зависи от компетентните органи. Ерменков добави, че   Защо държавата допуска хора, които въобще нямат понятие от електроснабдяване, да се занимават с дейност, която е изключително сложна. \r\n „Аз съм доктор по технически науки в областта на електрооборудването и електроснабдяването и не бих си и помислил, че мога да купя ЧЕЗ и да го управлявам, камо ли някой, който няма такъв опит, да има смелостта да го направи”, каза Ерменков.  \r\n„Самите ЧЕЗ и мениджмънтът им изпитват затруднение в реализирането на своята дейност в България, а сега идва човек, който хабер си няма, който има по-малко от 25 промила от генериращите мощности в страната ни. Защо държавата допуска хора, които въобще нямат понятие от електроснабдяване, да се занимават с дейност, която е изключително сложна?”, попита Таско Ерменков.    \r\nФаворитът за закупуване на дружеството е държавата ни    \r\nЕрменков бе категоричен, че има фаворит за закупуването на дружеството, на пазарен принцип, и това е държавата ни. „Единствено БСП бе против да се приватизира ЧЕЗ през 2004 г. През 2012 г., когато се продаваха остатъчните дялове от ЕРП-тата, ние пак бяхме против това”, подчерта социалистът.  \r\n ", "date": "2018.03.01", "title": "Борисов да си види кирливите ризи, а не да търси гадове"}
{"url": "http://www.bnews.bg/article/237724-ralitsa_paskaleva_ochakva_dete_ot_teodor_salparov", "text": "Ралица Паскалева се появи рано сутрин в студиото на „На кафе“ в \"Нова телевизия\". Актрисата трябваше да разкрие нещо за новия сезон на сериала „Откраднат живот“, но още преди да сподели каквото и да било, бе похваната от Гала и разкри, че е бременна от волейболиста Теодор Салпаров. „Ти грееш! Много си красива. Хайде да разкрием каква е причината. Само се носят слухове из медиите“, поде русата водеща. „Е, какво очакваш. Да дойда и да кажа „Здравейте, бременна съм“, заяви Паскалева. „За първи път потвърждавам. Вече няма къде да се крие. Това е лична тема, която не е нужно да се коментира с всеки. Продължавам участието си в сериала \"Откраднат живот\", това е мое решение“, призна актрисата. „Откакто сме заедно вече всички медии започват да ни разпитват. Няма лошо, но това малко ме дразни. Това, дали ще се оженим и какво ще е детенцето, е вече лично. По-натам ще видите“, каза тя. Ралица Паскавела и Теодор Салпаров са заедно от лятото на миналата година. Разкриването на връзката им стана факт заради техни публикации в „Инстаграм“. Скоро след това те споделиха и общи снимки. През октомври Салпаров призна, че иска да има дете от актрисата. В началото на този месец се появиха за първи път слуховете за бременността на красавицата.", "date": "2018.03.01", "title": "Ралица Паскалева очаква дете от Теодор Салпаров"}
{"url": "http://www.bnews.bg/article/237832-ginka_borisov_iska_da_ima_palen_kontrol_varhu_sdelkata_i_kompaniyata_koyato_shte_pridobiem", "text": "Това заяви Гинка Върбакова след извънредната среща с премиера Бойко Борисов. Запознахме се с премиера Бойко Борисов по време на срещата. Обсъдихме обстановката, която се създаде, и притесненията, които изразяват всички, заяви още Върбакова. „Заминавам за Чехия като представител на моите компании, за да запозная продавача със създалата се обстановка и  да водим преговори”, каза още тя. „Склонна съм държавата да има участие в сделката и да прехвърля договора, който имам, стига продавачът да бъде съгласен. \"Заявихме ясно воля, че искаме да участваме в сделката, ако чешката страна се съгласи, държавата има възможността да влезе в подобна сделка\", поясни от своя страна и финансовият министър Владислав Горанов. \r\nПрипомняме, че nремиерът лично посреща Гинка Върбакова преди общата среща на купувачката на ЧЕЗ с депутати в парламента днес, съобщи пресцентъра на премиера. Борисов пак се обадил на чешкия си колега Андрей Бабиш тази сутрин и поискал контакт с ръководството на ЧЕЗ Груп. Целта била да се проучи възможността българската държава да купи българския бизнес на ЧЕЗ.   Премиерът Борисов е поканил на среща в Министерския съвет собственичката на \"Инерком\" Гинка Върбакова. Срещата се провежда в момента. Стана ясно още, че срещите в парламента с Върбакова ще бъдат открити, но тя поискала да бъдат закрити, заради банковата тайна. Премиерите Борисов и Бабиш отново обсъдиха късно снощи в телефонен разговор темата за сделката за продажба на активите на дружество ЧЕЗ Груп в България. В този разговор българският министър-председател поиска допълнителни разяснения за позицията на чешкото правителство. Андрей Бабиш посочи, че след изразените от медиите в Чехия съмнения по отношение на компанията купувач, е поискал да бъдат представени доказателства, които да разсеят притесненията около сделката. В тази връзка Надзорният съвет на ЧЕЗ Груп е изискал от Съвета на директорите на дружеството информация за Инерком. Съветът на директорите е потвърдил пред НС, че е извършил множество проверки на потенциалния купувач и източниците му на финансиране и те не са показали проблеми за осъществяване на продажбата, и ръководството на ЧЕЗ поддържа тази позиция,  информира чешкият премиер. Борисов посочи, че е поискал първия телефонен разговор заради значимостта на електроенергийното дружество за България и начина за провеждане на преговорите по неговата продажба, което е предизвикало много въпроси. Той каза, че обменените мнения с премиера Бабиш във вторник, както и изнесената от чешки и български медии информация за източниците на финансиране на купувача, са подхранили съмненията му, че сделката е проблемна. Правителствените ръководители на двете страни заявиха, че нямат и не са имали каквато и да е връзка със сделката или дружеството купувач, решенията за които са взети от Съвета на директорите на ЧЕЗ Груп. Двамата бяха категорични, че са дали публичност на съмненията си за неспазване на добрите практики при осъществяване на сделката и потвърдиха, че ще следят внимателно за довеждане до край на проверките от компетентните органи на двете държави Българският министър-председател помоли чешкия си колега за съдействие за осъществяване на разговори с ръководството на ЧЕЗ Груп в случай, че българската държава реши да предприеме действия за закупуване на дейността на електроразпределителното дружество в страната ни. От своя страна чешкият премиер обърна внимание на това, че договори вече са били подписани. Ето цялото прессъобщение: \"Премиерите Борисов и Бабиш отново обсъдиха късно снощи в телефонен разговор темата за сделката за продажба на активите на дружество ЧЕЗ Груп в България. В този разговор българският министър-председател поиска допълнителни разяснения за позицията на чешкото правителство.  В тази връзка Надзорният съвет на ЧЕЗ Груп е изискал от Съвета на директорите на дружеството информация за Инерком. Съветът на директорите е потвърдил пред НС, че е извършил множество проверки на потенциалния купувач и източниците му на финансиране и те не са показали проблеми за осъществяване на продажбата, и ръководството на ЧЕЗ поддържа тази позиция,  информира чешкият премиер.  Той каза, че обменените мнения с премиера Бабиш във вторник, както и изнесената от чешки и български медии информация за източниците на финансиране на купувача, са подхранили съмненията му, че сделката е проблемна. Правителствените ръководители на двете страни заявиха, че нямат и не са имали каквато и да е връзка със сделката или дружеството купувач, решенията за които са взети от Съвета на директорите на ЧЕЗ Груп. Двамата бяха категорични, че са дали публичност на съмненията си за неспазване на добрите практики при осъществяване на сделката и потвърдиха, че ще следят внимателно за довеждане до край на проверките от компетентните органи на двете държави. Българският министър-председател помоли чешкия си колега за съдействие за осъществяване на разговори с ръководството на ЧЕЗ Груп, в случай че българската държава реши да предприеме действия за закупуване на дейността на електроразпределителното дружество в страната ни. От своя страна чешкият премиер обърна внимание на това, че договори вече са били подписани.\" Сделката за ЧЕЗ няма да бъде финализирана преди да се изясни произходът на парите. Ако има пране на пари или нещо друго притеснително, няма да има сделка. Това каза за \"24 часа\" зам.-председателят на ГЕРБ Цветан Цветанов. Той напомни, че \"институциите работят\" по проверка на сделката при вече подписан предварителен договор и резултати се очакват в законоустановения срок. \r\nВ този случай заради особената важност и обществена чувствителност ще се намесят и органите за национална сигурност, защото искаме да отпаднат абсолютно всички притеснения у хората, изтъкна Цветанов. \r\nДАНС и НАП ще установят дали казаното в политическите декларации за наличие на риск за българските граждани отговаря на истината, уточни зам.-председателят на ГЕРБ. \r\nЦветанов смята, че сега е моментът за въпросите кой, кога и защо приватизира тези електроразпределителните дружества и дали в този процес не са участвали хора, които днес апелират за спасение на националния интерес. Говорителят на главния прокурор Румяна Арнаудова пък съобщи за Нова тв, че в прокуратурата към момента няма подадени сигнали за сделката с ЧЕЗ и на този етап няма основание и данни държавното обвинение да се самосезира.   ", "date": "2018.03.01", "title": "Гинка: Борисов иска да има пълен контрол върху сделката и компанията, която ще придобием"}
{"url": "http://www.bnews.bg/article/237829-patnitsi_zaznat_vav_vlaka_v_poleto_kray_aytos", "text": "Пътниците чакат в купетата с часове. Влакът София – Бургас е спрял в полето край Айтос около 5.00 ч. в четвъртък сутрин. В продължение на часове на пътниците не е дадена никаква информация за причината. С няколко часа закъснява и влакът от София за Варна. От БДЖ казват само, че и в двата случая причината е повреден локомотив. Служителите нямали представа кога машините ще потеглят отново, предаде Нова тв. В крайна сметка влакът е откарал пътниците до Бургас.", "date": "2018.03.01", "title": "Пътници зъзнат във влака в полето край Айтос"}
{"url": "http://www.bnews.bg/article/237831-ako_blasne_mars_kolata_na_tesla_mozhe_da_zarazi_planetata_s_rekordni_kolichestva_bakterii", "text": "Ако се сблъска с Марс, колата Tesla Rodster, изстреляна в космоса от SpaceX, може да зарази планетата със рекордни количества земни бактерии, които да застрашат местния биологичен живот. За това предупреждават учени от американския университет \"Пърдю\". \r\n В изявлението си учените напомнят, че НАСА разбира опасността от попадането на земни бактерии върху други планети и затова обработва и стерилизира всички свои космически кораби, изпратени до Луната или Марс. Червеният Roodster на \"Тесла\" обаче не е преминал подобна подготовка и рисковете, които носи са огромни. \r\n  \r\n\"Насищането на бактерии в \"Тесла\" може да се счита за биозараза или резервно копие на живота на Земята\", коментира Алина Алексенова, професор по аеронавтика и астронавтика в \"Пърдю\", която работи в лаборатория, специализирана в замразяването на бактерии и биологични материали. \"Ако на Марс има биологичен живот, то ние рискуваме да се смеси с бактерии от Земята\", алармира и Джей Мелъш, професор по земни, атмосферни и планетарни науки в същата образователна институция. \r\n\"Дали земните организми няма да се окажат твърде адаптивни и да замърсят Червената планета толкова много, че да не можем никога повече да разберем каква е била първоначално биосферата й? Или пък въобще няма да успеят да се адаптират? Истината е, че не знаем\", признава още Мелъш. \r\n  \r\nУчените напомнят, че екстремните температури, ниското налягане и нефилтрираната космическа радиация правят пространството неплодородна среда за живите организми. Това обаче не винаги ги убива - някои бактерии остават \"спящи\" във вакуума на пространството и се събуждат отново, когато условията са подходящи за тях, предаде БГНЕС. \r\n  \r\n ", "date": "2018.03.01", "title": "Ако блъсне Марс колата на Тesla, може да зарази планетата с рекордни количества бактерии"}
{"url": "http://www.bnews.bg/article/237828-chestita_baba_marta_beli_i_cherveni", "text": "На 1 март хората, дърветата и животните се закичват за здраве и успех с мартеници, направени от пресукан бял и червен конец. Те се носят или до 9 март - църковния празник на Свети 40 мъченици, или до 25 март - Благовещение. Мартеницата може да се свали и при първото виждане на щъркел, на лястовица, кукувица или на цъфнало дърво. \r\nСпоред народните вярвания по този начин ще се подсигури плодородието в семейството. Не трябва да се носи черно. \r\nСпоред легендите първата мартеница е направена от Ахинора, жената на хан Аспарух, през втората половина на седми век, когато Аспарух преминал Дунава и открил за българите земите около Балкана. Ахинора дълго чакала своя любим и накрая завързала на крачето на лястовичка пресукан бял и червен конец и пуснала птичката да предаде посланието й за здраве и любов. \r\nТози стародавен, най-вероятно езически обичай, се смята за уникална българска традиция, макар че в леко променен вид присъства и в Румъния. Там мартеницата се нарича \"марцишор\" и се носи само от жени, а в Северна Гърция я носят само децата като гривна, направена от усукан бял и червен конец. Обичаят се пази и в близките страни, където са се преселвали българите през вековете - отбелязва се в южните части на Молдова, където живеят етнически българи.  \r\nДнес да почерпят всички с имената Евдокий и Евдокия.  ", "date": "2018.03.01", "title": "Честита Баба Марта! Бели и червени!"}
{"url": "http://www.bnews.bg/article/237830-pak_agresiya_v_uchilishte_mayka_zabi_shamar_na_uchitelka_po_matematika", "text": "Грозни сцени на агресия в училището в Меричлери, след скандал в час по математика. Ученичка отказала да пише на дъската, държала се вулгарно и невъзпитано и заплашила учителката. Ситуацията излиза от контрол след голямото междучасие, когато идва майка й и удря шамар на учителката. Свидетел на случката разказа пред БТВ: „Ученичката започнала да обижда и да заплашва колежката ми. Взе маркер и надраска дъската. След голямото междучасие майката нахлу в училището, взе една метла и тръгна да напада учителката. Удря й шамар и си тръгва. Учителката седна на един стол и се разплака“. Сега преподавателката по математика споделя, че се страхува да ходи на работа, защото майката е агресивна и може отново да я нападне. Майката на момичето е задържана за 24 часа след инцидента по Указа за дребното хулиганство. От училището посочват, че майката и друг път е била агресивна към учителите. Ученичката пък е заплашена с последно предупреждение за изключване. Според бащата на ученичката, учителката е скубала момичето. „За няма нищо, жената няма да я бие“, казва той.", "date": "2018.03.01", "title": "Пак АГРЕСИЯ в училище: Майка заби шамар на учителка по математика!"}
{"url": "http://www.bnews.bg/article/237809-baba_marta_palna_s_iznenadi_golemi_temperaturni_amplitudi", "text": "Най-ниските температури през март у нас ще бъдат между минус 15 и минус 10 градуса, на места - до минус 20 градуса, а най-високите - между 19 и 24 градуса. Това съобщи за БТА Красимир Стоев - синоптик в Националния институт по метеорология и хидрология при БАН. \r\nПо думите му през тази година през март се очаква средната месечна температура да бъде около нормата, която в Северна България и по високите полета е между 5 и 7 градуса, по Черноморието и в Южна България - между 6 и 9 градуса, а в планините - между минус 8 и минус 2 градуса. Месечната сума на валежите през март у нас ще бъде над нормата, която в равнините е между 40 и 60 литра на квадратен метър, а в планините - между 60 и 90 литра на квадратен метър. \r\nПрез март динамиката на атмосферните процеси ще е голяма, прогнозира Красимир Стоев. Той информира, че през първото десетдневие от месеца валежите ще са често явление и ще имаусловия за значителни количества. През повечето дни ще превалява предимно дъжд, а в периода 2-4 март в Западна и Северна България ще превали и сняг. Ще има условия и за поледици. През първите дни от десетдневието, въпреки че ще се повишат, температурите ще бъдат под нормите, а през втората половина от десетдневието ще се затопли още и температурите ще са близки до обичайните.", "date": "2018.03.01", "title": "Баба Марта пълна с изненади - големи температурни амплитуди"}
