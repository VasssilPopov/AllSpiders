{"url": "http://www.bnews.bg/article/251008-dashteryata_na_blatechki_varshee_po_chalgotekite", "text": "\n Дъщерята на Асен Блатечки Катерина навлиза в сложна тийнейджърска възраст, която е изпитание за всеки родител. Подобно на повечето си връстници, момичето се изкушава от удоволствията на нощния живот и не спира да обикаля актуалните дискотеки. \r\n\r\n Любими на Катето и приятелите й са заведенията в Студентски град и най-вече барът на съквартиранта Петко Димитров. Там наследничката на актьора и компанията й традиционно си поръчват бутилка водка и огромно наргиле особено популярно сред тийнейджърите. Дъщерята на Блатечки обаче не разкършвала снага на мазни кючеци, а танцува на парчетата на Криско, особено когато той има участие в заведението, писа „Галерия“. \r\n\r\n Катерина често посещава дискотеката в изцяло момичешка компания и отказва запознанства с момчета въпреки техните упорити ухажвания. \r\n\r\n Девойката впечатлява с красота, а откакто леко е изсветлило косата си, е неустоимо. Катерина визуално не само прилича на именития си татко, но е наследила и неговия своенравен характер. \r\n \n\t\t\t\t\t\t", "date": "2018.10.26", "title": "Дъщерята на Блатечки вършее по чалготеките "}
{"url": "http://www.bnews.bg/article/251044-nova_hiperkola_za_1_mln_dolara_be_razbita_chasove_sled_pokupkata", "text": "\n 43-годишен шофьор разби нов McLaren Senna само няколко часа след като получи хиперколата от местен дилър на марката. \r\n\r\n Това е първата известна катастрофа с участието на хиперколата като пробегът на машината в момента на инцидента е по-малък от 100 километра.  \r\n  \r\n \n\t\t\t\t\t\t", "date": "2018.10.26", "title": "Нова хиперкола за 1 млн. долара бе разбита часове след покупката \r\n\r\n"}
{"url": "http://www.bnews.bg/article/251045-arest_za_pratkite_s_bombi_v_sasht_ima_zadarzhan_vav_florida", "text": "\n Има арестуван за пратките с бомби, които редица американкски политици получиха по пощата. По непотвърдена информация пакетите са били изпращани от Флорида, където е задържан и заподозреният. \r\n\r\n За последните 72 часа са били получени общо 10 бомби. Междувременно бяха открити още съмнителни пакети. Единият е бил адресиран до сенатор, а другият - до шефа на разузнаването от управлението на Барак Обама. \r\n\r\n До момента никой не е поел отговорност за бомбите, но властите разглеждат случая като тероризъм.  \r\n \n\t\t\t\t\t\t", "date": "2018.10.26", "title": "АРЕСТ ЗА ПРАТКИТЕ С БОМБИ В САЩ: Има задържан във Флорида"}
{"url": "http://www.bnews.bg/article/251046-privatizatsiya_politika_palezhi_familiya_banevi_pod_prozhektorite", "text": "\n Арестуваният днес Николай Банев влиза в бизнеса в средата на 90-те години, създавайки приватизационния фонд „АКБ Форес – социален”. \r\n\r\n Чрез фонда придобива дялове в много дружества, сред които „Полимери”-Девня и курорта „Русалка”. За няколко години е собственик на футболния „Берое”, като между него и феновете има сериозни търкания. \r\n\r\n Става и бизнес партньор с издирвания сега хотелиер Ветко Арабаджиев, с когото придобиват частен самолет. \r\n\r\n През 2015 г. взрив избухва в един от офисите на бизнес фамилията в столицата. Оказва се пиратка. От чужбина обаче Евгения Банева определя посегателството като репресия. Отново през 2015 г. лимузината на Банева е потрошена с бухалки в столицата. \r\n\r\n През пролетта на 2016 г. булдозери влизат в имението на Банев за премахване на незаконни постройки в технологичната територия на \"Ню Бояна филм\". Жена му нарича случилото се „самоуправство”. \r\n\r\n Месеци по-късно имената на Баневи изплуваха от „Досиетата от Панама” като акционери и пълномощници на фирми в няколко офшорни зони. Същата година палят вилата им в столичния квартал „Бояна”. \r\n\r\n При друг палеж изгарят седем лимузини в техен гараж в София. Банев го свързва с участието си в изборите за президент, на които получава 4 хиляди гласа. \r\n\r\n Две години по-рано съпругата му също пробва да пробие в политиката - като независим кандидат за евродепутат събира над 6000 гласа. \r\n \n\t\t\t\t\t\t", "date": "2018.10.26", "title": "Приватизация, политика, палежи: Фамилия Баневи под прожекторите"}
{"url": "http://www.bnews.bg/article/251040-sadat_v_nikoziya_otnovo_otlozhi_deloto_za_likvidatsiya_na_zd_olimpik", "text": "\n Окръжният съд в Никозия отложи за пореден път делото за обявяване в ликвидация на застрахователното дружество (ЗД) \"Олимпик\". Сега то вече е насрочено за 2 ноември, като тогава ще могат да бъдат подадени възражения. \r\n  \r\nМеждувременно втори кредитор е отправил претенции към компанията. Това е частно лице, което претендира за обезщетение от 390 000 евро за автомобилни щети след пожар. \r\nОчаква се да бъде назначен постоянен ликвидатор на \"Олимпик\". Предстои също да бъде изготвена оценка на активите на дружеството и изчисляване на сумите, дължими на ощетените клиенти. \r\n  \r\nПрез август над 200 000 български шофьори останаха без валидни застраховки след като кипърското дружество \"Олимпик\" изпадна в несъстоятелност. \r\n \n\t\t\t\t\t\t", "date": "2018.10.26", "title": "Съдът в Никозия отново отложи делото за ликвидация на ЗД \"Олимпик\""}
{"url": "http://www.bnews.bg/article/251042-golyam_pozhar_do_fermata_na_izvesten_montanski_biznesmen_ognyat_stiga_do_selskite_kashti", "text": "\n Голям пожар бушува край кравефермата на известния бизнесмен Димитър Зоров до монтанското село Добри дол, съобщава BulNews.bg. \r\n\r\n Пламъците са обхванали голяма площ и вече застрашително наближават близките къщи.   \r\n\r\n По неофициална информация гори блатото на пътя Видин-Лом, но стихията вече е захапала огромна част и от полето между селата Добри дол и Сливата. Димът е толкова плътен, че е направил трасето непроходимо.   \r\n\r\n На мястото на инцидента е пристигнал един екип огнеборци от Лом, но те едва ли ще успеят да се преборят с пламъците. Полицията временно затвори натоварения път, но преди минути позволи на част от автомобилите да преминат през опасния участък.   \r\n\r\n Очаква се всеки момент да пристигнат допълнителни сили от Монтана, които да се включат в овладяването на големия пожар. Има реална опасност бедствието скоро да достигне до първите къщи на Сливата и затова намесата на повече огнеборци е повече от наложителна.  \r\n  \r\n \n\t\t\t\t\t\t", "date": "2018.10.26", "title": "Голям пожар до фермата на известен монтански бизнесмен! Огнят стига до селските къщи\r\n\r\n"}
{"url": "http://www.bnews.bg/article/251037-oshte_dvama_krititsi_na_tramp_poluchiha_bombi_po_poshtata", "text": "\n Продължават бомбените заплахи в Съединените щати. Още критици на американския президент Доналд Тръмп са получили пакети със самоделни взривни устройства, съобщава Си Ен Ен. \r\n\r\n Една от пратките е изпратена до сенатора на Ню Джърси Кори Букър във Флорида. Другият пакет е адресиран до бившия директор на националното разузнаване на САЩ Джеймс Клапър. \r\n\r\n „Мисля, че всеки, който по някакъв начин публично е критикувал президента Тръмп, трябва да бъде нащрек и да предприеме мерки за сигурност, най-вече по отношение на получаваната поща”, заяви Клапър. \r\n\r\n През последните два дни около 12 съмнителни пакета бяха изпратени до членове и поддръжници на Демократическата партия в САЩ и критици на Тръмп. \r\n\r\n Самоделно взривно устройство беше получено и в централата на Си Ен Ен. \r\n\r\n Сред получилите заплахи са милиардерът Джордж Сорос, бившият кандидат за Овалния офис Хилъри Клинтън, бившият президент на САЩ Барак Обама, както и актьорът Робърт Де Ниро, който е отявлен критик на настоящия държавен глава Доналд Тръмп. \r\n\r\n Разследващите органи зад океана търсят човекът или хората, които стоят зад заплахите. ФБР отправи апел към американците да сигнализират относно информация, свързана със съмнителните пратки. \r\n\r\n   \r\n \n\t\t\t\t\t\t", "date": "2018.10.26", "title": "Още двама критици на Тръмп получиха бомби по пощата"}
{"url": "http://www.bnews.bg/article/251043-dzhip_pomete_blagoevgradchanka_na_glaven_bulevard_a_sinat_y_katastrofira_na_pat_za_bolnitsata", "text": "\n Джип блъсна жена на един от главните булеварди в Благоевград. Инцидентът е станал този следобед на булевард “Васил Левски”. \r\n\r\n При удара пешеходката е получила тежко нараняване на главата, има и травма на крака. \r\n\r\n Пострадалата се транспортира за благоевградската болница, съобщава struma.bg. \r\n\r\n Малко по-късно 18-годишният син на блъсната също катастрофира. Афектиран от инцидентна с майка му, той бързал към болницата, когато на улица “14-ти полк” станал сблъсък с други коли. Момчето е прието в спешно отделение на благоевградската болница. \r\n  \r\n \n\t\t\t\t\t\t", "date": "2018.10.26", "title": "Джип помете благоевградчанка на главен булевард, а синът й катастрофира на път за болницата!"}
{"url": "http://www.bnews.bg/article/251039-mazh_s_tri_prisadi_se_izdirva_za_ognenoto_napadenie_sreshtu_fotoreporter", "text": "\n Полицията и прокуратура в Бургас издирват 33-годишния Румен Я., запалил входната врата на апартамента на фоторепортер в местен вестник. Към момента освен на издирвания е повдигнато обвинение и срещу Петър Биберов (38 г.), поръчител на палежа, предаде БТА, като цитира апелативния прокурор на морския град Любомир Петров. \r\n\r\n Събрани са достатъчно доказателства, които водят до обосновано предположение, че двамата са извършители на деянието. Те са осъждани, поръчителят – за палежи, незаконно оръжие и телесна повреда, а извършителят – за кражба на кола и управление без книжка. \r\n\r\n Фоторепортерът Борислав Пенков водеше дела срещу Петър Биберов за нанесен побой. Биберов нападна фоторепортера, докато правел снимки преди едно от заведенията му. Докато делото беше в съдебна фаза, прозорците на дома на фоторепортера два пъти бяха строшени с камъни. \r\n\r\n Обвинението срещу Биберов е, че на 10 октомври умишлено склонил Румен Я. да извърши палежа. Около 3 ч. след полунощ Румен Я. е запалил автомобилна гума пред жилищната врата на апартамента на фоторепортера. Огънят е обхванал и електрическото табло с 27 електромера. \r\n\r\n „Посегателството срещу журналист и полицай е най-тежкото посегателство срещу демократичните устои”, заяви прокурор Петров. Шефът на полицията в Бургас комисар Калоян Калоянов отбеляза, че престъплението е засегнало и много други обитатели на входа, в който Пенков живее. \r\n\r\n За палежа законът предвижда наказание \"лишаване от свобода\" от 1 до 8 години. Изчаква се пожаротехническата експертиза и може да се премине към по-тежко обвинение, казаха от прокуратурата. \r\n \n\t\t\t\t\t\t", "date": "2018.10.26", "title": "Мъж с три присъди се издирва за огненото нападение срещу фоторепортер"}
{"url": "http://www.bnews.bg/article/251041-avtoapash_ot_latviya_podkara_vaz_2101_no_ne_izbyaga_dalech_zashtoto", "text": "\n На 24 октомври, около 3 часа, в столичното Пето РУ постъпил сигнал за извършваща се кражба „ВАЗ 2101“  на ул. „Златица“ в ж.к. „Хаджи Димитър“. \r\n\r\n В резултат на предприетите незабавни заградителни действия, полицаи засекли колата в района и я спрели. Водачът – 31-годишен мъж от Латвия, пребиваващ в страната ни без адресна регистрация - направил опит да избяга,  но бил задържан. \r\n\r\n По случая е образувано досъдебно производство, а на латвиеца - наложена полицейска мярка до 24 часа. \r\n\r\n След доклад на материалите в Софийската районна прокуратура той е привлечен като обвиняем за престъпление по чл. 346 от НК. \r\n\r\n Мярката му за неотклонение е удължена до 72 часа. \r\n  \r\n \n\t\t\t\t\t\t", "date": "2018.10.26", "title": "Автоапаш от Латвия подкара „ВАЗ 2101“, но не избяга далеч, защото...\r\n\r\n"}
{"url": "http://www.bnews.bg/article/251038-fifa_zabrani_na_barselona_da_igrae_v_sasht", "text": "\n ФИФА забрани провеждането на мача от испанското първенство между \"Жирона\" и \"Барселона\" на територията на САЩ. \r\n\r\n \"Категорично против съм тази практика и няма да позволя на \"Жирона\" и \"Барселона\" да играят в Маями\", коментира президентът на ФИФА Джани Инфантино на заседанието на Съвета на централата в Кигали. \r\n\r\n По този начин ФИФА подкрепи позицията на Футболната федерация на Испания, която също се обяви против идеята мачове от испанското първенство да се играят в САЩ. \r\n\r\n През август Примера подписа договор с американската медийна група Relevent Sports, като едно от условията бе няколко мача от сезона да се играят в САЩ, като първият такъв трябваше да бъде между \"Жирона\" и \"Барселона\". \r\n \n\t\t\t\t\t\t", "date": "2018.10.26", "title": "ФИФА забрани на \"Барселона\" да играе в САЩ"}
{"url": "http://www.bnews.bg/article/251034-maykite_prodalzhavat_s_iskaneto_za_ostavka_na_simeonov", "text": "\n Майките на деца с увреждания и техните съмишленици се събират за пети пореден ден на протести. И тази вечер те ще бъдат пред Министерския съвет, като е възможно шествието им да затвори централни улици и булеварди.  \r\n\r\n В четвъртък протестиращите за кратко блокираха кръстовището на булевардите \"Тодор Александров\" и \"Мария Луиза\". Основното искане е оставка на вицепремиера Валери Симеонов. \r\n\r\n Самият вицепремиер обяви днес, че въпросът с неговата оставка бил приключил. \r\n\r\n \"Досега Съветът за хората с увреждания се ръководеше от министъра на труда и социалната политика. Аз съм присъствал, когато е имало нужда. Ще имам това право и за в бъдеще. Майките, които водят този протест, не са членове на съвета. Там са представени организации на хора с увреждания, които отговарят на съответните изисквания. За мен темата с оставката ми вече е приключена\", категоричен Симеонов. \r\n \n\t\t\t\t\t\t", "date": "2018.10.26", "title": "Майките продължават с искането за оставка на Симеонов"}
{"url": "http://www.bnews.bg/article/251035-nedostig_na_gripni_vaksini_v_tsyalata_strana", "text": "\n Противогрипните ваксини привършват в складовите бази. За проблема сигнализираха фармацевти и пациенти. \r\n\r\n Най-сериозна е ситуацията в Пловдивска област, където и двете ваксини са изчерпани още преди две седмици. Изчерпано е количеството им и във Враца, потвърдиха от Фармацевтичния съюз в града. \r\n\r\n Пациентите трудно откриват ваксините и в аптеките в Кюстендил и Видин. В Бургас и Варна все още има налични количества, но не достатъчно. \r\n\r\n Фармацевти под тепетата казаха ,че ваксините,които тази година са двойно по-скъпи, защото са четиривалентни, се изчерпали още преди две седмици. В някои аптеки дори правят списъци с чакащи пациенти, ако доставка все пак има. \r\n\r\n Крайният срок ,до който пациентите могат да си поставят ваксини,които да бъдат ефективни, е краят на ноември. \r\n \n\t\t\t\t\t\t", "date": "2018.10.26", "title": "Недостиг на грипни ваксини в цялата страна"}
{"url": "http://www.bnews.bg/article/251036-protest_vav_veliko_tarnovo_zaradi_tsenite_na_gorivata", "text": "\n Велико Търново се вдига на бунт срещу високите цени на горивата. Дизелът и бензинът в града са с около 20 и 30 ст. за литър по-скъпи в сравнение с другите градове. \r\n\r\n Протестът е граждански и се организира през социалните мрежи. Началото му беше обявено за 17 ч. \r\n\r\n За да изразят гласно недоволството си, в уречения час дойдоха около 40-50 души. \r\n\r\n „Не е нормално цените във Велико Търново да са най-високи от цяла България и във всички други бензиностанции да са еднакви. Когато обявихме протеста, цените бяха 2,54 лв. за литър. В момента на обявяването на протеста имаше ефект – цените паднаха с 5 ст. Сега пак са същите. Няма логика различни пазарни играчи да обявяват еднакви цени”, заяви пред bTV организаторът на протеста Пламен Копанов. \r\n\r\n „В българското общество в момента има натрупано огромно недоверие. Не можем да докажем, че има картел, но виждаме, че цените растат главоломно във всички аспекти, включително и в горивата”, коментира Мартин Карагеоргиев - друг участник в протеста. \r\n\r\n Протестиращите ще преминат по пешеходната пътека на пътя София – Варна. \r\n\r\n Протести за цените на горивата се очакват и в други градове утре.  \r\n \n\t\t\t\t\t\t", "date": "2018.10.26", "title": "Протест във Велико Търново заради цените на горивата"}
{"url": "http://www.bnews.bg/article/251030-dps_s_ultimatum_kam_vlastta_ili_valeri_simeonov_si_otiva_ili_pravitelstvoto", "text": "\n ДПС с ултиматум към властта - или Валери Симеонов си отива, или правителството. От Движението обявиха, че ще предприемат всички възможни демократични действия това да се случи. Според лидера Мустафа Карадайъ предсрочните избори са неизбежни.   \r\n\r\n „Предсрочните избори в тази ситуация са неизбежни. Въпросът е какво се случва в държавата. Ние не споделяме философията „стани да седнем”. Има различни изходи - или оставката на един вицепремиер, или оставка на цялото правителство, или позора е за цялата страна. Какви ще бъдат тактическите ни действия в изпълнение на тази задача, ще ги видим. Не мисля, че предварително трябва да обявим различните форми на тактически действия”, каза Карадайъ. \r\n \n\t\t\t\t\t\t", "date": "2018.10.26", "title": "ДПС с ултиматум към властта: Или Валери Симеонов си отива, или правителството!"}
{"url": "http://www.bnews.bg/article/251028-prezidentat_si_izbra_za_konstitutsionen_sadiya_choveka_koyto_iskashe_sa_uvolni_borisov", "text": "\n Президентът Румен Радев номинира днес проф. д.ю.н. Атанас Семов за съдия в Конституционния съд на Република България. Атанас Семов през 2011 г. се прочу с билбордовете си на кандидат-президент на Ред, законност, справедливост - забравената вече партия на Яне Янев. Те бяха разположени по пътищата в цялата страна и на тях пишеше \"Ще уволня Бойко Борисов\" \r\n\r\n \r\n\r\n Атанас Семов е професор по право на Европейския съюз и ръководител на Международната магистърска програма по право на Европейския съюз в Юридическия факултет на Софийския университет „Свети Климент Охридски“. \r\n\r\n През 2012 г. е удостоен от Европейската комисия с титлата „Жан Моне професор“ за неговите трудове относно съдебната система на Европейския съюз. Провежда лекционни курсове в редица европейски университети. \r\n\r\n Проф. Атанас Семов е автор на 12 книги и над 70 научни публикации в български и чуждестранни издания. През 2003 г. участва като експерт в Комисията за изменение на Конституцията, сформирана в 39-то Народно събрание. \r\n\r\n В периода 2009-2010 г. проф. Семов е заместник-председател на 41-то Народно събрание от РЗС. \r\n\r\n От 2017 г. е член на Правния съвет при президента на Република България. \r\n\r\n Владее френски, английски и руски език. Семеен, с две деца. \r\n\r\n Той е син на покойния професор по журналистика Марко Семов. \r\n\r\n \r\n\r\n През 2011 година Атанас Семов бе обявен за кандидат за президент на партията на Яне Янев \"Ред, законност, справедливост\" (РЗС). Тогава Янев го представя като \"консерватор по душа\", а Семов бе категоричен, че не отива на изборите, за да участва, а за да ги спечели. Предизборният му слоган бе \"Аз ще уволня Бойко Борисов\". \r\n\r\n След като кандидатът на ГЕРБ Росен Плевнелиев спечели поста, РЗС направи рязък завой към управляващата партия, а лидерът ѝ Яне Янев, с когото Семов демонстрираше силна политическа близост, стана съветник по антикорупционните въпроси на Борисов. \r\n\r\n През 2012 г. Семов бе предложен неуспешно от РЗС и за конституционен съдия. \r\n\r\n \r\n\r\n Само преди 3 години именно юридическият опит на Семов се оказа недостатъчен, за да бъде приета кандидатурата му за генерален адвокат в Съда на ЕС. \r\n\r\n Комитетът, оценяващ годността на кандидатите, излезе с отрицателно становище заради&nbsp;липсата на достатъчен професионален опит на високо ниво на Семов. \r\n\r\n Въпреки академичните постижения на Семов, тогава се оказа, че професионалният му опит на високо ниво е формиран едва след 2004 г. \r\n\r\n \r\n\r\n Около година по-рано Семов бе обект на прокурорска проверка заради ролята му в създаването на магистърска програма по право на Европейския съюз в Софийския университет \"Св. Климент Охридски\". Софийската градска прокуратурата (СГП) обаче постанови отказ да образува разследване по случая, който бе отменен от Върховната касационна прокуратура. СГП отново отказа да разследва Семов. \r\n\r\n \r\n\r\n \"Един наглед разпадащ се съюз беше ръководен от една невидимо умираща държава. На европейската сцена се справихме нелошо, но вътре проблемите са драматични (…) Тъжният извод е, че направихме едно успешно председателство на фона на едно неуспешно членство. Няма нито една значима тенденция в развитието на България в тия 30 години фалшива демокрация”. По този начин Семов коментира в началото на юли пред bTV българското европредседателство. \r\n\r\n По думите му нашата страна е успяла да подмени приоритетите на председателството и да направи заявка за по-голяма роля в европейската сфера чрез акцента върху Западните Балкани. Това е довело до политическа стабилност, като „ако тя не бъде използвана, за да бъде оправена държавата, създаваме усещането, че спасяваме Западните Балкани, а не виждаме, че потурите ни са съдрани, казва още той. \r\n\r\n   \r\n\r\n \r\n \n\t\t\t\t\t\t", "date": "2018.10.26", "title": "Президентът си избра за конституционен съдия човека, който искаше са уволни Борисов! "}
{"url": "http://www.bnews.bg/article/251023-uvolniha_richard_koy_mazh_shte_pusne_zhena_si_da_trenira_pri_palyacho", "text": "\n \r\nДокато Ричард Величков мечтае да е богат и известен, се събуди безработен. Участникът във „ВИП Брадър“ е уволнен от фитнес залата, в която работеше като инструктор, заради сриване на имиджа на клуба. Собственикът не желаел до себе си „супер жалък“ инструктор, който си прави реклама на гърба на жените. От управата на елитния клуб се изнервили, че ниският мъжага може да падне толкова ниско и да ръси глупост след глупост, която после зрителите свързват с техния фитнес. Позорният образ на Величков дори вдъхнови песента „Супер жалък“, която вече е с рекорден брой гледания в интернет. Заради изцепките си Ричард стана главен герой и на безчет вицове и колажи. След неочаквано лошия развой на събитията трудовият договор на Мистър София 2018 ще бъде прекратен. Още при влизането си във „ВИП Брадър“ Ричард открито заяви, че има една цел в живота – да стане известен и иска да го разпознават на улицата, да се снимат с него. „Всички най-красиви жени ги тренирам аз. Много амбициозен човек съм. Целта ми е догодина да съм най-известният треньор в България“, заяви Ричи, а зрителите през смях коментират, че вече е постигнал целта. „Стана най-известният инструктор у нас, но не с добро, а с палячовщина. Никой мъж няма да пусне жена си да тренира при него и именно това е сред основните аргументи за изгонването му от фитнеса, където работеше“, обяснява източник на „Уикенд“. \r\n \n\t\t\t\t\t\t", "date": "2018.10.26", "title": "Уволниха Ричард: Кой мъж ще пусне жена си да тренира при палячо? "}
{"url": "http://www.bnews.bg/article/251032-ruskata_strana_potvardi_interesa_si_kam_proekta_aets_belene", "text": "\n Руската страна потвърди интереса си към проекта АЕЦ „Белене“, съобщиха от пресцентъра на енергийното министерство. В рамките на провелото се в Москва 16-то заседание на Междуправителствената българо-руска комисия за икономическо и научно-техническо сътрудничество енергийният министър Теменужка Петкова се е срещнала с генералния директор на държавната корпорация за атомна енергия \"Росатом\" Алексей Лихачов. \r\n\r\n Двамата са обсъдили ползотворното сътрудничество между двете страни при реализацията на програмата за удължаване живота на 5-ти и 6-ти блок на АЕЦ „Козлодуй“. \r\n\r\n По време на срещата министър Петкова информирала Лихачов за приетото през юни решение на Народното събрание на Република България, съгласно което до края на октомври трябва да бъде изготвена процедура за избор на стратегически инвеститор за проекта „Белене“. Също така ще бъде изготвена структура на проекта при заложените от държавата параметри – реализация на пазарен принцип и без предоставяне на държавна гаранция, чрез отделяне на активите и пасивите за проекта АЕЦ „Белене“ в отделно проектно дружество. По думите на министър Петкова разработването на процедурата е на финален стадий. Ако парламентът възприеме подготвеният проект, изборът на стратегически инвеститор може да стартира до края на годината. „Ние ще разгледаме сериозно всякакъв вариант за участие в проекта, определен от българската държава“, заявил Лихачов. \r\n\r\n Интересът на руската страна да участва в процедура по изграждане на АЕЦ „Белене“ е бил потвърден и от руския министър на енергетиката Александър Новак, с когото Петкова се е срещнала по-рано през деня. По нейните думи българската страна ще разчита на ползотворно сътрудничество с „Росатом“, който е конструктор на АЕЦ „Белене“ и производител на оборудването за централата. \r\n\r\n Двамата министри обсъдиха развитието на двустранните отношения в областта на енергетиката и потвърдиха съществуващия потенциал за задълбочаването им. Министър Петкова е информирала своя руски колега за резултатите от проведеното 16-то заседание на междуправителствената комисия за икономическо и научно-техническо сътрудничество.  \r\n \n\t\t\t\t\t\t", "date": "2018.10.26", "title": "Руската страна потвърди интереса си към проекта АЕЦ „Белене“"}
{"url": "http://www.bnews.bg/article/251029-areta_franklin_e_osadena_ot_advokata_si", "text": "\n Арета Франклин е осъдена от адвоката си. Адвокатът й Грегори Рийд твърди, че е имал проблеми да събере това, което кралицата на сола му е дължала докато е била жива и е подал документи за покриване на разходи на стойност 54 000 долара, които са от 2012 г., съобщи \"Контакт мюзик\". \r\n\r\n В документите получени в Ти Ем Зет се вижда, че от фирмата на адвоката ѝ твърдят, че са извършвали множество услуги за певицата, включително водене на преговори за нейния финален договор с „Атлантик Рекърдс”. Последното плащане, което те са получили от нея, обаче е било през август 2012 г. и е било на стойност около 10 000 долара. \r\n\r\n След смъртта на Арета, през август тази година, стана ясно, че тя не е написала завещание преди да почине. \r\n\r\n Арета притежаваше няколко недвижими имота в Детройт, както и авторските права на песните, които тя е написала. \r\n \n\t\t\t\t\t\t", "date": "2018.10.26", "title": "Арета Франклин е осъдена от адвоката си"}
{"url": "http://www.bnews.bg/article/251033-arestuvanite_oligarsi_banevi_zabarkani_v_porno_skandal_snimki_18", "text": "\n Олигарсите Николай и Евгения Баневи, в чийто завод \"Полимери\" в момента тече проверка на спецпрокуратурата, преди време се забъркаха в порно скандал. Изплуваха снимки със съдържание за възрастни, запечатали моменти на интимност между двамата съпрузи. Шокиращите кадри бяха свалени от 40-секунден видеоклип с любовна игра между милионерите, пише ПИК. \r\n\r\n Твърди се, че ретро видеото е от началото на 2003 година, когато все още Николай Банев е бил женен за поетесата Дочка. Клипчето, в което милионерът се забавлява със своята тогавашна секретерка, е правено в кабинета му.  \r\n\r\n Припомняме, че покрай изневяраха на Банев с Евгения, втората му съпруга Дочка е поболява тежко и издъхва от рак през 2006 г. след няколко неуспешни химиотерапии. \r\n\r\n Излиза, че докато покойната му съпруга се е борила за живота си, похотливецът е мърсувал със секретарката си, която в последствие става негова съпруга.  \r\n\r\n \r\n \n\t\t\t\t\t\t", "date": "2018.10.26", "title": "Арестуваните олигарси Баневи забъркани в порно скандал (СНИМКИ 18+)"}
{"url": "http://www.bnews.bg/article/251016-arestuvaha_nikolay_i_evgeniya_banevi_v_parizh", "text": "\n Бизнесменът Николай Банев и съпругата му Евгения са задържани в Париж, научи Дарик от свои източници. По неофициална информация двамата са били обявени за издирване от българските власти. \r\n  \r\nСпециализираната прокуратура разследва приватизирания завод \"Полимери\" АД в Девня, чиито собственик е Банев. Извършват се претърсвания и изземвания на адреси в София и страната. Провеждат се и обиски на лица и разпити на свидетели в рамките на образувано досъдебно производство. \r\n  \r\nДружеството беше приватизирано от Николай Банев през 1998 г., а през 2013 г. бе обявено в несъстоятелност и беше назначен синдик. През миналата година  пловдивската фирма \"Хъс\" ООД закупи активите за сумата от 14,5 млн. лв. \r\n\r\n   \r\n \n\t\t\t\t\t\t", "date": "2018.10.26", "title": "Арестуваха Николай и Евгения Баневи в Париж!\r\n\r\n"}
{"url": "http://www.bnews.bg/article/251021-prokuraturata_razmaza_ivo_prokopiev_s_tezhko_obvinenie", "text": "\n Софийска градска прокуратура обвини в пране на пари председателя и членовете на Съвета на директорите на „Алфа Финанс Холдинг“ АД. Това съобщиха от пресцентъра на Прокуратура на Република България.   \r\n\r\n В Софийска градска прокуратура се провежда разследване за престъпления по служба, извършени от служители на Министерство на икономиката, енергетиката и туризма във връзка с изпълнението на концесионните договори с „Каолин“ АД, гр. Сеново. В хода на разследването са назначени множество експертизи, заключенията на които са в процес на изготвяне.   \r\n\r\n На 23 април 2018 г. е постъпил сигнал от председателя на КПКОНПИ, ведно с материали от извършена проверка от Комисията. В сигнала и приложените към него документи са посочени множество факти и обстоятелства, които са послужили като основание за започване на разследване и за пране на пари, касаещо продажбата на придобити от „Алфа Финанс Холдинг“ АД акции от капитала на „Каолин“ АД, представляващи 100% от капитала на „РМД Каолин 98“ АД, на регистрирано на 20 декември 2012 г. в местния съд в гр. Кьолн, Германия дружество „Кварцверке ГмбХ“. \r\n\r\n Въз основа на проведените допълнителни действия по разследването са събрани доказателства, обосноваващи ангажиране на наказателната отговорност на Иво Прокопиев за пране на пари, в качеството на председател на Съвета на директорите на „Алфа Финанс Холдинг“ АД.   Към наказателна отговорност за пране на пари са привлечени и членовете на Съвета на директорите на „Алфа Финанс Холдинг“ АД Константин Ненов и Иван Ненков. \r\n\r\n Обвиняемите Прокопиев, Ненов и Ненков са с мерки за неотклонение „Подписка“. \r\n  \r\n \n\t\t\t\t\t\t", "date": "2018.10.26", "title": "Прокуратурата размаза Иво Прокопиев с тежко обвинение!\r\n\r\n"}
{"url": "http://www.bnews.bg/article/251018-sasht_pokaniha_putin_da_poseti_vashington", "text": "\n Съветникът на американския президент по националната сигурност Джон Болтън заяви, че САЩ са поканили руския президент Владимир Путин във Вашингтон, предаде Ройтерс. \r\nТръмп и Путин ще се срещнат за кратко и в Париж на 11 ноември, по време на честванията на стогодишнината от края на Първата световна война, добави Болтън на пресконференция в грузинската столица Тбилиси. Той отбеляза, че парижката им среща ще бъде кратка. \r\nДвамата президенти са се срещали няколко пъти в кулоарите на международни форуми, но са имали само една двустранна среща на високо равнище през юли във финландската столица. \r\nСлед срещата Тръмп беше обвинен от опонентите си и дори от някои членове на собствената му Републиканска партия, че не е успял да заеме твърда позиция срещу руския лидер. \r\nТемата за посещение на Путин в САЩ е заредена с високо напрежение, защото американските разузнавателни агенции твърдят, че Русия се е намесила в президентските избори през 2016 г., за да помогне на Тръмп да спечели. Русия отрича всякаква намеса, отбелязва агенцията. \r\n\r\n Тръмп е казвал, че е в интерес на САЩ да установят солидни работни отношения с Путин. \r\nНа пресконоференцията в Тбилиси Болтън изтъкна, че Вашингтон е предприел всички необходими санкции срещу Русия заради войната й срещу Грузия през 2008 г. \r\nВойната доведе до признаването от Русия на два отцепили се от Тбилиси грузински региона - Южна Осетия и Абхазия, за независими държави. \r\nПрезидентският съветник каза още, че в момента Вашингтон обмисля дали да наложи допълнителни санкции на Русия заради отравянето на бившия руски шпионин Сергей Скрипал и дъщеря му във Великобритания. \r\n \n\t\t\t\t\t\t", "date": "2018.10.26", "title": "САЩ поканиха Путин да посети Вашингтон"}
{"url": "http://www.bnews.bg/article/251014-7_godishno_izzhivya_koshmar_na_magistrala_trakiya", "text": "\n Дете е пострадало при пътен инцидент в района на паркинг. Случая е регистриран вчера малко преди 10 часа в района на паркинг на бензиностанция, намираща се на 73-ти километър от АМ „Тракия“. \r\n\r\n Автобус, превозващ ученици, пътувал по направлението Самоков-Копривщица. Водачът паркирал в района на бензиностанцията и отворил вратата. Тогава 7-годишно момче излязло навън и без да се огледа, бягайки, преминало пред спрялото возило. \r\n\r\n Точно тогава детето се ударило в преминаващ покрай автобуса лек автомобил „Шевролет“ с водач 45-годишна софиянка. На мястото незабавно били изпратени екипи на „Спешна помощ“ и „Пътна полиция“. \r\n\r\n Първокласникът е транспортиран с линейка до МБАЛ-Пазарджик, където е настанен с черепно-мозъчна травма и фрактура на крака, по първоначални данни без опасност за живота. На мястото е извършен оглед от дежурна група при РУ-Септември, образувано е дознание. \r\n  \r\n \n\t\t\t\t\t\t", "date": "2018.10.26", "title": "7-годишно изживя кошмар на магистрала \"Тракия\"!\r\n\r\n"}
{"url": "http://www.bnews.bg/article/251025-barekov_sezira_evropeyskiya_sad_za_pravata_na_choveka_i_prokuraturata_za_prestapnite_deystviya_na_valeri_simeonov_spryamo_konstitutsiyata_i_nyakolko_osnovni_konventsii_dokument", "text": "\n Евродепутатът Николай Бареков изпрати сигнал до Европейския съд за правата на човека в Страсбург, в който описва действията от последната седмица на вицепремиера Валери Симеонов и моли да бъде извършена надлежна проверка по случая. Документът е адресиран още до министър-председателя Бойко Борисов, главния прокурор Сотир Цацаров и до директора на Национална следствена служба Борислав Сарафов. \r\n\r\n След като в сигнала описва събитията у нас, Бареков констатира, че Валери Симеонов е нарушил редица национални, европейски и международни правни норми. \r\n\r\n „С изказването този представител на държава - членка на ЕС си позволи да погази основни демократични принципи и национални и международни документи, гарантиращи правата на човека. В това число: Всеобщата Декларация за правата на човека приета през 1948 г. от Общото Събрание на ООН; Конвенцията за правата на детето (1989); Международна конвенция за елиминиране на расовата дискриминация (1965); Конвенцията за елиминиране на всички форми на дискриминация срещу жени; Конвенцията срещу тормоз и други форми на жестокост, нечовешко или деградиращо отношение (1984); Конвенцията за правата на лицата с увреждания (2006) и други.”, пише в документа Бареков. \r\n\r\n От изложеното в сигнала става още ясно, че Валери Симеонов е нарушил и основни конституционни норми. \r\n\r\n „В своя чл. 6, ал. 1 Конституцията на Р България прогласява, че всички хора се раждат свободни и равни по достойнство и права. Не е допустимо ограничаването на права на основанията по чл. 6, ал. 2 от Конституцията. Сред тях е и личното положение. То се определя от физическите, психическите и интелектуалните специфики на отделния човек, в това число и на хората с увреждания. Като се изключи конституционно ограниченото активно и пасивно избирателно право (чл. 42, ал. 1 и чл. 65, ал. 1 от Конституцията), правата на тези лица са неограничими на основание на тяхното лично положение. В Чл. 29, ал. 1 пък изрично се отбелязва, че никой не може да бъде подлаган на мъчение, на жестоко, безчовечно или унижаващо отношение, както и на насилствена асимилация”, допълва още Бареков . \r\n\r\n Евродепутатът споделя в документа и основателни по думите му обществени съмнения за това, че на територията на Министерски съвет вицепремиерът внася и употребява психотропни и упойващи вещества. \r\n\r\n „Последователната неадекватност на Валери Симеонов създаде основателни съмнения у обществото и че лицето употребява психотропни вещества. Фактът, че част от неприсъщите за представител на държавата изказвания са направени в сградата на Министерски съвет на Р България поставя на дневен ред сред гражданите и въпросите дали се осъществява контрол на лицата, пристъпващи прага на сградата, внасят ли се незаконно наркотични вещества, кой и как извършва проверката”, се казва в сигнала. \r\n\r\n Според Бареков поведението на българския вицепремиер води и до основателни съмнения за това, че лицето следва идеите на евгениите, които налагат идеята за недопускане на раждане на поколения с аномалии, налагане на расова политика, целяща създаването на чиста раса и дискриминация на хора, родени с увреждания. \r\n\r\n \r\n \n\t\t\t\t\t\t", "date": "2018.10.26", "title": "Бареков сезира Европейския съд за правата на човека и прокуратурата за престъпните действия на Валери Симеонов спрямо Конституцията и няколко основни конвенции! (ДОКУМЕНТ)"}
{"url": "http://www.bnews.bg/article/251019-zhertvi_i_izcheznal_sled_potop_v_krasnodarskiya_kray", "text": "\n Шест души загинаха, а възрастна жена е в неизвестност в резултат на наводнения в Краснодарския край в Русия, съобщиха руските власти, цитирани от ДПА и БТА. \r\n\r\n Над 2300 домове са наводнени, а речните корита преливат. Тази седмица в региона имаше силни дъждове, равнящи се по количество на редовната средна норма за два месеца. \r\n\r\n Регионът, който включва град Сочи, беше домакин на много от събитията на Зимната олимпиада през 2014 г. \r\n\r\n Наводненията са засегнали около 30 населени места, заяви руското министерство на извънредните ситуации. В западната част на Сочи рухна автомагистрален мост, което наруши пътния трафик. \r\n\r\n Федералните следствени органи образуваха дела за престъпно нехайство за смъртта на възрастен мъж и жена, за които се предполага, че са загубили живота си в резултат на наводненията. \r\n\r\n Водят се и разследвания за причините за смъртта на още четирима души, също загинали при наводненията, заяви Следственият комитет на Русия. \r\n \n\t\t\t\t\t\t", "date": "2018.10.26", "title": "Жертви и изчезнал след потоп в Краснодарския край"}
{"url": "http://www.bnews.bg/article/251017-za_nagloto_vitse_simeonov_temata_s_ostavkata_e_veche_priklyuchena", "text": "\n Вицепремиерът Валери Симеонов заяви, че не чувства морална необходимост да подаде оставката си, дори след обявеното от ГЕРБ предложение, с което социалният министър ще запази председателското място в Съвета за интеграция на хората с увреждания, вместо то да бъде дадено на ресорния вицепремиер според новия закон за хората с увреждания. \r\nЗа Симеонов темата с оставката е вече приключена. \r\nПо-рано днес депутатът Светлана Ангелова съобщи, че ГЕРБ ще предложи социалният министър да остане председател на Националния съвет за интеграция на хората с увреждания. \r\n  \r\nВ проекта е заложен текст, който предвижда съветът да се председателства от ресорен вицепремиер, вместо както е сега - от министъра на труда и социалната политика. В момента ресорен вицепремиер е Валери Симеонов, срещу когото има протести и искане за оставка. По думите на Ангелова ежедневната, оперативна работа на министъра е да съблюдава всички политики, включително и политиката за хората с увреждания. \r\nВече четири дни майки на деца с увреждания излизат на протест. До напрежението се стигна след изказване на Симеонов, в което той нарича майките \"кресливи жени, които спекулират с децата си, и манипулират обществото, като изкарват уж болните си деца в пек и в дъжд\". По-късно той обясни, че смисълът на изказването му е бил, че с децата инвалиди се спекулира, дори и след като правителството приело законопроект и удовлетворило всички искания на майките. \r\n\r\n Последва извънреден брифинг, на който той призова организаторите на контрапротест в негова защита да се откажат от тази инициатива, тъй като той се чувствал уверен в това, което върши и не приема средствата на уличния натиск, които по думите му водят до блокиране на движението и затваряне на улици в столицата. \r\n  \r\nСлед проведен Коалиционен съвет на Патриотите, пък вицепремиерът Валери Симеонов излезе и поднесе своите извинения. \"Поднасям своите извинения на всички, които са били засегнати или са се почувствали обидени от моето изказване“, каза Симеонов и допълни: \"По никакъв начин не съм целял да обидя когото и да било\". \r\n  \r\n \n\t\t\t\t\t\t", "date": "2018.10.26", "title": "За наглото вице Симеонов, темата с оставката е вече приключена!"}
{"url": "http://www.bnews.bg/article/251006-dps_podpisa_smartnata_prisada_na_vlastta_otivat_si", "text": "\n Това популистко управление е цинично, брутално и позорно за страната, заяви лидерът на ДПС Мустафа Карадайъ на влизане на заседанието на Централния съвет на партията. \r\n\r\n ДПС се събира, за да обсъди политическите си действия, след като вицепремиерът Валери Симеонов остана в правителството и не подаде оставка по повод обидните думи към майките на деца с увреждания. \r\n\r\n ДПС ще огласи решенията си как ще действа като политическа сила занапред около 14.00 часа, за когато са предвидени изявления на медиите.  \r\n  \r\n \n\t\t\t\t\t\t", "date": "2018.10.26", "title": "ДПС подписа смъртната присъда на властта! Отиват си!"}
{"url": "http://www.bnews.bg/article/251002-naglost_tsvetanka_rizova_parkira_kato_mutresa", "text": "\n ТВ водещата Цветанка Ризова бе уловена от будни граждани да паркира лъскавия си черен джип като мутреса. Действието се развива на столичната улица „Богатица“ 26, в близост до Южния парк. Не е ясно какво е вършила в сградата там журналистката, но при всички положения е можела да намери паркинг наоколо, където да остави мощното си возило, колкото и спешна да е срещата й, писа \"Ретро\". \r\n\r\n Въпреки това, за да си спести няколко метра ходене на 10-сантиметрови токчета, префърцунената телевзионерка решила да качи колата си върху тротоара, което е строго забранено и се наказва с глоби. \r\n\r\n Макар паркинг дилемите на Ризова да се разиграват по тъмно, в района все още има пешеходци и минувачи, които, възпрепятствани от нея, не могат да преминат спокойно. Докато намества джипа си в продължение на няколко минути, Цветанка едва не прегазила жена с колело. \r\n\r\n На всичкото отгоре, когато скокнала от колата и се отправила към входа на сградата, журналистката не се извинила на велосипедистката и се наложило даже жената с колелото да изчака Ризова да премине като кралска особа, за да продължи пътя си. \r\n \n\t\t\t\t\t\t", "date": "2018.10.26", "title": "НАГЛОСТ! Цветанка Ризова паркира като мутреса"}
{"url": "http://www.bnews.bg/article/251009-potana_edin_ot_havayskite_ostrovi_video", "text": "\n Един от островите на Хавайския архипелаг вече е в историята. Той потънал след урагана „Уалака”. \r\n\r\n Островът е дълъг 1 км и широк 120 м. Той е вторият по големина в северозападния атол. Крайбрежието му е дом на 96% от хавайските зелени костенурки – животински вид, застрашен от изчезване, съобщава БГНЕС. \r\n\r\n Представители на научната общност вярват, че други острови също могат да се окажат под водата заради климатичните промени. \r\n\r\n Хавайският архипелаг се състои от 24 острова и атола, разположени в северната част на Тихия океан. \r\n\r\n Видеото гледайте  \r\n \n\t\t\t\t\t\t", "date": "2018.10.26", "title": "Потъна един от Хавайските острови (ВИДЕО)"}
{"url": "http://www.bnews.bg/article/251012-tragediya_pochinal_e_stolichaninat_otkrit_v_bezpomoshtno_sastoyanie_na_tsarigradsko_shose", "text": "\n Мъжът, намерен в безпомощно състояние в близост до разклона за \"Горубляне\" на бул. \"Цариградско шосе\", е починал, съобщи БЛИЦ. \r\n\r\n Припомняме, че свидетел разкри първо пред медията за инцидента. \r\n\r\n Към момента все още се изясняват причините за инцидента. \r\n  \r\n \n\t\t\t\t\t\t", "date": "2018.10.26", "title": "Трагедия: Починал е столичанинът, открит в безпомощно състояние на \"Цариградско шосе\"\r\n\r\n"}
{"url": "http://www.bnews.bg/article/251011-lora_karadzhova_schupi_tapomera_zakonite_v_balgariya_opredelyat_simeon_i_todor_zhivkov", "text": "\n Една от най-незабележимите участнички във „ВИП Брадър“, Лора Караджова, която си изкарва прехраната с музика, а освен това е дъщеря на легендарния Данчо Караджов, не познава нотите \r\n\r\n Изпълнителката, известна с вкуса си към бурните купони, което старателно крие в Къщата, не е учила теория на музиката, никога не е ходила на солфеж или на уроци по пеене. Не е хващала в ръцете си музикален инструмент, писа „Галерия“. \r\n\r\n Според Лорчето е не е необходимо човек да чете нотите, за да пее добре. Важно било да има душа, с която да усеща мелодията. Във ВИП къщата готвачката Божана по-често демонстрира гласови данни отколкото същинската певица. Според приятелите й отвън, причината за скучното представяне на Лора във формата се крие притеснението й да не се изложи пред цяла България. \r\n\r\n Баща й я предупредил да внимава най-вече с чашката, докато е в шоуто, защото една такава издънка може да й съсипе и без това пропадащата кариера. \r\n\r\n В снощния епизод Лора в мисията „Матура“, Караджова се изложи с доста грешки в знанията си, но най-колоритен бе отговорът й на въпроса: „Кой определя законите в България?“. Блондинката отсече: „Симеон“. След втори прочит на запитването, тя се изцепи: „Тодор Живков“. Всички съквартиранти се заливаха от смях. След като Биг Брадър й каза, че законите се определят в Народното събрание от народните представители, тя се оправда, че е разбрала, че трябва да назове конкретно име… След което смехът на околните не стихна. \r\n \n\t\t\t\t\t\t", "date": "2018.10.26", "title": "Лора Караджова счупи тъпомера: Законите в България определят Симеон и Тодор Живков"}
{"url": "http://www.bnews.bg/article/251013-zamestnik_predsedateli_na_vks_i_vas_vlizat_v_konstitutsionniya_sad", "text": "\n Заместник-председателят на Върховната касационна прокуратура /ВКС/ Павлина Панова и заместник-председателят на Върховния апелативен съд /ВАС/ Надежда Джелепова са новите конституционни съдии, пише БТА. Те бяха избрани след гласуване между съдиите от ВКС и ВАС. \r\n\r\n Павлина Панова получи 104 гласа, а Надежда Джелепова - 90. Другите кандидати - Дария Проданова и Емануела Балевска получиха подкрепа съответно по 45 и 63 гласа. \r\n\r\n За двете места в Конституционния съд имаше 10 кандидати, затова и се стигна до балотаж. В гласуването участваха 172 върховни съдии. \r\n \n\t\t\t\t\t\t", "date": "2018.10.26", "title": "Заместник-председатели на ВКС и ВАС влизат в Конституционния съд"}
{"url": "http://www.bnews.bg/article/250996-veneta_harizanova_plashi_s_tyalo_na_anoreksichka_snimka", "text": "\n Венета Харизанова направо ще се счупи на две от слабост. Моделката упорито продължава да сваля килограми, а фигурата й вече е като на анорексичка. \r\n\r\n От години пищната блондинка е луда на тема здравословен живот и строги диети. Резултатите са на лице–свръх тренировките я превърнаха в скелет, пише „България днес”. \r\nС тези „мини” килограми Венета изглежда още по-висока, но за съжаление, не и по-красива. Добре, че идва Коледа, за да напълнее малко и да заприлича на човек, коментират в мрежата. \r\n\r\n Снимката вижте  \r\n \n\t\t\t\t\t\t", "date": "2018.10.26", "title": "Венета Харизанова плаши с тяло на анорексичка (СНИМКА)"}
{"url": "http://www.bnews.bg/article/251007-spetsprokuraturata_razsledva_kup_prestapleniya_v_polimeri", "text": "\n Специализираната прокуратура разследва дейността на приватизирания завод „Полимери“ АД, съобщиха от държавното обвинение. \r\n\r\n Следователи извършват претърсвания и изземвания, обиски и разпити на различни адреси в София и страната във връзка с дейността на приватизирания завод в Девня. \r\n\r\n Образувано е досъдебно производство за длъжностно присвояване, придобиване на собственост чрез документи с невярно съдържание, прикриване на незаконно придобито имущество, данъчни престъпления и др. от организирана престъпна група. \r\n\r\n „Полимери” беше собственост на бизнесмена Николай Банев, който обвини управляващите за краха на завода. След години на безстопанственост, белязани от аварии с опасни субстанции, изоставени на площадката на предприятието, активите му бяха купени от фирма за метали, която обяви, че ще прави нов химически завод. \r\n \n\t\t\t\t\t\t", "date": "2018.10.26", "title": "Спецпрокуратурата разследва куп престъпления в „Полимери”"}
{"url": "http://www.bnews.bg/article/250990-premierat_na_holandiya_prizova_horata_izobshto_da_ne_opitvat_kanabis", "text": "\n Премиерът на Холандия Марк Рюте категорично призова да не се пуши канабис, въпреки че неговата страна е известна като елдорадото на канабиса в Европа, пише БТА. Той е на посещение в Канада, където заедно с колегата си Джъстин Трюдо изнесе лекция пред гимназисти от Отава. \r\n\r\n Канада легализира на 17 октомври производството, търговията и консумацията на тази лека дрога. В Холандия притежаването, консумацията и продажбата на дребно на по-малко от 5 грама канабис се толерира в специални заведения от 1976 г. и страната е предпочитана дестинация за почитателите на канабиса. \r\n\r\n \"Марихуаната днес е много по-силна отпреди и е вредна за здравето, преди всичко за младите. Най-добрата политика, която човек може да си наложи по отношение на дрогата, е да я избягва първия път. Това може и да изглежда консервативно, но аз ви съветвам да не опитвате изобщо\", каза Марк Рюте.  \r\n \n\t\t\t\t\t\t", "date": "2018.10.26", "title": "Премиерът на Холандия призова хората изобщо да не опитват канабис"}
{"url": "http://www.bnews.bg/article/250992-mis_balgariya_se_sgodi_za_bivshiya_na_elen_koleva", "text": "\n Носителката на титлата Мис България 2015 Марина Войкова се сгоди за бившето гадже на актрисата Елен Колева – бизнесмена Давид Бонев. \r\n\r\n Щастливата новина сподели бъдещата букла, като качи фотоси от романтичното предложение, което й е направил любимият й на плажа в Пукет, Тайланд. Там влюбеният Бонев направи незабравимо предложение на миската, като изписа с огнени букви „Омъжи се за мен“. \r\nОтговорът на Марина не закъснял и за миг тя била категорична, че е готова да стане законна съпруга на Дейвид. От своя страна той се похвали в социалните мрежи, че е най-щастливият мъж на света. „Тя каза ДА! Най-милото явление и истинска манифестация за молитвите ми се сгоди за мен, думите са маловажни да опишат какво чувствам, но ти си съкровен звезден прах целувка от ангел и тропически залез, благодаря ти, че ме правиш по-добър човек, мое приказно момиче“, написа под общата им снимка в нета Банев. Очаква се сватбата да бъде догодина, пише „Телеграф“. \r\n \n\t\t\t\t\t\t", "date": "2018.10.26", "title": "Мис България се сгоди за бившия на Елен Колева"}
{"url": "http://www.bnews.bg/article/250994-vezenkov_blesti_pri_nova_pobeda_na_olimpiakos_v_evroligata", "text": "\n Александър Везенков изигра поредния си силен мач за \"Олимпиакос\"! Българският баскетболист блестеше с изявите си на паркета срещу \"Макаби\" Тел Авив в среща от Евролигата и бе с основен принос за третата победа на своя отбор. Гръцкият колос се наложи като домакин над трудния си противник с 88:80 (18:21; 27:16; 23:20; 20:23). \r\n\r\n Везенков не попадна в титулярния състав за мача, но след влизането си успя да запише 7 точки, 8 борби и 2 асистенции. Той игра общо 18:33 минути. \r\n\r\n Най-резултатен за \"Олимпиакос\" беше Василис Спанулис с 16 точки, а Алекс Тупейн и Найджъл Уилямс-Гос добавиха съответно по 15 и 14 точки. \r\n\r\n Деандре Кейн вкара 22 точки за гостите, а Джони О‘Браянт, Майкъл Рол и Джон Дибартоломео приключиха с по 12 точки. \r\n\r\n След победата отборът на Везенков е 5-и в класирането с 3 успеха и 1 загуба. В следващия кръг \"Олимпиакос\" гостува на ЦСКА Москва. \r\n \n\t\t\t\t\t\t", "date": "2018.10.26", "title": "Везенков блести при нова победа на \"Олимпиакос\" в Евролигата"}
{"url": "http://www.bnews.bg/article/250993-kat_odrusa_zdravo_milen_tsvetkov", "text": "\n Милен Цветков вложи цялата сума от неустойката, която бившите работодатели от Нова телевизия му изплатиха за пазаруване на скъпи придобивки. \r\nИзборът на скъп кемпер и сключването на сделката се оказали по-лесната част, но когато дошъл моментът превозното средство да се регистрира, Милен се хванала за главата. Когато отишъл в КАТ разбрал  че има шофьорски провинения, за които трябва да си плати солено. \r\nПрез годините Цветков натрупал задължения под формата на актове и глоби, които нямало как да не плати сега, защото в противен случай регистрацията на кемпера нямало да се осъществи, пише „Ретро“. Последното му нарушение бе преди 3 години, когато водещият се заби в друга кола до столичната зала „Универсиада“. Тогава оправданието му бе, че не успял да реагира достатъчно бързо на изтичащата зелена светлина на светофара, вместо да спре, дал газ и се врязал в задницата на джип, каращ пред него.   \r\n \n\t\t\t\t\t\t", "date": "2018.10.26", "title": "КАТ одруса здраво Милен Цветков"}
{"url": "http://www.bnews.bg/article/250997-piyan_shofyor_bez_knizhka_ubi_vazrastna_zhena", "text": "\n Пиян шофьор с отнета книжка блъсна и уби възрастна жена в с. Горски извор, Хасковско. \r\n\r\n Инцидентът е станал вчера в 16,30 часа. 47-годишният мъж от град Камено се е движил с несъобразена скорост и след значителна употреба на алкохол. В резултат на това е загубил контрол над автомобила си, навлязъл е в насрещното и е блъснал 82-годишната жена, която е вървяла по бордюра. От удара жената е починала на място. \r\n\r\n Алкохолната проба на шофьора е отчела наличие на 2,48 промила. \r\n\r\n Мъжът е задържан по образуваното досъдебно производство. \r\n \n\t\t\t\t\t\t", "date": "2018.10.26", "title": "Пиян шофьор без книжка уби възрастна жена"}
{"url": "http://www.bnews.bg/article/250998-samolet_katsna_prinuditelno_v_bukuresht", "text": "\n Самолет на компанията “Wizz Air”, пътуващ от Грузия към Полша, кацна принудително в Букурещ заради бомбена заплаха, съобщава БГНЕС. \r\n\r\n Сигналът за поставено взривно устройство бил подаден по телефона от женски глас. \r\n\r\n Говорителят на международното летище заяви, че след като 173-мата пътници слезли от машината „Airbus А320”, тя била претърсена, а багажът – сканиран. \r\n\r\n След щателната проверка, самолетът продължил курса си към Варшава и кацнал там с 5 часа закъснение. \r\n \n\t\t\t\t\t\t", "date": "2018.10.26", "title": "Самолет кацна принудително в Букурещ"}
{"url": "http://www.bnews.bg/article/250995-shok_shineyd_o_konar_prie_islyama_smeni_si_imeto_na_shuhada", "text": "\n Ирландската певица Шинейд О’Конър, която през 2017 година си смени името на Магда Давит, съобщи за решението си да се откаже от католицизма в полза на исляма, и че вече се казва Шухада, пише в. \"Дейли Мейл\". По данни на изданието, новото име на певица в превод от арабски означава \"мъченица\". Daily Mail пише, че решението да стане мюсюлманка певицата е обявила в туитър, където също е публикувала своя снимка в хиджаб. При това въпросният профил - с името Шухада Давит - в Туитър не е верефициран, а в официалния профил на О’Конър няма постове от 2015 година. \r\n\r\n \"Това е логичният край на пътя на всеки разумен теолог. Всичките свещени писания водят към исляма. Това означава, че всичките други писания са излишни. Ще имам ново име - Шухада\", е написала певицата.  Изданието отбелязва още, че миналия петък О’Конър е публикувала видео, в което тя пее езан (призив към молитва). [null] О’Конър, която бе диагностицирана с биполярно разстройство, през юни миналата година опроверга информацията за това, че се е опитала да се самоубие. Месец преди това тя изчезна безследно, като не се върна от разходка. Тогава полицията я търси над едно денонощие.  \r\n\r\n През август 2017 година бе съобщено, че певицата е хоспитализирана в САЩ, след като във Фейсбук тя публикува видео с призив за помощ и с признание за тежко душевно състояние. Месец по-късно тя каза в интервю за американския психолог и телевизионен водещ Фил Макгроу (известен като д-р Фил), че официално си е сменила името на Магда Давит. \"Шинейд О’Конър си тръгна, този човек повече го няма\", каза тогава тя. \r\n  \r\n \n\t\t\t\t\t\t", "date": "2018.10.26", "title": "ШОК! Шинейд О’Конър прие исляма, смени си името на Шухада"}
{"url": "http://www.bnews.bg/article/251001-doberman_nahapa_dete_do_stolichno_uchilishte", "text": "\n Доберман нападна и нахапа дете от столичното 18-то СОУ \"Уилям Гладстон\". \r\n\r\n Майката на пострадалото момиче Нели Русева съобщи за инцидента в социалните мрежи и изрази безпокойството си, че човекът няма да бъде наказан, информира България он ер. \r\n\r\n Петокласничката излязла в междучасие до близка лавка, когато кучето ѝ се нахвърлило. Детето има ухапвания по тялото, а освен това животното разкъсало част от дрехите му.  \r\n\r\n \"Добро е състоянието на дъщеря ми в момента. Доста е уплашена. Потресаващото в случая е, че човекът, който е видял случката със собственото си куче, не е помогнал по никакъв начин. Той е хванал кучето си и ѝ е казал директно: \"Да се оправя\", обясни Русева. \r\n\r\n Разтревожената майка допълни, че ще се обърне към 3-то Районно управление в столицата, но не е сигурна дали въобще жалбата ще бъде разгледана и дали извършителят ще бъде намерен и наказан. \r\n\r\n Обадиха от училището, че трябва да я закарам в \"Пирогов\". Излязох от работа и отидох. Детето има няколко шева на гърба. Инцидентът обаче можеше да е много по-тежък, коментира жената. \r\n\r\n Доберманът е бил разхождан на повод, но без намордник. \r\n \n\t\t\t\t\t\t", "date": "2018.10.26", "title": "Доберман нахапа дете до столично училище"}
{"url": "http://www.bnews.bg/article/250989-intsident_avtomobil_se_obarna_po_tavan_do_statuya_v_plovdiv", "text": "\n Автомобил се обърна по таван до статуята на моста на Водната палата в Пловдив. \r\n\r\n Колата е излязла от пътното платно, изкъртила е улични знаци и метални ограждения и се е преобърнала. \r\n\r\n Инцидентът е станал около 5 часа сутринта. В автомобила са пътували трима души, на които е оказана медицинска помощ. \r\n\r\n Дрегерът не е отчел наличието на алкохол в кръвта на шофьора. \r\n \n\t\t\t\t\t\t", "date": "2018.10.26", "title": "ИНЦИДЕНТ! Автомобил се обърна по таван до статуя в Пловдив "}
{"url": "http://www.bnews.bg/article/250988-6_minimalni_pensii_struva_zabavachkata_na_sina_na_elena_yoncheva", "text": "\n Синът на червената депутатка Елена Йончева – Тео, посещава скъпарска детска градина с изучаване на френски език в кв. „Драгалевци“.  Амбицията на Йончева й излиза солено. За да получава Тео престижно образование от малък, журналистката се бръква с 560 евро – колкото близо 6 минимални пенсии. Годишната такса пък е 6150 евро, пише „Ретро“. \r\nЧастното заведение било единствено по рода си, защото се преподавало само на френски. Малкият бил обучаван от дипломирана преподавателка от Франция в група от 8 до 10 деца. В градината за малките се грижели подобаващо, като ги хранели само с избрани биохрани. \r\nВъпреки голямата заетост на Йончева в парламента, на нейните плещи били грижите и за невръстния й син. Съпругът й Пламен, който е архитект, рядко можел да я отмени в родителските задължения, тъй като бил затрупан от работа. Затова Йончева се скъсвала от задачи, сред които и да прибира Тео от детската градина. Преди дни обаче двамата демонстрираха семейна идилия, като отидоха заедно да вземат сина си с мощния джип на депутатката. \r\n \n\t\t\t\t\t\t", "date": "2018.10.26", "title": "6 минимални пенсии струва забавачката на сина на Елена Йончева"}
{"url": "http://www.bnews.bg/article/250980-lyatno_ili_zimno_chasove_vreme", "text": "\nТази неделя – на 28 октомври, ще преместим стрелките на часовниците и ще преминем към стандартното (зимно) часово време. Това ще е една от последните смени на времето.\r\n\r\nПрез септември Европейската комисия предложи да се отмени смяната на времето. Новата директива трябва да влезе в сила на 1 април 2019 г. Това означава, че държавите от ЕС ще преустановят смяната на времето ден по-рано – на 31 март, когато за последно ще се въведе лятното часово време.\r\n\r\nВ случай че съответната държава е решила да остане на стандартното зимно време, тя може да направи последна промяна на 27 октомври 2019 г.\r\n\r\nДопитване направи и енергийното министерство в България. В него обаче участваха само 17 хил. българи.\r\n\r\n96% от  гласувалите са против редуването на зимно и лятно време, 51% предпочитат за постоянно да бъде избрано лятното часово време, докато в полза на зимното са гласували 38% от анкетираните.\r\n\r\nСпоред евродепутата Момчил Неков анкетата у нас е била направена неадекватно, а хората не са информирани какви са ползите и рисковете от избора на лятно или зимно часово време.\r\n\r\nНеков смята, че трябва да се съобразим с държавите от Европейския съюз, с които търгуваме. По негова информация в Западна Европа предпочитат астрономическото (зимното) часово време.\r\n\r\nЕвродепутатът съветва държавата ни да се консултира със съседните Гърция и Румъния. \n\t\t\t\t\t\t", "date": "2018.10.26", "title": "Лятно или зимно часове време?"}
{"url": "http://www.bnews.bg/article/250983-ochakva_se_sadat_v_nikoziya_da_obyavi_likvidatsiyata_na_olimpik", "text": "\nОчаква се днес съдът в Никозия да обяви ликвидацията на застрахователната компания „Олимпик”. \r\n\r\nТака ще се даде възможност на ликвидатора реално да започне работа, а на кипърския и българския гаранционни фондове да изчистат въпросите около това как ще се покриват щетите на пострадалите след катастрофи с автомолили, застраховани в „Олимпик”.\r\n\r\nОколо 2000 са българските клиенти на компанията, които от месеци чакат отговор на този въпрос.\r\n\r\nПред bTV ликвидаторът Павлос Накузи коментира, че ще минат годиниq докато се установи на колко хора компанията дължи пари заради прекратените полици и с какви капитали разполага компанията.\r\n\r\nОколо 200 хил. са клиентите на кипърската компания, чиито застраховки се оказаха невалидни след отнемането на лиценза ѝ от властите в Никозия. \n\t\t\t\t\t\t", "date": "2018.10.26", "title": "Очаква се съдът в Никозия да обяви ликвидацията на „Олимпик”"}
{"url": "http://www.bnews.bg/article/250946-zeyneb_se_sgodi_devstvena", "text": "\n Зейнеб Маджурова, красивата ко-водеща на „На кафе“, се сгоди за бизнесмена Стоян Балевски. 33-годишната бургазлийка направила сефтето преди няколко години, когато връзката й с любимия мъж става сериозна. Това се случва години след като красавицата излезе от „ВИП Брадър“, където сама сподели, че все още не е имала интимна връзка с мъж, писа „България Днес“. \r\n\r\n „Много връзки са ми измисляли. И наистина – излизала съм със състоятелни, интересни и невинаги богати мъже, но това не значи, че съм била интимна с тях“, твърди самата Зейнеб, на която приписваха връзки с Чочо Несебърски, Ники Пилето и всеки по-симпатичен мъж около нея. \r\n\r\n Единственият, който наистина омайва Маджурова, става Стоян Балевски. Бизнесменът е година по-голям от Зейнеб и е син на Веселин Балевски. Водещата и Стоян са вече сгодени, като красавицата сама се хвали в интернет с нов диамантен пръстен, купен от влюбения младеж. \r\n\r\n Тези дни фотографите на „България Днес“ уловиха в крачка Зейнеб, която е посетила личния си лекар д-р Щерев. Тя изглеждаше видимо доволна от срещата с популярния гинеколог, а вероятната причина за това е, че вече е готова да стане майка. \r\n \n\t\t\t\t\t\t", "date": "2018.10.26", "title": "Зейнеб се сгоди девствена "}
{"url": "http://www.bnews.bg/article/250981-albena_shavel_kradlata_koyato_veroyatno_shte_prodalzhat_da_kanyat_a_nie_shte_ya_gledame_ot_vsichki_televizori", "text": "\n Днес във Фейсбук попаднахме на коментар на Анабел Шавел по повод признанието на Елена Поптодорова, че наистина  е откраднала крем преди полетът си. Ето какво написа Шавел в личният си профил в социалната мрежа.  \r\n\r\n \r\n\r\n Крадлата, която вероятно ще продължат да канят, а ние ще я гледаме от всички телевизори. Крадлата. “Признавам. Преди полета за София извърших кражба на крем. Не мога да обясня своето деяние. Беше миг на моментна слабост. Аз съм пенсиониран дипломат, в момента нямам имунитет. Много съжалявам за това деяние. Бих искала да се подложа доброволно на наказание.” Елена Поптодорова \r\n \n\t\t\t\t\t\t", "date": "2018.10.26", "title": "Албена Шавел: Крадлата, която вероятно ще продължат да канят, а ние ще я гледаме от всички телевизори!\r\n"}
{"url": "http://www.bnews.bg/article/250985-trus_ot_6_8_udari_gartsiya_kray_ostrov_zakintos", "text": "\n Силно земетресение от 6,8 по Рихтер е регистриран снощи в Гърция в Йонийско море край бреговете на  остров Закинтос. \r\n\r\n Това съобщи Европейско-средиземноморския сеизмологичен център. Епицентърът е на 287 километра западно от Атина, на дълбочина от 10 километра. Беше обявена и заплаха от цунами. \r\n\r\n Засега не се съобщава за жертви и пострадали. Засегната е електрическата мрежа в главния град на Закинтос, има щети по пътната мрежа и на основното пристанище, образували са се и свлачища.  \r\n\r\n Според Европейско-средиземноморския сеизмологичен център трусът е бил усетен в още осем страни – Албания, Италия, Македония, Турция, Либия, Босна и Херцеговина, България и Малта. \r\n\r\n Епицентърът е на 287 километра западно от Атина, на дълбочина от 10 километра, съобщава центърът. \r\n\r\n Преди най-силния трус от 6,8 е имало един от 5,1 по Рихтер, а след това е имало много вторични трусове, някои също от 5 по Рихтер, каза пред bTV дежурният сеизмолог на БАН Силвия Величкова. \r\n\r\n Вероятно има материални щети в района на труса, у нас вероятно е усетен по високите етажи и най-вече в района на Петрич, коментира още Величкова. \r\n \n\t\t\t\t\t\t", "date": "2018.10.26", "title": "Трус от 6,8 удари Гърция край остров Закинтос"}
{"url": "http://www.bnews.bg/article/250986-dimitrovden_e", "text": "\n Българската православна църква почита днес паметта на Свети Великомъченик Димитрий Мироточец. Празникът е наричан от народа Димитровден. \r\n\r\n В народния календар празникът на Свети Димитър бележи поврата в годишното време и началото на зимата. \r\n\r\n Според поверията в полунощ срещу празника на Св. Димитър небето се отваря, след което се очаква и първият сняг. \r\n\r\n На 26 октомври завършва и традиционният период – от Гергьовден до Димитровден, за наетите сезонни работници – пастири и ратаи. Работодателите се разплащат с работниците си. Затова и празникът на Свети Димитър се нарича още Разпус.  \r\n\r\n На Димитровден се приготвят различни ястия от птици и зеленчуци. \r\n\r\n На днешния ден празнуват всички с имената Димитър, Димитрина, Митко, Митьо, Димо, Димчо, Димка, Димaнa и техните сродни. \r\n \n\t\t\t\t\t\t", "date": "2018.10.26", "title": "Димитровден е"}
{"url": "http://www.bnews.bg/article/250987-zaradi_seksualen_tormoz_google_uvolnil_48_svoi_sluzhiteli", "text": "\n Заради сексуален тормоз, интернет гигантът Google е уволнил 48 свои служители през последните две години. Сред тях са 13 души от висшия мениджмънт. Това признава директорът на компанията в писмо до служителите. \r\n\r\n То е изпратено в отговор на разследване на вестник „Ню Йорк таймс”, според което Google е прикрил няколко подобни случая. В публикацията се твърди, че Анди Рубин - създател на операционната система Android,  е бил принуден от шефа на компанията да я напусне през 2014 г., а причината е обвинение в сексуален тормоз. Той обаче е получил обезщетение от 90 милиона долара. Говорител на Рубин отрече твърденията и заяви, че той напуснал компанията по собствено желание. \r\n \n\t\t\t\t\t\t", "date": "2018.10.26", "title": "ЗАРАДИ СЕКСУАЛЕН ТОРМОЗ: Google уволнил 48 свои служители"}
{"url": "http://www.bnews.bg/article/250984-palavata_desi_banova_krie_abort_ot_grak", "text": "\n Половинка на експрезидента Росен Плевнелиев – Деси Банова, е известна с многобройните си любовни похождения в неотдавна отминалата си младост. Блондинката обаче упорито крие един драматичен, интимен момент от своята биография – преди близо 15 години Банова по собствено желание абортира първото си дете, плод на любовта й с гръцкия бизнесмен Йоргос Костопулос, писа „Уикенд“. \r\n\r\n Едва 24-годишната по време на въпросните събития Деси, след дълго обмисляне, решила да прекъсне бременността в името на кариерата си и с много усилия успяла да се пребори със съпротивата на своята половинка Йоргос. Гръкът бил възпитан в строг християнски морал и приемал аборта за смъртен грях. \r\n\r\n Деси гледала към конкурентката си за зрителската любов по онова време – знойната Божана Филипова, която въпреки връзката си с колегата Косьо не бързаше да надува корема, и се притеснявала, че едно дълго отсъствие от екрана може да й коства ежедневните ефирни изяви. \r\n\r\n С Йоргос Банова изкара 4 – годишна връзка. Запознават се на новогодишен купон на Нова, когато каналът беше собственост на комшийската компания „Антена“. \r\n \n\t\t\t\t\t\t", "date": "2018.10.26", "title": "Палавата Деси Банова крие аборт от грък"}
{"url": "http://www.bnews.bg/article/250999-bivshata_na_filip_pleyn_shte_go_sasipe_galena_i_nikoleta_lozanova_nosyat_turski_menteta_ot_po_20_dolara", "text": "\n Бившата приятелка на Филип Плейн, Морган, продължава кръстоносния си поход срещу модния магнат. \r\n\r\n Риалити звездата и модел разкри някои пикантни подробности от \"бизнес плана\" на немския дизайнер с цел да го ядоса. През уикeнда коментар на Морган се наби в очите на стотиците хиляди нейни последователи. \r\n\r\n Под реплика на свой последовател, който споделя, че харесва материите на Филип Плейн, Морган разкрива машинациите на бившето си гадже с думите: \"Те са направени в Турция, след това етикетите им се сменят с \"произведено в Италия\". Така стойността им е 20 долара, но се продават за 800 и така всичко се чупи. Камъните падат, копчетата се късат…\", пише \"Лайфонлайн.бг\". \r\n\r\n Освен продукцията на актуалната марка, Морган Осман напада и личността на Филип, като казва, че не се грижи за своя син, не го е виждал четири години и не е дал пукнат долар за детето. \r\n\r\n Дизайнерът не обръща много внимание на личните нападки от страна на бившата си любовница. ПИК напомня, че най-отявлени фенки на германеца у нас са Николета и Галена.  \r\n \n\t\t\t\t\t\t", "date": "2018.10.26", "title": "Бившата на Филип Плейн ще го съсипе! Галена и Николета Лозанова носят турски ментета от по 20 долара"}
{"url": "http://www.bnews.bg/article/251005-valnolomat_vav_varna_ne_e_obezopasen_sled_intsidenta_s_dve_udaveni_detsa", "text": "\n Завръщането на топлата есен през почивните дни ще върне и варненци към любимия за разходки вълнолом. \r\n\r\n На 15 август там се удавиха две деца, след като слязоха до бетонните тетраподи. \r\n\r\n Вълноломът не е обезопасен, спорно е доколко това е възможно. \r\n\r\n След инцидента областният управител свика комисия, която нареди да се поставят предупредителни табели. В началото на вълнолома е сложена една. \r\n\r\n Районната прокуратура също разпореди проверка. Заключението е, че няма престъпление от общ характер и основание за образуване на досъдебно производство. \r\n \n\t\t\t\t\t\t", "date": "2018.10.26", "title": "Вълноломът във Варна не е обезопасен след инцидента с две удавени деца"}
{"url": "http://www.bnews.bg/article/251024-kotka_spasitel_izmakna_mladezh_ot_sigurna_smart_v_alpite", "text": "\n Смята се, че котките не обичат да се привързват към хората и се разхождат сами, но наскоро потребителят с ника sc4s2cg разказа в мрежата история, която показа писанчовците в нова светлина. \r\n\r\n Младежът отишъл на преход в планините на Швейцария, близо до селото Гимелвалд, обаче той внезапно разбрал, че се бил изгубил.  \r\n\r\n \"Гимелвалд е малко уютно селце, закътано в сърцето на местните планини. Тръгнах на преход в края на ски сезона, защото по-голямата част от лифтовете не работеха. Тръгнах да се разхождам из планините, а когато дойде време да се връщам, започнах да гледам картата, за да разбера къде съм и как да се върна обратно в хостела. Тогава разбрах, че единственият път надолу е през проход, който се оказа блокиран. Седнах да си почина, тогава видях красива котка\", пише той.  \r\n\r\n \"Котката също ме забеляза. Тя седна до мен, а след това тръгна по някаква пътечка, понякога спирайки се, за да провери дали вървя след нея\", продължава разказа си човекът.  \r\n\r\n \"Котката беше много дружелюбна въпреки това, че аз за нея бях напълно непознат. Очевидно е била свикнала с туристи. Когато ние излязохме на пътеката към хостела, нашите пътища се разделиха и тя си тръгна по своите си дела\", разказа още планинарят.  \r\n\r\n След публикуването на тази история други потребители разказаха, че са срещали подобна котка в тази местност: \"Тази котка тръгна с нас на преход преди 3 месеца. Тя върви пред туристите, спира се, за да почака и да дарява с широка усмивка\". \r\n\r\n Впоследствие е станало ясно, че котката живее в местен хостел и много обича туристите.  \r\n  \r\n \n\t\t\t\t\t\t", "date": "2018.10.26", "title": "Котка-спасител измъкна младеж от сигурна смърт в Алпите\r\n\r\n"}
{"url": "http://www.bnews.bg/article/251003-melaniya_tamp_s_yake_na_viktoriya_bekam", "text": "\n Мелания Тъмп избра красиво яке на Виктория Бекъм за събитие в Белия дом. Първата дама на САЩ покани 30 ученици от Digital Pioneers Academy в киното на Белия дом за прожекция на филма „Wonder“. \r\n\r\n Мелания изглеждаше зашеметяващо в кафяво кожено яке, с тъмносини орнаменти, което беше комбинирала с дънки и високи точкета. \r\n  \r\n \n\t\t\t\t\t\t", "date": "2018.10.26", "title": "Мелания Тъмп с яке на Виктория Бекъм "}
{"url": "http://www.bnews.bg/article/250991-zhena_rani_14_detsa_s_nozh_pri_napadenie_v_kitay", "text": "\n Жена, въоръжена с кухненски нож, нападна деца пред входа на детска градина в китайския югозападен град Чунцин. Пострадали са 14 деца, обяви местната полиция, цитирана от Straits Times. \r\n\r\n 39-годишната жена извършила нападението, докато децата се връщали от сутрешни упражнения към 09,30 часа, добави полицията. \r\n\r\n Ранените деца са откарани в болница. Охраната и служители в детската градина са хванали жената. \r\n\r\n Към този момент не са ясни мотивите за престъплението. \r\n\r\n Нападенията в Китай са рядкост в сравнение с много други държави, особено в големите градове, където мерките за сигурност са изключително засилени, но през последните години бяха извършени серия от атаки с хладни оръжия, предимно срещу деца. Обикновено са дело на хора с психически или лични проблеми. Ножовете са често използвано средство, защото мерките за притежание на оръжие са стриктни. \r\n\r\n През септември Китай екзекутира мъж, убил девет ученици и ранил 11 при атака с нож в средно училище в провинция Шънси. \r\n \n\t\t\t\t\t\t", "date": "2018.10.26", "title": "Жена рани 14 деца с нож при нападение в Китай"}
{"url": "http://www.bnews.bg/article/251022-kompyutarni_modeli_pokazaha_moshten_tsiklon_koyto_nahluva_v_balgariya", "text": "\n Тази година есента ще е благосклонна към нас за по-дълъг период от време.  \r\n\r\n Сериозното затопляне ще започне да се усеща още от днес. \r\n\r\n Всички синоптични модели показват, че през следващите дни предстои необичайно топло време за сезона. \r\n\r\n Това сочи средносрочната прогноза за времето, базирана на компютърни модели и представена в \"Дарик кафе\". \r\n\r\n Мощен средиземноморски циклон ще изпраща към Балканите топли порции въздух от района на Северна Африка и това ще повишава дневните температури в следващите дни, като в неделя и понеделник, на места ще видим термометрите да показват дори 25, 26 градуса.  \r\n\r\n И тази тенденция ще се запази поне до края на другата седмица.   \r\n\r\n Дори по високите полета на Западна България дневните температури ще са около 20 и над 20 градуса. Възможности за слаби превалявания може да има около вторник, сряда, но това е само възможност. \r\n  \r\n \n\t\t\t\t\t\t", "date": "2018.10.26", "title": "Компютърни модели показаха мощен циклон, който нахлува в България\r\n\r\n"}
{"url": "http://www.bnews.bg/article/251004-podpaliha_doma_na_sadeben_sluzhitel_i_kolata_na_politsay_vav_vidin", "text": "\n Апартамент и лека кола пострадаха при палежи във Видин. Бързата намеса на огнеборците е предотвратила разрастването на огъня. \r\n\r\n Според разследващите, пожарите са умишлени. \r\n\r\n Пламъците са унищожили само входната врата на апартамента, но също така и предницата на колата. \r\n\r\n Апартаментът е собственост на служителка в местния Административен съд, а колата - на разследващ граничен полицай. Намират се на един и същ адрес – в комплекс \"Химик\". \r\n\r\n Сигналите са подадени по едно и също време снощи. \r\n \n\t\t\t\t\t\t", "date": "2018.10.26", "title": "Подпалиха дома на съдебен служител и колата на полицай във Видин"}
