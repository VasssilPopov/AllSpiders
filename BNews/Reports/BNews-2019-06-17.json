{"url": "http://www.bnews.bg/article/261694-nzok_podpisa_za_povishavane_na_tsenite_na_nyakoi_klinichni_pateki", "text": "\n НЗОК подписа анекса към Националния рамков договор за 2018 г., с който се повишават цените на някои клинични пътеки \r\nС решение на Надзорния съвет на НЗОК е приет и подписан анекс към Националния рамков договор за 2018 г., с който се повишават цените на някои клинични пътеки в областта на педиатрията, неонатологията, пулмологията и др. Това съобщиха от пресслужбата на НЗОК.  \r\n\r\n Предстои анексът да бъде подписан и от Българския лекарски съюз, а след това - обнародван в Държавен вестник. За плащане на по-високите цени на клиничните пътеки, с решение на Надзорния съвет от 27 май, НЗОК отблокира от резерва си 50 млн. лева.  \r\n\r\n Очаква се Управителният съвет на БЛС да обсъди анекса в сряда и ако документът бъде одобрен, ще бъде подписан същия ден, съобщиха от съсловната организация. \r\n\r\n В средата на май педиатри в София излязоха на протест с искане за по-добро възнаграждение, за подобряване условията на работа, както и за отпадане на лимитите при лечението на деца. Тогава държавата отпусна 1,7 млн. лв. за детската болница в София \r\n \n\t\t\t\t\t\t", "date": "2019.06.17", "title": "НЗОК подписа за повишаване на цените на някои клинични пътеки"}
{"url": "http://www.bnews.bg/article/261691-stotitsi_hilyadi_grazhdani_prodalzhavat_da_badat_bez_televiziya", "text": "\n Стотици хиляди граждани продължават да бъдат без телевизия след безпрецедентнатаакция на ГДБОП срещу кабелни оператори и доставчици на телевизионни програми. Акцията е срещу пиратството и нарушаване на авторски права срещу, които всички трябва да се борим. \r\n\r\n   \r\n\r\n Лошото е, че обикновените потребители няма как да знаят коя програма се излъчва незаконно и никой не казва по какъв начин са защитени техните права като коректни потребители на съответния кабелен оператор. Интересен е и фактът, че един от монополистите по Черноморието ни остава незасегнат от акцията на ГД БОП и това е доставчикът \"СКАТ\".  \r\n\r\n Въпреки, че преди години именно партия \"Атака\" беше подала сигнал за нелегално излъчване на гей и порно канали от \"СКАТ\". В последствие от  Атака и телевизия Алфа направиха и журналистическо разследване за незаконни трасета на СКАТ, чрез които са се захранвали стотици хотели по Черноморието ни с телевизионен сигнал и са укривани приходи за милиони левове, кабеларката отново успя да се отърве от преследването на закона. Според жители от Бургас незаконните действия на кабеларката СКАТ продължават и днес, но тя вече си е осигурила сериозен политически чадър, а вероятно е била и предупредена за предстоящите проверки, тъй като много от излъчваните програми са изчезнали. \r\n\r\n   \r\n\r\n Странното е, че хората заявяват, че никога в договорите им не е било вписвано какви канали ще се излъчват от доставчика СКАТ, за да могат да предявят в последствие претенции за неспазване на договорните отношения. \r\n\r\n   \r\n\r\n Припомняме, че СКАТ и нейния собственик Симеонов бяха осъдени за дискриминация срещу клиенти, които бяха изключени без предизвестие поради политическипротиворечия. \r\n \n\t\t\t\t\t\t", "date": "2019.06.17", "title": " Стотици хиляди граждани продължават да бъдат без телевизия!"}
{"url": "http://www.bnews.bg/article/261692-turtsiya_sprya_toka_kam_balgariya", "text": "\n Турция спря временно износа на ток за България заради проблеми в електроенергийна система. По тази причина операторът TEIAS редуцира преносните способности до 0 MW, но само за периода 17.06.2019 - 30.06.2019 г. \r\n\r\n До края на месеца вносът на електроенергия от Турция спира, съобщават от Електроенергийния системен оператор /ЕСО/. Преносните способности в посока България към Турция остават непроменени, се казва в съобщението.  \r\n \n\t\t\t\t\t\t", "date": "2019.06.17", "title": "Турция спря тока към България"}
{"url": "http://www.bnews.bg/article/261693-otneha_pravata_na_nashi_tenisisti_zaradi_koruptsiya", "text": "\n Спряха правата на двама български тенисисти заради предполагаеми корупционни действия, съобщиха в прессъобщение от Tennis Integrity Unit (TIU) - организацията, която се занимава с разследването на уредени мачове в тениса. \r\n\r\n Става дума за братята Карен и Юри Хачатрян, а правата им отнети от 15 юни. Наказанието им е свързано с разследване на TIU за предполагаеми нарушения на Програмата за противодействие на корупцията в тениса. \r\n\r\n Те нямат право да се състезават или да присъстват на събития, организирани или признати от ръководните органи на спорта. \r\n\r\n Карен Хачатрян е на 24 години и в момента е №3021 в ранглистата на ITF на сингъл, а 19-годишният му брат Юри е №3126. \r\n \n\t\t\t\t\t\t", "date": "2019.06.17", "title": "Отнеха правата на наши тенисисти заради корупция"}
{"url": "http://www.bnews.bg/article/261696-tovaren_avtomobil_se_blasna_v_mantinela_shofyorat_v_bolnitsa", "text": "\n Товарен автомобил се е блъснал в мантинела при км 53 на автомагистрала „Струма”. Това съобщи Катя Табачка, говорител на Областна дирекция на МВР – Кюстендил, цитирана от „Фокус”. \r\n\r\n По първоначална информация шофьорът на товарния автомобил е загубил контрол над моторното превозно средство и се е ударил в мантинелата. Той е транспортиран за преглед в лечебно заведение. Към момента пътното произшествие се обслужва. \r\n\r\n Движението в посока София се регулира от представители на „Пътна полиция”. \r\n \n\t\t\t\t\t\t", "date": "2019.06.17", "title": "Товарен автомобил се блъсна в мантинела, шофьорът – в болница"}
{"url": "http://www.bnews.bg/article/261697-do_30_yuni_turtsiya_nyama_da_iznasya_tok_za_balgariya", "text": "\n Поради проблеми в турската електроенергийна система турският оператор TEIAS редуцира преносните способности в посока Турция към България до 0 MW за периода 17.06.2019 - 30.06.2019 г. и за този период няма да има внос на електроенергия от Турция към България. Това съобщиха от Електроенергийния системен оператор /ЕСО/, цитирани от БТА. \r\n\r\n Преносните способности в посока България към Турция остават непроменени, пише още в съобщението. \r\n \n\t\t\t\t\t\t", "date": "2019.06.17", "title": "До 30 юни Турция няма да изнася ток за България"}
{"url": "http://www.bnews.bg/article/261689-barekov_kade_se_harchat_darzhavnite_pari", "text": "\n Днес във Фейсбук попаднахме на коментар на бившият евродепутат Николай Бареков по повод партийните субсидии и заплатите на баджак журналистите у нас. Вижте какво написа той в личният си профил в социалната мрежа!  \r\n\r\n \r\n\r\n Слави печели по 2-3 милиона чисто само от договора с БТВ. Миролюба, Хекимян, Виктор Николаев, Шербетова, Жени Баджака, Индиеца от БТВ и Нова месечно взимат по 15-20 хиляди лева от заплати и премии.  \r\n\r\n Тоест четири пъти повече от един депутат и дори повече от евродепутат. На изборите партиите плащат тези журналистически възнаграждения и заплати от партийните си каси и субсидии. БСП, ГЕРБ, ВМРО, ДПС, Марешки изляха по максимума от 2 милиона на партия в медиите. \r\n\r\n По каква логика Сметната палата и КПКОНПИ контролират партийните харчове и декларациите на депутатите и партиите, а никой в държавата не се интересува къде реално се харчат държавните пари, еврофондовете и субсидиите - в медиите за заплати, комисионни и бонуси за медийни босове и псевдожурналисти, по-точно “говорещи глави”. \r\n \n\t\t\t\t\t\t", "date": "2019.06.17", "title": "БАРЕКОВ: Къде се харчат държавните пари? "}
{"url": "http://www.bnews.bg/article/261695-huauey_sviva_proizvodstvoto_si_s_30_mlrd_dolara", "text": "\n Основателят на „Хуауей” заяви, че китайският телекомуникационен гигант ще намали производството през следващите две години, докато се бори с натиска на САЩ за изолиране на компанията в международен план. \r\n\r\n \"През следващите две години компанията ще намали производството с 30 млрд. долара\", каза Рен Джънфей по време на дискусия в централата на компанията в Шенжен, пише БГНЕС. \r\n\r\n „Хуауей” инкасира през 2018 г. приходи от малко над 100 млрд. долара. Рен, който сравни „Хуауей” с повреден самолет, добави, че очаква компанията да се върне към предишната си траектория към 2021 г. \r\n\r\n \"През 2021 г. ще си възвърнем жизнеността и ще продължим да предоставяме услуги на обществото\", каза той. \r\n\r\n Администрацията на президента Доналд Тръмп забрани „Хуауей” на огромния американски пазар и забрани на американските технологични компании да доставят на китайската компания жизненоважни компоненти без разрешение от Вашингтон. \r\n\r\n Вашингтон се опасява, че системите, създадени от „Хуауей”, могат да бъдат използвани от китайското правителство за шпионаж. Администрацията на Тръмп също така оказва натиск върху други страни да забранят оборудването на „Хуауей” от техните мрежи. \r\n \n\t\t\t\t\t\t", "date": "2019.06.17", "title": "„Хуауей” свива производството си с 30 млрд. долара"}
{"url": "http://www.bnews.bg/article/261684-poreden_smarten_sluchay_na_patya_shofyor_mina_na_cherveno_i_ubi_peshehodets_v_plovdiv", "text": "\n 34-годишен мъж загина при пътен инцидент в Пловдив, съобщава БНР. \r\n\r\n Около 23.30 часа снощи в полицията е постъпил сигнал, че на кръстовището между булевардите \"Руски\" и \"Шести септември\" в града лек автомобил е преминал на червен светофар и е блъснал пресичащия мъж. \r\n\r\n Пристигналият на мястото екип на Спешна помощ е констатирал смъртта му. \r\n\r\n 52-годишният шофьор е задържан. Пробите му за алкохол и наркотици са отрицателни. \r\n\r\n По случая е образувано досъдебно производство. \r\n \n\t\t\t\t\t\t", "date": "2019.06.17", "title": "ПОРЕДЕН СМЪРТЕН СЛУЧАЙ НА ПЪТЯ! Шофьор мина на червено и уби пешеходец в Пловдив"}
{"url": "http://www.bnews.bg/article/261688-sadyat_mazh_za_ubiystvo_pri_samootbrana", "text": "\n 55-годишният Мартин П. е предаден на съд с обвинителен акт на Окръжната прокуратура във Варна за умишленото убийство на своя съгражданин - 36-годишния Стефан Ст., извършено при превишаване пределите на неизбежната отбрана. \r\n\r\n Подсъдимият и жертвата се познавали, тъй като Стефан живял преди години на семейни начала с дъщерята на Мартин. По време на съжителството им се родили две деца. За раздялата помежду им 36-годишният Стефан упреквал бившия си тъст Мартин. През 2016 г. дъщерята на подсъдимия отишла да работи в чужбина, а за двете им деца грижи полагали Стефан и неговите родители.  \r\n\r\n През 2018 г. обаче останал без работа и изпитвал сериозни финансови затруднения да издържа децата си, едно от които учело във Варна и живеело на квартира. В съобщения, чрез които Стефан общувал с бившата си жена, я упреквал, че не изпраща пари за децата и се заканвал на баща й. Заради безпаричието 36-годишният мъж решил да поиска от бившия си тъст обици, които някога подарил на дъщеря му. Започнал да подпитва съседи на Мартин за него, искал да се сдобие с номера на телефона му.  \r\n\r\n На 6 октомври 2018 г. Стефан отишъл в къщата на бившия си тъст, когото заварил в двора. Казал, че е дошъл да вземе обиците или паричната им равностойност. Мартин отрекъл да му дължи пари и поискал да отидат в полицията. \r\n\r\n Стефан ударил пръв Мартин. Започнала борба между двамата мъже. Мартин успял да извади от джоба си нож и нанесъл с него няколко удара – един от които в сърцето на бившия си зет. Пострадалият Стефан сам потърсил помощ в центъра за спешна помощ. Въпреки реанимационните действия на медиците той починал.  \r\n\r\n Предстои делото срещу 55-годишния Мартин П. да бъде насрочено за разглеждане във Варненския окръжен съд.  \r\n \n\t\t\t\t\t\t", "date": "2019.06.17", "title": "Съдят мъж за убийство при самоотбрана"}
{"url": "http://www.bnews.bg/article/261685-zhestoka_gavra_sad_namali_sas_17_godini_prisadata_na_ubietsa_na_18_godishniya_aleks", "text": "\n Близки на убития след брутален побой 18-годишен Алекс Ангелов от Бяла излизат на протест за възмездие и правосъдие. Припомняме, че преди две години момчето беше жестоко пребито пред дискотека в града заради една цигара. И после почина в болницата. Обвиненият за убийството - 33-годишният Валентин Маринов получи от окръжния съд в Русе присъда от 20 години затвор. В началото на юни тази година обаче Апелативният съд във Велико Търново намали присъдата с цели 17 години -  от 20 на едва 3 години „лишаване от свобода”. \r\n\r\n Именно това предизвика недоволство у близки, приятели и познати на убития ученик, които искат справедлива присъда. \r\n\r\n Лелята на Алекс съобщи, че семейството е получило съобщение за решението на Апелативния съд в четвъртък. А майка му не излизала от дома си. Отивала само на психолог три пъти в седмицата и до гробищата.  \r\n\r\n  „От две години градът е в шок. Алекс наистина беше едно добро и лъчезарно момче. Той стоеше на последния чин до вратата и никога той не правеше нищо лошо. Само една усмивка. Напрежението се нагнетява заради намаленото наказание. Настояваме за отмяна на това решение и справедливо такова”, коментира учителка на Алекс пред Нова телевизия. \r\n\r\n Приятели на убитото момче определиха решението на Апелативен съд – Велико Търново като срамно. Протестът ще се проведе в четвъртък от 11 часа. \r\n \n\t\t\t\t\t\t", "date": "2019.06.17", "title": "ЖЕСТОКА ГАВРА: Съд намали със 17 години присъдата на убиецa на 18-годишния Алекс"}
{"url": "http://www.bnews.bg/article/261687-borisov_se_izgavri_tezhko_s_ninova_i_zayavi_che_sega_sme_visoko_tehnologichno_orientirani_v_balgariya", "text": "\n На „Позитано“ 20 даже и оставка не могат да подадат. Това каза министър-председателят Бойко Борисов след среща с еврокомисаря по цифровата икономика и общество Мария Габриел и с ръководителя на ГД „Свързаност“ към ЕК Роберто Виола,  предаде Фокус. На въпрос дали би коментирал вътрешнополитически теми, Борисов заяви, че това не е интересно. „Сега сме високо технологично ориентирани в България, на най-високо ниво“, заяви той. \r\n \n\t\t\t\t\t\t", "date": "2019.06.17", "title": "Борисов се изгаври тежко с Нинова и заяви, че “сега сме високо технологично ориентирани в България\""}
{"url": "http://www.bnews.bg/article/261698-ungariya_i_sarbiya_stroyat_gazoprovod", "text": "\n Унгария и Сърбия строят газопровод, съобщава Emerging Europe. \r\n\r\n \"Нашето снабдяване с газ е национална сигурност и национален стратегически въпрос\", коментира унгарският министър на външните работи и търговията Петер Сиарто след подписването на споразумение със сръбския министър на минното дело и енергетиката Александър Антич. \r\n\r\n \"Между Русия и Украйна не е сключено споразумение за транзит за следващата година. Освен това съюзниците на Унгария закъсняват с вземането на решения, които ще улеснят Унгария да може да закупи газ от други източници.\" \r\n\r\n Строителството започва следващото лято и ще бъде завършено до края на 2021 г., допълва Сиарто. \r\n\r\n Газоснабдяването на Унгария в момента е гарантирано само до 2020 г. \r\n\r\n Страната купува четири милиарда кубически метра газ от Русия за комунални услуги, транспортира се през Украйна. \r\n \n\t\t\t\t\t\t", "date": "2019.06.17", "title": "Унгария и Сърбия строят газопровод"}
{"url": "http://www.bnews.bg/article/261690-bate_haro_predlagal_pasport_na_narkotrafikant_sreshtu_5000_evro", "text": "\n \r\n\r\n \"Даваш 5000 евро и си готов!\". Публично известен факт е, че Петър Харалампиев- Бате Харо е лансиран в политиката от ВМРО и лично от Красимир Каракачанов. Още в 43-то \r\nНародно събрание Харалампиев е назначен за зам. областен управител на област София по препоръка на Каракачанов, въпреки, че от Патриотичния фронт публично заявяваха, че не  участват в изпълнителната власт. \r\n\r\n Интересна подробност е, че през февруари 2014 г. бате Харо, Ангел Джамбазки и други видни дейци на ВМРО участват в протест срещу министерството  на правосъдието, което според тях бавело издаването на българско гражданство на македонци. \r\nХаралампиев дори произнася дълга и прочувствена реч. \r\n\r\n По- късно отново след протекциите на Каракачанов Харалампиев е назначен за председател на ДАБЧ и вече пряко от него зависи издаването на заветното удостоверение за български произход. С такова удостоверение, а в последствие и български паспорт се снабдяват не един и двама доказани престъпници, като запознати твърдят, че  за тази услуга се е заплащало доста солено от престъпниците. Бате Харо бе арестуван през октомври 2018 г. след акция на специализираната прокуратура като ръководител на организирана престъпна група, а от ВМРО веднага се отказаха от него. \r\n\r\n Интересна подробност е, че докато бе в ареста на сиждане му е ходил друг виден патриот и вече бивш вицепремиер Валери Симеонов. Според запознати Харо е заплашил, че ако не бъде изваден от ареста ще започне да издава всички замесени в паспортната мафия, а те заемали много високи постове в държавното управление. Изглежда заплахите на бате Харо са дали резултат, тъй като апелативния специализиран съд промени мярката за неотклонение от задържане под стража на парична гаранция от 100 хиляди лева. \r\n\r\n Интересно откъде държавния чиновник и семейството му ще извадят такава сума? Според запознати и по този въпрос било помислено, тъй като сумата щяла да бъде преведена от фирма на Валери Симеонов, а ВМРО в последствие щяло да я въстанови на Симеонов. Дали е така остава да видим? \r\n\r\n При всички случаи обаче прокуратурата ще трябва да изясни откъде един държавен чиновник е в състояние да набави такава огромна сума за свободата си ако не е забъркан в нечисти схеми и още, кой би платил такава сума от 100 хиляди лева за свободата на уличен в тежко престъпление ако няма личен интерес истината да бъде потулена? Според запознати със случая е напълно възможно Харо да бъде сполетян от участта на Мишо бирата и завинаги да замлъкне? Дали е така времето ще покаже! \r\n  \r\n \n\t\t\t\t\t\t", "date": "2019.06.17", "title": "Бате Харо предлагал паспорт на наркотрафикант срещу 5000 евро!"}
{"url": "http://www.bnews.bg/article/261683-sedmitsata_otnovo_zapochva_s_valezhi_vremeto_po_chernomorieto_shte_e", "text": "\n С нови валежи от дъжд започва седмицата след поредицата сухи и горещи дни. Това съобщават от НИМХ. Ще вали дъжд предимно в Западна и Централна България.  \r\n\r\n Като цяло времето ще бъде слънчево, но около и след обяд ще започне да се развива купеста и купесто-дъждовна облачност. На много места в Западна и Централна България ще има краткотрайни валежи и гръмотевици. Има условия и за градушка. \r\n\r\n Вятърът ще бъде слаб, а в източните райони до умерен североизточен вятър. Горещо с максимални температури между 29° и 34°, в София - около 29°. \r\n\r\n Атмосферното налягане ще бъде близко до средното за юни. \r\n\r\n Над Черноморието ще бъде слънчево, след обяд с купеста облачност, но само на отделни места ще превали. Ще духа до умерен североизточен вятър. Максимални температури на въздуха: 27-29°. Температурата на морската вода е 23-25°. Вълнението на морето ще бъде 2-3 бала. \r\n\r\n Над планините ще бъде слънчево, като след обед ще се развива купеста и купесто-дъждовна облачност. На места ще превали и прегърми. Максимална температура на височина 1200 метра около 23°, на 2000 метра - около 17°. \r\n\r\n През следващите няколко дни ще преобладава слънчево време. В следобедните часове, главно над западната половина от страната, ще се развива купеста и купесто-дъждовна облачност и на места ще има краткотрайни валежи, придружени с гръмотевици. \r\n\r\n Преобладаващите максимални температури ще бъдат между 29° и 34°. \r\n \n\t\t\t\t\t\t", "date": "2019.06.17", "title": "Седмицата отново започва с валежи! Времето по Черноморието ще е..."}
{"url": "http://www.bnews.bg/article/261686-vmro_dokarva_bokluka_na_evropa_za_prerabotka_v_balgariya", "text": "\n Разгневени граждани на управляваната от ВМРО община Елин Пелин сигнализираха, че в близост до града им се изгражда огромен завод за преработка на отпадъци. Съоръжението според тях се изграждало в нарушение на всякакви екологични и строителни норми. Гражданите са настръхнали срещу беззаконията, които през последните месеци се извършват от ВМРО, тъй като имало опасност град Елин Пелин да се превърне в буклуджийнацата на Европа. \r\n\r\n От повереното на ВМРО екологично министерство прaвели всякакви врътки, за да допуснат изграждането на завода за боклук без екологична оценка за въздействието върху околната среда, като непркъснато променяли статута на обекта. \r\n\r\n Според гражданите, за да се избегне обществено обсъждане инвеститорът заявил, че строи складове, но хората не вярват, тъй като вече са се снабдили със съответните документи. \r\n\r\n Чашата преляла когато от общинската администрация заявили, че заводът за боклук се строял с благословията на Бойко Борисов, което било пълна лъжа, тъй като именно общинските съветници от ГЕРБ са завели дело в САС. \r\n\r\n Според жителите единствено от ВМРО подкрепяли строежа на завода за преработка на боклук, като според гражданите ВМРО стояло зад корпоративния интерес на гръцка компания, на която Гърция не е разрешила да строи подобен завод в самата Гърция. \r\n\r\n Припомняме, че подобен казус, управляваното от ВМРО еколкогично министерство сътвори и с яз. Антоново, където иска да изгради ВЕЦ. За постигане на пъклените си планове бе уволнена дългогодишната директорка на РИОСВ Шумен, която бе дръзнала да се  противопостави на своеволията на ВМРО. \r\n\r\n BNews ще продължи да следи казуса. Очаквайте подробности!  \r\n  \r\n \n\t\t\t\t\t\t", "date": "2019.06.17", "title": "ВМРО докарва боклука на Европа за преработка в България!"}
{"url": "http://www.bnews.bg/article/261553-ekspert_dzhihadistite_kontaktuvat_osnovno_prez_chat_kanala_telegram", "text": "\n Терористите от ИДИЛ целенасочено се ориентират към деца при вербуването на нови попълнения в редиците си, заяви пред БНТ експертът по киберсигурност Любомир Тулев по повод на случая с 16-годишния ученик от Пловдив, радикализиран чрез интернет. \r\n\r\n Още през 2015 г. статия в британско издание статия съобщава, че терористите експлоатират деца за целите си. \r\n\r\n \"Намира се уязвима жертва, най-често тийнейджър, който не се разбира с околните и търси упование в интернет. Втората стъпка е да се покаже на това дете, че то не може да бъде разбрано от никой друг, и след това започва да бъде принуждавано да прави различни неща.\" - коментира експертът. \r\n\r\n Влизайки в стаята, ако детето много бързо затвори браузър в компютъра или затвори телефона си и го остави настрани, това са индикации, които родителите трябва да забележат, предупреждава специалистът. Ролята на родителите се изразява в говорене, възпитание, допълва той. \r\n\r\n \"34% от последователите на \"Ислямска държава\" ползват чат канала Телеграм за обмяна на информация. Тази мрежа е създадена от руски предприемач, като дори имаше спор дали Русия контролира въпросния канал, в крайна сметка това беше отречено.\" - посочва Тулев. \r\n\r\n   \r\n \n\t\t\t\t\t\t", "date": "2019.06.17", "title": "Експерт: Джихадистите контактуват основно през чат канала Телеграм\r\n"}
