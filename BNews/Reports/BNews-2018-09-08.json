{"url": "http://www.bnews.bg/article/248338-nay_malko_6_zhertvi_na_avtobusna_katastrofa_v_turtsiya", "text": "\n Най-малко шестима души са загинали, а други 39 са ранени в катастрофа на автобус по пътя Аксарай-Анкара в Турция, съобщава БТА. \r\nСпоред данните на местни медии пътническият автобус се е преобърнал в канавка край град Ортакьой. \r\nВ района на катастрофата са изпратени медицински и пожарни бригади. Към момента не е ясна причината на катастрофата. Води се разследване. \r\n  \r\n \n\t\t\t\t\t\t", "date": "2018.09.08", "title": "Най-малко 6 жертви на автобусна катастрофа в Турция"}
{"url": "http://www.bnews.bg/article/248346-dokade_ya_dokara_naroda_burgazlii_se_mlatiha_zaradi_promotsionalni_vaucheri_v_magazin_doyde_i_politsiya", "text": "\n \r\n\r\n Официалното откриване на магазина бе обявено да 10:00 ч., но още преди 08:00 ч. пред вратите му вече се търпяха хора. Причина за небивалия интерес се оказа реклама, че първите 60 души, пристъпили в халетата, ще получат въпросните ваучери. За 30-те лева народът обезумя, блъскането пред вратите премина в тупаници, а охраната на магазина се оказа малочислена, за да се справи с побеснялата тълпа. \r\n\r\n Наложи се спешно да бъдат извикани служители на реда. На място пристигнаха два полицейски автомобила, които с огромно усилие успяха да въдворят ред. Щом за 30 лева се сбиха, за 100 ще убиват, възмущаваха се отстрани възрастни хора, изтикани от тълпата далеч от входната врата. \r\n\r\n Тъжна българска картина, добавяха майки, имали неблагоразумието да дойдат с децата си за откриването на магазина. Не споменаваме името на въпросната верига, защото тя нямат никаква вина за създалата се ситуация. Но разказваме случката като ярък пример на падение. Никой не може да ни убеди, че точно най-бедните българи са раздавали юмруци, за да се доредят до ваучерите. Не беднотията тласка хората към подобни прояви, а простотията. \r\n\r\n Публикуваме и коментар на Валери Тарандов по повод случилото се в Бургас. Коментарът му по темата се превърна във фурор в социалната мрежа Фуйсбук. Вижте какво написа той в личният си профил в мрежата! \r\n\r\n \r\n\r\n Боят днес при откриването на магазина в Бургас е апотеоз на успешната икономическа политика на управляващите. Хората са се избили като кучета за 30 лева... Видими резултати... \r\n  \r\n\r\n   \r\n \n\t\t\t\t\t\t", "date": "2018.09.08", "title": "ДОКЪДЕ Я ДОКАРА НАРОДА?! Бургазлии се млатиха заради промоционални ваучери в магазин, дойде и полиция"}
{"url": "http://www.bnews.bg/article/248339-tramp_zaplashi_kitay_s_oshte_267_miliarda_dola", "text": "\n Президентът на САЩ Доналд Тръмп заплаши, че ще удари Пекин с мита за още 267 милиарда долара, което ще разшири нарастващата търговска война, като това е почти всичко, което САЩ внасят от Китай, съобщава \"Политико\". \r\n\r\n Тръмп коментира, че администрацията му е подготвена за нов кръг от мита и че е готов да ги наложи \"в кратък срок\". \r\n\r\n \"200-те милиарда долара, за които говорим, могат да се случат много скоро\", обясни Тръмп, посочвайки, че той може е и да е отворен за някакво решение, ако Пекин е готов да прави отстъпки. \"До известна степен ще зависи от Китай.\" \r\n\r\n \"Неми харесва да го кажа, но има още 267 милиарда долара, готови в кратък срок, ако искам. Това напълно променя уравнението\", коментира Тръмп. \r\n\r\n Митата за 267 милиарда долара стоки от Китай - в допълнение към приблизително 253 милиарда долара, които вече са наложени или предстоят - би означавало почти целия текущ внос от Китай да бъде уловен в кръстосания огън, включително потребителски стоки като мобилни телефони и телевизори. \r\n\r\n Заплахата на президента предизвика силна реакция от страна на индустриални групи и бизнеса , които вече търпят последствията на кръстосания огън в тази вражда с Пекин. \r\n\r\n \"Идеята, че президентът ще добави още 267 млрд. долара, е грубо безотговорно и вероятно незаконно. Въпреки че не можем да преценим потенциалната икономическа вреда на подобно решение, ние също така поставяме под въпрос дали администрацията е направила необходимото разследване на китайските политики и практики, за да оправдае такова ниво на тарифите\", коментира говорителят на \"Съвета на индустрията за информационни технологии\" Хосе Кастанеда. \r\n\r\n Главният икономически съветник на Белия дом Лари Кудлоу заяви, че администрацията ще продължи да разговаря с китайците, но досега Пекин отказва от исканията на САЩ. \r\n\r\n \"Ние искаме по-ниски бариери, знаете, нулеви тарифи, нулеви субсидии, спиране на кражбата на интелектуална собственост, спиране на трансфера на технологии, американците да притежават своите собствени компании. Исканията ни са от много месеци, досега не са удовлетворени\", коментира Кудлоу. \r\n \n\t\t\t\t\t\t", "date": "2018.09.08", "title": "Тръмп заплаши Китай с още 267 милиарда дола"}
{"url": "http://www.bnews.bg/article/248343-poreden_intsident_mazh_e_v_bolnitsa_sled_chelen_udar", "text": "\n Мъж е в болницата след челен сблъсък между две коли. Катастрофата стана на пътя Стара Загора - Казанлък. \r\n\r\n Кола с хасковска регистрация навлязла в насрещното платно за движение и ударила друг автомобил, който се преобръща. \r\n\r\n Шофьорът на втория автомобил е с фрактури по крайниците. Шофьорът, предизвикал катастрофата, така и не разбрал, че кара в насрещното движение. \r\n \n\t\t\t\t\t\t", "date": "2018.09.08", "title": "ПОРЕДЕН ИНЦИДЕНТ: Мъж е в болница след челен удар"}
{"url": "http://www.bnews.bg/article/248342-zhiteli_na_ovcha_kupel_gotvyat_protest_zaradi_opasen_stroezh", "text": "\n Недоволство в столичния квартал „Овча купел” след вчерашната строителна авария, при която кола пропадна в изкоп на бъдеща сграда. Жителите готвят протест, за да спрат строежа. \r\n\r\n По думите им те са имали безсънна нощ, защото се притесняват да не продължи свличането на земна маса. Разстоянието между строителната площадка и жилищните сгради е по-малко от 5 метра. \r\n\r\n Причината за свличането е ВиК авария. Според столичния строителен контрол при изграждането на досегашните укрепления не е спазена съответната технология.   \r\n\r\n \r\n \n\t\t\t\t\t\t", "date": "2018.09.08", "title": "Жители на „Овча купел” готвят протест заради опасен строеж"}
{"url": "http://www.bnews.bg/article/248341-v_navecherieto_na_15_septemvri_mvr_s_mashtabna_proverka_v_uchilishtata", "text": "\n Полицията започна мащабни проверки във всички училища една седмица преди началото на учебната година. \r\n\r\n Проверка на bTV в Шумен показа, че уличната маркировка все още не е обновена, пешеходните пътеки по натоварените улици и булеварди са неразличими, което може да създаде предпоставка за инциденти.  От общината всяка година опресняват маркировката преди 15 септември, но сега това все още не е факт. \r\n\r\n Пропуски, които трябва да бъдат отстранени до седмица има и в София. Владимир Тодоров, председател на Асоциацията на пострадалите в катастрофи, показа няколко места в столицата, където липсват пешеходни пътеки, леганли полицаи и осветление покрай училища. \r\n\r\n Полицията е разпоредила, пешеходните пътеки да бъдат освежени, знаците – налични, както и да има парапети около сградата. По данни на КАТ, последнте години пътните инциденти около училищата са намалели.„Много често причината да има инцидентт е, че водачът е бил улисан в някакви свои мисли и не е забеляза пешеходеца или че има въведена оганизация на движевние. Важно е да бъдем отговорни към децата. \r\n\r\n На 17 септември, когато учебната година започва,до всяко училище ще има полицейска патрулка. \r\n \n\t\t\t\t\t\t", "date": "2018.09.08", "title": "В навечерието на 15 септември: МВР с мащабна проверка в училищата"}
{"url": "http://www.bnews.bg/article/248328-merkel_na_parva_ofitsialna_vizita_v_makedoniya", "text": "\n Германският канцлер Ангела Меркел днес пристига на първа официална визита в Република Македония. Тя е първият канцлер, който посещава страната след обявяването на независимостта й на днешния ден през 1991 г. \r\n\r\n Ангела Меркел е поредният високопоставен световен лидер, който тези дни е в Скопие. Преди три дни в македонската столица беше генералният секретар на НАТО Йенс Столтенберг, а вчера в западната ни съседка беше и австрийският канцлер Себастиян Курц. \r\n\r\n Говорителят на германското правителство Щефан Зайберт съобщи, че по време на разговорите в Скопие основните теми на канцлера Меркел с македонския премиер Зоран Заев ще бъдат икономическите отношения. \r\n\r\n Визитата обаче се счита за директна подкрепа за предстоящия на 30 септември референдум за промяна на името на Република Македония. Германия от години открито подкрепя компромиса в спора за името между Македония и Гърция. \r\n\r\n Постигнатото съгласие е новото име на страната да е Република Северна Македония. Подписаният с Гърция договор дава възможност на Македония да започне преговори за членство в Европейския съюз и да стане пълноправен член на НАТО. \r\n \n\t\t\t\t\t\t", "date": "2018.09.08", "title": "Меркел на първа официална визита в Македония"}
{"url": "http://www.bnews.bg/article/248337-gimnastichkite_s_parva_ofitsialna_trenirovka_predi_svetovnoto", "text": "\n Катрин Тасева, Невяна Владинова и Боряна Калейн проведоха първа официална тренировка в зала „Арена Армеец“. Заниманието се състоя от 13:00 до 13:30 часа, а успоредно с гимнастичките тренираха и състезателките на Япония, предаде БГНЕС. Трите грации на художествената гимнастика ще проведат още една официална тренировка преди старта на Световното първенство в неделя от 19:30 до 20:00 часа. \r\n\r\n Всички останали отбори също ще тренират официално през уикенда, като днес заниманието на един от фаворитите Украйна приключи сутринта между 10:00 и 10:30 часа. Предстоят тренировките на други кандидатки за златните медали в лицето на Израел от 16:00 до 16:30 часа и най-сериозния фаворит – тимът на Русия, който ще изпробва чисто новите килими в състезателната зала между 21:00 и 21:30 часа. \r\n\r\n В неделя първи излизат израелките от 09:00 до 09:30 часа, следвани от рускините в 14:00 до 14:30 часа и украинките, които ще тренират от 16:30 до 17:00 часа. Надпреварата за световните титли в отделните състезания в индивидуалното започва в понеделник в 10:00 часа с квалификациите на топка и обръч. \r\n \n\t\t\t\t\t\t", "date": "2018.09.08", "title": "Гимнастичките с първа официална тренировка преди Световното"}
{"url": "http://www.bnews.bg/article/248336-miliarderat_ilon_mask_totalno_iztreshtya_napushi_se_s_kanabis_po_vreme_na_intervyu_video", "text": "\n \r\n\r\n През нощта на четвъртък срещу петък 47-годишният милиардер говори в продължение на два часа пред актьора и водещ Джо Роуган. \r\n\r\n Около 90 000 души са гледали предаването, излъчвано директно в YouTube.   Очите на Мъск светват, когато водещият запалва цигарата. Роуган обяснява, че това е марихуана, смесена с тютюн. След като Мъско го пита дали това е законно, той взема цигарата, помирисва я и след като си дръпва стабилно, се обвива в облак бял дим.   След това продължава купона в ефир с чаша уиски. \r\n\r\n  „Не мисля, че искате да сте на мое място, няма да ви хареса“, каза Мъск по време на предаването. \r\nВ същото време хора на ръководни постове в компанията продължават да напускат. Тази седмица, само месец след като пое длъжността си, си тръгна ръководителката на счетоводния отдел, както и шефът на отдел „Човешки ресурси“.   На Уолстрийт акциите на „Тесла“ днес поевтиняха със 7 процента до 252,24 долара, което е най-ниското ниво от 5 месеца. \r\n\r\n \r\n\r\n \r\n  \r\n \n\t\t\t\t\t\t", "date": "2018.09.08", "title": "Милиардерът Илон Мъск тотално изтрещя! Напуши се с канабис по време на интервю(ВИДЕО)"}
{"url": "http://www.bnews.bg/article/248330-intsident_mikrobus_i_tir_se_udariha_v_razgradsko_16_dushi_sa_v_bolnitsa", "text": "\n Общо 16 дши са откарани в болница след тежка катастрофа между тир и микробус, станала на пътя Разград-Благоево в събота. Една от ранените е в кома. Други трима са с фрактури и различни наранявания. \r\n\r\n Превозните средства се ударили челно край месността \"Пчелина\". Сигналът за инцидента е подаден малко след 10.00 ч. По първоначални данни, на завой камионът и микробусът се закачили, вследствие на което бусът се преобърнал в канавка. \r\n \n\t\t\t\t\t\t", "date": "2018.09.08", "title": "ИНЦИДЕНТ! Микробус и тир се удариха в Разградско, 16 души са в болница "}
{"url": "http://www.bnews.bg/article/248331-golyama_tragediya_zhertvite_na_trusa_v_yaponiya_veche_sa_30", "text": "\n 30 са вече жертвите от земетресението в Япония. Спасителни екипи все още търсят изчезнали хора. Повечето жертви са от един квартал край град Ацума, където къщите им били затрупани от свлачище. \r\n\r\n Два дни след труса от 6,7 по Рихтер на северния остров Хокайдо електроподаването все още не е възстановено изцяло. \r\n\r\n Една от най-големите компании в Япония – „Тойота”, обяви, че временно спира работа в някои свои фабрики. Земетресението предизвика прекъсване на доставките на части, което ще се отрази на 16 от 18-те завода на компанията. \r\n \n\t\t\t\t\t\t", "date": "2018.09.08", "title": "ГОЛЯМА ТРАГЕДИЯ! Жертвите на труса в Япония вече са 30"}
{"url": "http://www.bnews.bg/article/248308-azis_snima_tsvetana_maneva_v_noviya_si_klip", "text": "\n Азис направи премиера на своя последен клип и песен „Позна ли ме?“ преди минути в социалните мрежи и помоли зрителите да го гледат внимателно. Във видеото, заснето много професионално, се появява и голямата актриса Цветана Манева, заедно с манекенката Ивайла Бакалова и куче през крака. Пред Георги Тошев изпълнителят от Костинброд призна, че не помни ясно как е събрал смелост да покани звездата от „Дами канят“ да участва в клипа. \r\n  \r\n \n\t\t\t\t\t\t", "date": "2018.09.08", "title": "Азис снима Цветана Манева в новия си клип"}
{"url": "http://www.bnews.bg/article/248307-surogatna_mayka_rodi_treto_bebe_na_robi_uilyams", "text": "\n Роби Уилямс стана баща за трети път. Певецът и съпругата му Айда имат момиченце, което кръстиха - Колет Жозефин Уилямс. Любопитна подрочност е, че момиченцето е родено от сурогатна майка и до този момент никой не подозираше за предстоящото щастливо събитие в семейството им. \r\n\r\n „Дълго време пазихме една много специална тайна. С радост искаме да споделим с вас новината, че си имаме момиченце. Добре дошла на този свят Колет (Коко) Жозефин Уилямс“, сподели самата Айда. \"Извървяхме един дълъг и труден път, за да стигнем до тук. Затова и пазихме в тайна всичко. Тази малка дама, която е наше биологично дете, бе износена от една невероятна сурогатна майка, на която винаги ще сме благодарни. Много сме щастливи, че това красиво момиченце се появи в живота ни и се чувстваме благословени, че живеем в свят и времена, когато това е възможно“, издаде още тя. Роби и Айда имат 5-годишна дъщеря Теодора и 3-годишен син Чарлтън Валънтайн. \r\n  \r\n \n\t\t\t\t\t\t", "date": "2018.09.08", "title": "Сурогатна майка роди трето бебе на Роби Уилямс"}
{"url": "http://www.bnews.bg/article/248334-roman_vasilev_v_studioto_na_barekov_i_bayraktarov_ne_prokuratata_a_institutsiite_pod_kontrola_na_ministerski_savet_sa_vinovni_za_provala_na_povecheto_razsledvaniyata_u_nas", "text": "\n \r\n\r\n По повод арестите на знакови олигарси тази седмица и завръщането на екран на “МВР Пикчърс\" Василев изрази съмнение, че действията са избирателни, а по-скоро - целенасочени. “Прокуратурата не издирва извършителите и не разкрива престъпленията”, припомни Василев и подчерта, че тя формира обвиненителния акт, а следствените действия се извършват от институциите, които са под шапката на МВР. \r\n\r\n В тази връзка той подчерта, че не е правилно топката да се прехвърля само на прокуратурата. “Основната вина е върху институциите под контрола на Министерски съвет”, убеден е бившият градски прокурор на София. В студиото на Бареков и Байрактаров той коментира и действията на своите бивши колеги, свързани с ареста на бившата кметица на “Младост” Десислава Иванчева. Като експерт в областта той констатира, че процедурите по снемане на натривки от откритите пари не са направени правилно. Цялата операция около залавянето на бившата кметица той определи като излишно зрелище. Роман Василев коментира и тиражираната в медийното пространство информация, че по времето, в което той е бил обвинител в Софийска градска прокуратура, са прекратени две дела за данъчни престъпления, свързани с Миню Стайков. \r\n\r\n В тази връзка Василев се върна в недалечните през 2009, 2010 година, когато е бил под ръководството на проф. Борис Велчев - като главен прокурор, вътрешен министър по това време е бил Цветан Цветанов, а финансов министър - Симеон Дянков. Той разказа, че тогава е било разпоредено да се изготви анализ на риска - списък с фирми, избягали от данъчни задължения, данни от специализираната структура на НАП и същият този списък е бил докладван на Главна прокуратура. Василев подчерта, че в този доклад не са се споменавали имена на конкретни физически лица, а само на юридически. \r\n \n\t\t\t\t\t\t", "date": "2018.09.08", "title": "Роман Василев в студиото на Бареков и Байрактаров: Не прокуратата, а институциите, под контрола на Министерски съвет, са виновни за провала на повечето разследванията у нас!"}
{"url": "http://www.bnews.bg/article/248335-kvotata_na_vmro_i_tsveta_karayancheva_sreshtu_ostavkite_na_trimata_ministri", "text": "\n Не съм убеден, че подобен тип оставки решават такива проблеми. Така министърът на околната среда и водите Нено Димов коментира оставките в кабинета „Борисов“ 3 след тежката катастрофа край Своге, при която загинаха 17 души. \r\n\r\n Според него в политиката е важно да има обективност върху причините. Той отчете, че на този етап не е приключило разследването около инцидента. „Уважавам тяхното решение и предполагам, че това е един от начините, по които трябва да се носи отговорност“, обясни Нено Димов, цитиран от \"Фокус\". \r\n\r\n Попитан дали трябва да се изчисти кабинетът, министърът обясни: „Това е въпрос, който лидерите на коалициите трябва да решат. Като цяло всеки от нас се стреми да изпълни програмата, с която е поел този пост. В частност едно от основните неща, които „Обединени патриоти“ имаха като програма и тя стана елемент от програмата и на управляващата коалиция, е повишаването на доходите. Политиката, която аз се опитвам да правя в рамките на околната среда е именно в това. Как да може да бъде намерен балансът между опазването на околната среда и повишаването на доходите“, коментира Димов. По думите му кризата в управляващата коалиция приключва. \r\n\r\n Във връзка с казаното от премиера, че не е доволен и от други министри и на въпрос дали е притеснен, министър Нено Димов заяви: „Не чувствам притеснение“. \r\n\r\n На въпрос дали е чиста държава България, министър Нено Димов коментира, че трябва да се сравни с нещо. „Няма абсолютно чисто или абсолютно мръсно. При всички положения България днес е много по-чиста, отколкото да кажем преди 5 или 6 години“, обясни министър Димов. Според него човек винаги е недоволен и иска повече, което ни тласка към прогрес. \r\n\r\n Оставките на министрите на вътрешните работи, регионалното развитие и транспорта, подадени след жестоката катастрофа край Своге, няма да решат проблемите, но са морален акт на поемане на политическа отговорност. Такова мнение изрази пред Нова ТВ председателят на Народното събрание Цвета Караянчева. \r\n\r\n Тя каза, че парламентарната група на ГЕРБ като цяло не е съгласна с оттеглянето на Николай Нанков, Валентин Радев и Ивайло Московски, но всичко зависи от решенията на Коалиционния съвет. \r\n\r\n „Как може един министър да знае какво се случва на всички нива в администрацията? Има много хора, които трябва да отговарят за отделните проблеми. На парламентарния контрол в петък Нанков отговори на 16 въпроса и дори депутатите от опозицията му ръкопляскаха, защото е изключително компетентен”, коментира Караянчева. \r\n\r\n Тя допълни, че следващата седмица в пленарна зала ще бъде обсъден законопроектът за задължителното поставяне на колани в автобусите. Идеята обаче срещала сериозна съпротива. \r\n\r\n Председателят на НС коментира и напрежението в управляващата коалиция. Караянчева изрази надежда, че партньорите ще спрат да си комуникират чрез медиите. И каза, че очаква ГЕРБ да изкара пълен мандат и да изпълни поетите чрез предизборната програма ангажименти поне на 90%. \r\n\r\n В същото време пред bTV вицепремиерът и министър на отбраната Красимир Каракачанов заяви, че ВМРО няма претенции за министерски кресла. Дни преди втория Коалиционен съвет той посочи, че не се чувства обиден от факта, че премиерът Борисов не е съгласувал с него министерските оставки на Валентин Радев, Ивайло Московски и Николай Нанков. \r\n\r\n „Право на министър-председателя, който е лидер на най-голямата партия в коалицията, е да си решава кадровите въпроси, както сметне за добре. Но вече е въпрос на дебат в Коалиционния съвет между ГЕРБ и Обединени патриоти. В България казваме „Три пъти мери, веднъж режи”, защото веднъж, като отрежеш нещата не се получават после”, каза Каракачанов. \r\n\r\n Министърът на отбраната не пожела да даде лична позиция дали трябва да бъдат приети министерските оставки, защото според него това би довело до разногласия в коалицията. Каракачанов добави, че не е съгласен с мнението на коалиционния си партньор Валери Симеонов, че Борисов управлява еднолично държавата. \r\n\r\n Красимир Каракачанов даде положителна оценка на управлението и на тримата министри в оставка и заяви, че не се страхува за поста си. \r\n\r\n „Никой не се е родил министър и никой няма да бъде цял живот министър. Ако премиерът е недоволен от мен, ако моите коалиционни партньори са недоволни от мен, както се казва в казармата „Ставам, сдавам и се уволнявам””, заяви министърът на отбраната. \r\n\r\n Въпросът за „почистването” на кабинета трябва да се реши от лидерите на управляващата коалиция, каза от своя страна пред bTV  министърът на околната среда и водите Нено Димов. \r\n\r\n Той посочи, че всеки министър в кабинета се стреми да изпълни програмата, с която е поел този пост. „Обединените патриоти например имаха като предизборна програма е повишаването на доходите. Не съм убеден, че подобен тип оставки решават тези проблеми\", отбеляза Нено Димов. \r\n\r\n По думите му поемането на подобна отговорност е важно в политиката, на трябва да има и обективност върху причините. На този етап нито следствието е приключило, нито са приключили проверките, каза Димов. \r\n \n\t\t\t\t\t\t", "date": "2018.09.08", "title": "Квотата на ВМРО и Цвета Караянчева срещу оставките на тримата министри"}
{"url": "http://www.bnews.bg/article/248329-sadat_reshava_da_ostavi_li_v_aresta_minyu_staykov", "text": "\n Спецсъдът ще реши днес дали да остави за постоянно в ареста бизнесмена Миню Стайков, който беше задържан при акция на МВР и прокуратурата. \r\n\r\n Алкохолният бос е обвинен за участие в престъпна група за данъчни измами, пране на пари, съхранение и продажба на акцизни стоки без бандерол. За участие в групата бяха обвинени още неговият син Стайко, Иван Димитров - син на кмета на Карнобат и братът на съпругата на Миню Стайков. \r\n\r\n След акцията аа трима души е поискана мярка задържане под стража - сред тях е и бизнесменът Миню Стайков, а другите двама се издирват.  \r\n\r\n При проверката е установено, че става дума за верига от свързани фирми, ръководена от едно от задържаните лица. При проверката стигнахме до данни, че се извършва и данъчни престъпления. Доказателствата сочат, че въпросното лице извършва дейност в нелегалната тютюневата фабрика и влага парите в легален бизнес. \r\n\r\n Проверени са 36 офиса на фирми. В счетоводната къща, която е обслужвала бизнеса, е намерен фалшив печат на банка. \r\n \n\t\t\t\t\t\t", "date": "2018.09.08", "title": "Съдът решава да остави ли в ареста Миню Стайков"}
{"url": "http://www.bnews.bg/article/248306-bremennata_tedi_burgazlieva_krila_korema_s_fotoshop", "text": "\n Красавицата е в 9-ия месец и разкри за щастливата вест едва преди няколко дни, пише „Галерия“. Повече от 8 месеца Бургазлиева грижливо пазеше своята тайна от суеверие и прикриваше бременното си коремче с какви ли не трикове. \r\n\r\n Миската прибягвала дори до Фотошопа, когато пускала снимки в социалната мрежа, защото се страхувала от „лоши“ очи. Теди и нейният съпруг – бившият автомобилен състезател Симеон Иванов, живеят в Лос Анджелис. \r\n\r\n Двамата сключиха брак миналата година. \r\n \n\t\t\t\t\t\t", "date": "2018.09.08", "title": " Бременната Теди Бургазлиева крила корема с Фотошоп "}
{"url": "http://www.bnews.bg/article/248345-predi_ostavkite_ministara_ot_kvotata_na_dps_porozhanov_pravi_ten_na_milionerski_plazh_v_gartsiya_snimki", "text": "\n \r\n\r\n Това стана ясно от снимки на земеделския министър, появили се в социалните мрежи, съобщава \"Труд\". \r\n\r\n Докато у нас през уикенда температурите са между 22-26 градуса, то в южната ни съседка е около и малко над 30 градуса. Порожанов показал и завидни умения на плувец, става ясно от част от коментарите. \r\n\r\n \r\n  \r\n \n\t\t\t\t\t\t", "date": "2018.09.08", "title": "Преди оставките министъра от “квотата на ДПС” Порожанов прави тен на милионерски плаж в Гърция(СНИМКИ)"}
{"url": "http://www.bnews.bg/article/248344-merkel_pristigna_v_makedoniya", "text": "\n Германският канцлер Ангела Меркел започна официалната си визита в Македония. Тя бе посрещната с всички държавни почести пред сградата на правителството от премиера Зоран Заев, предаде БГНЕС. \r\n\r\n Меркел е първият германски канцлер, който е на визита в Македония след обявяването на независимостта на страната на днешния ден през 1991 г. Германският канцлер е поредният високопоставен световен лидер, който тези дни е в Скопие. Преди три дни в македонската столица беше генералният секретар на НАТО Йенс Столтенберг, а в петък - австрийският канцлер Себастиян Курц. \r\n\r\n Говорителят на германското правителство Щефан Зайберт съобщи, че по време на разговорите в Скопие основните теми на канцлера с македонския премиер Зоран Заев ще бъдат икономическите отношения. Визитата й обаче се счита за директна подкрепа за предстоящия на 30 септември референдум за промяна на името на Република Македония. Германия от години открито подкрепя компромиса в спора за името между Македония и Гърция. \r\n \n\t\t\t\t\t\t", "date": "2018.09.08", "title": "Меркел пристигна в Македония"}
{"url": "http://www.bnews.bg/article/248340-pri_aktsiya_razbiha_prestapna_grupa_za_narkotitsi_v_burgas", "text": "\n Служители на ГДБОП неутрализираха организирана престъпна група в Бургаска област, занимавала се с разпространение, производство и отглеждане на наркотици. \r\n\r\n Операцията е реализирана под наблюдението на Специализираната прокуратура, съобщи МВР. \r\n\r\n Задържани са 12 участници в групата. На четирима от тях е повдигнато обвинение за извършено престъпление и им е наложена мярка за неотклонение „задържане под стража“. \r\n\r\n В рамките на операцията са претърсени жилища и ползвани от задържаните леки автомобили. Иззети са около 1 кг различни видове наркотични вещества - суха зелена тревна маса - канабис, метамфетамин, кокаин, хашиш. \r\n\r\n Открити са 48 растения от рода на конопа, 18 от които били отглеждани в специално оборудвано за целта помещение на къща. При претърсванията са иззети още - газово оръжие, ножове и палки, а в дома на лидера на групата е открита и парична сума в размер на 15 490 лв . \r\n\r\n По първоначални данни групата е действала от началото на тази година на територията на страната и Бургаска област. Установено е, че участниците са прибягвали до използването на насилствени методи - заплахи и побои, при осъществяване на престъпната си дейност. \r\n \n\t\t\t\t\t\t", "date": "2018.09.08", "title": "ПРИ АКЦИЯ! Разбиха престъпна група за наркотици в Бургас "}
{"url": "http://www.bnews.bg/article/248322-vremeto_ochakva_ni_goresht_uikend", "text": "\n Горещ уикенд ни очаква. Това съобщиха от НИМХ на БАН.  Днес ще бъде предимно слънчево.  Ще духа до умерен вятър от запад-северозапад.  \r\n\r\n В източните и планинските райони се очаква да превали и прегърми.  Максималните температури ще са между 25 и 30 градуса.  \r\n\r\n Атмосферното налягане ще бъде по-високо от средното за месеца.  \r\n \n\t\t\t\t\t\t", "date": "2018.09.08", "title": "ВРЕМЕТО! Очаква ни горещ уикенд "}
{"url": "http://www.bnews.bg/article/248305-gadzheto_na_misheto_y_podari_prasten_za_2_bona", "text": "\n Тайнствен диамантен пръстен блесна на безимения пръст на младата поп певица Михаела Маринова.  Мишето, както я наричат фенове, е получила красивото бижу като подарък от гаджето си Александър Дюлгеров, научи „Галерия“. \r\n\r\n Футболистът решил да я зарадва по случай годишнината им с луксозен пръстен от бяло злато във формата на сърце, с диаманти 0,30 карата.  Наша проверка установи, че Дюлгеров се е изръсил минимум 2000 лева за накита. Сумата не е кой знае колко голяма за футболиста, имайки предвид щедрата заплата, която взима като защитник в ЦСКА. \r\n\r\n Дали подаръкът е бил съпроводен от предложение за брак, не става ясно, но се съмняваме. 20-годишната звезда на X Factor тепърва гради кариера и едва ли ще мине скоро под венчилото. \r\n \n\t\t\t\t\t\t", "date": "2018.09.08", "title": "Гаджето на Мишето й подари пръстен за 2 бона "}
{"url": "http://www.bnews.bg/article/248326-intsident_katastrofa_blokira_trafika_kam_varna_po_magistrala_hemus", "text": "\n Временно е ограничено движението по автомагистрала „Хемус\" в посока Варна при км 355-ти заради пътнотранспортно произшествие, съобщи Агенция „Пътна инфраструктура\". \r\n\r\n Обходният маршрут, който могат да използват шофьорите, е при етапната връзка Каспичан по пътя Нови Пазар-с. Ветрино-Девня, уточняват от агенцията. \r\n\r\n Движението се регулира от пътната полиция. \r\n\r\n Няма пострадали при инцидента, съобщи МВР Шумен. \r\n\r\n  ТИР се е обърнал на автомагистралата, уточняват от полицията.  Инцидентът е станала на км 355+700 на автомагистрала „Хемус“ в посока Варна, на около километър край бензиностанцията преди Нови пазар. Към мястото на произшествието са насочени екипи на полицията и пожарната. \r\n\r\n След пристигане пътните полицаи установили, че водач на товарен автомобил „Ивеко\" с варненска регистрация се преобърнал върху пътното платно, като част от каросерията била в насрещната лента за движение. \r\n\r\n Шофьорът е на 54 години от Аксаково. Той не е пострадал, тестът му за алкохол е бил отрицателен. \r\n \n\t\t\t\t\t\t", "date": "2018.09.08", "title": "ИНЦИДЕНТ! Катастрофа блокира трафика към Варна по магистрала „Хемус\" "}
{"url": "http://www.bnews.bg/article/248327-volen_siderov_s_ekskluzivno_vklyuchvane_v_predavaneto_na_barekov_i_bayraktarov_karakachanov_i_simeonov_tryabva_mnogo_seriozno_da_si_pomislyat_shte_spasim_li_modela_na_patriotizma_ili_shte_ostavim_da_go_razbiyat", "text": "\n Днес в първия епизод от втория сезон на предаването \"Бареков и Байрактаров без цензура\", което се излъчва всяка събота от 10:30 часа, Волен Сидеров направи ексклузивен анализ на последните събития и скандали около \"Обединени патриоти\", които предизвикаха множество дискусии. \r\n\r\n Той отбеляза, че на последния коалиционен съвет,е поставил остро въпроса, защо ръководството на ГЕРБ не взима отношение по теми, които са общо коалиционни и защо той трябва да се намесва и да обяснява, че не е коректно Валери Симеонов да каже, че премиерът му е личен диктатор и нарушава държавността, след като самият той е вицепремиер при него. \"Тази критика, която аз отправих към Симеонов трябваше да я отправи Цветанов, Томислав Дончев, Захариева, министрите на ГЕРБ, ръководството на ГЕРБ\", продължи Сидеров. \r\n\r\n Той допълни, че е недопустимо да нападаш премиера и да го обвиняваш в тежки нарушения на държавност, когато ти си част от правителството, което обвиняваш в рушене на държавността. Лидерът на \"Атака\" отбеляза, че кадрови назначения, които са предложени от Патриотите са изпълнени. \"Кой е авторитетен, след като имаш зам. - министър, областен управител, шефове на агенции и т.н. и преди броени дни си предложил Кирил Войнов - шеф на метеорологията в Министерството на икономиката и то беше прието.\", попита реторично Сидеров. \r\n\r\n Лидерът на Атака коментира и темата с оставките на тримата министри и реакцията на НФСБ, който беше излизане с декларация. Той отбеляза, че \"Обединени патриоти\" имат споразумение с ГЕРБ, в което премиерът се задължава да се съгласува с коалиционните партньори, ако реши преждевременно да подава оставка. В същото време малката партия НФСБ в по - малкия коалиционен партньор си прави собствен форум, без да уведомява никого и ще обсъжда дали да излиза от властта. Това само по себе си е нарушаване на споразумението и не е коректно. Такъв важен въпрос за излизане от властта не може да се решава на еднопартиен форум на една от трите партии. \r\n\r\n Във връзка със здравеопазването, Сидеров отбеляза важен факт. По неговите думи, \"Атака\" е имала квота да предложи зам. - министър на Министерството на здравеопазването. Възползвайки се от това, Борис Янчев с горещи молби и уговорки е склонил Сидеров да назначи настоящия министър Светлана Йорданова. \"По този начин аз нямам поглед над това министерство, както имат НФСБ, защото те имат буквално свой човек на зам. - министерска позиция.\", обяснява лидерът на \"Атака\". \r\n\r\n Сидеров изрази притеснение, че патриотичните формации имат много силна и добра идеология, но тази идеология не се следва, а на дневен ред е отваряне и затваряне на заведения. Той опроверга думите на Каракачанов, че един от основните проблеми в коалицията е липса на комуникация, като категорично заяви, че липса на комуникация няма! \r\n\r\n Във връзка със скандала за прокарване на лобистки закони на определен телевизионен оператор, зад гърба на Сидеров, той заяви, че ако повдигне темата, има риск това да се разтълкува като разправия. Той припомни, че между 2007 и 2009 година, Симеонов, като председател на Общинския съвет е работил с Димитър Николов от ГЕРБ. На практика по това време Атака и ГЕРБ управляват Бургас. След което допълни, че точно в този период срещу групировката \"СКАТ\" са протичали много сериозни проверки и с неохота си спомни и \"тревожното състояние\", по негови думи на шефа на СКАТ тогава. \r\n\r\n Относно проверките по Черноморието, свързани с шума, Сидеров отбеляза, че е установил двойни аршини. След срещи с представители на бизнес - туристически, ресторантьори, лидерът на \"Атака\" е стигнал до извода, че проверките в заведенията, на които се изсипват по 10 човека - РЗИ, НАП, данъчни институции, плюс полиция, се правят срещу определени заведения, а срещу други не. Двойният стандарт е станал повод за публичното изявление на Сидеров, в което той определя това като грешка и неговата критика бе приета като лична нападка от вицепремиерът Валери Симеонов. \r\n\r\n \"Каракачанов и Симеонов трябва много сериозно да си помислят, ще спасим ли модела на патриотизма, или ще оставим да го разбият.\", завърши Сидеров. \r\n \n\t\t\t\t\t\t", "date": "2018.09.08", "title": "Волен Сидеров с ЕКСКЛУЗИВНО включване в предаването на Бареков и Байрактаров: Каракачанов и Симеонов трябва много сериозно да си помислят, ще спасим ли модела на патриотизма, или ще оставим да го разбият!"}
{"url": "http://www.bnews.bg/article/248320-gledat_myarkata_na_britanetsa_napadnal_trima_dushi_v_slanchev_bryag", "text": "\n Съдът в Несебър ще разгледа мярката за неотклонение на британския турист, който нападна трима души в хотел в „Слънчев бряг”. \r\n\r\n 27-годишният Дани Джеймс беше задържан за 72 часа, а прокуратурата поиска постоянен арест. Ако вината на британеца бъде доказана, той може да получи до пет години затвор. \r\n\r\n Пострадалите при побоя са 60-годишен гост от Шотландия и двама служители на хотела. \r\n \n\t\t\t\t\t\t", "date": "2018.09.08", "title": "Гледат мярката на британеца, нападнал трима души в „Слънчев бряг”"}
{"url": "http://www.bnews.bg/article/248324-18_zaginali_i_19_raneni_pri_zemetresenieto_v_yaponiya", "text": "\n Броят на жертвите след земетресението с магнитуд 6,7 по скалата на Рихтер в Северна Япония нарасна до 18 души. \r\n\r\n Съобщава се и за ранени. Други 19 са ичезнали.   \r\n\r\n Земетресението удари остров Хокайдо рано в четвъртък, а 3 млн. домакинства останаха без електричество, след като електроцентралите в района бяха повредени. \r\n\r\n 25 000 военни от силите за самоотбрана са хвърлени в операциите по ликвидиране на последиците от труса. \r\n\r\n След първия трус имаше серия от вторични трусове и още едно силно земетресение. \r\n\r\n Трусът порази Япония в момент, в който тя се възстановява от преминаването на урагана Джеби, отнел живота на 11 души. \r\n \n\t\t\t\t\t\t", "date": "2018.09.08", "title": "18 загинали и 19 ранени при земетресението в Япония"}
{"url": "http://www.bnews.bg/article/248302-andrea_se_pravi_na_zhenata_kotka", "text": "\n Доскоро певицата го играеше малко зайче, но сега смени плочата. \r\nПоловинката на Кубрат Пулев надяна маска, досущ като половинката на Батман. Русокоската  не спира да побърква мрежата с всеки един фотос. Сексапилната блондинка впечатлява и с перфектната си форма и стегнато тяло, отбелязва „България Днес“. \r\n \n\t\t\t\t\t\t", "date": "2018.09.08", "title": "Андреа се прави на Жената котка "}
{"url": "http://www.bnews.bg/article/248318-zabrani_za_dvizhenie_na_tir_ove_po_patishtata_i_dnes", "text": "\nЗабранява се движението на моторни превозни средства, предназначени за превоз на товари с техническа допустима максимална са над 12 тона.\r\n\r\nТова съобщават от АПИ. \r\n\r\nЗабраната включва състав с ремаркета и полуремаркета, селскостопанска и земеделска техника, трактори и специализирана строителна техника, както следва:\r\n\r\n1) за периода от 01 юни до 15 септември 2018 г. за дните петък - неделя: Ограниченията важат само за следните участъци от републиканската пътна мрежа:\r\n\r\nАМ \"Тракия\" ограничението в движението на МПС над 12 т ще бъде както следва:\r\n\r\nв петък от 18 ч. до 20 ч. в посока София - Пловдив;\r\n\r\nв неделя от 16 ч. до 20 ч. в посока Бургас - София.\r\n\r\nАМ \"Струма\":\r\n\r\nв събота от 10 ч. до 14 ч. в посока п. в. \"Даскалово\" - ГКПП \"Кулата\".\r\n\r\nАМ \"Марица\":\r\n\r\nв неделя от 16 ч. до 20 ч. в посока Свиленград - АМ \"Тракия\".\r\n\r\nи за дните петък - от 17:00 часа до 20:00 часа и неделя - от 14:00 часа до 20:00 часа:\r\n\r\n• път I-1 с. Ребърково - Ботевград, като движението се пренасочва по път II-16 Ребърково - Своге - София;\r\n\r\n• път I-1 Благоевград - ГКПП \"Кулата\";\r\n\r\n• път I-5 Русе - Велико Търново;\r\n\r\n• път I-9 Варна - Бургас;\r\n\r\n• път II-99 Бургас - Царево.\r\n\r\n2) целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден.\r\n\r\nЗабраната се отнася за всички периоди, в които е определен повече от един почивен или празничен ден.\r\n\r\nОграниченията важат само за участъците от републиканската пътна мрежа, както следва:\r\n\r\n• Всички автомагистрали;\r\n\r\n• път I-1 с. Ребърково-Ботевград, като движението се пренасочва по път II-16 Ребърково-Своге-София;\r\n\r\n• път I-1 Благоевград-ГКПП \"Кулата\";\r\n\r\n• път I-4 п. в. \"Коритна\"-Велико Търново-Шумен;\r\n\r\n• път I-5 Русе-Велико Търново;\r\n\r\n• път I-8 ГКПП \"Калотина\"-София;\r\n\r\n• път I-9 Варна-Бургас;\r\n\r\n• път II-18 Околовръстен път София;\r\n\r\n• път II-99 Бургас-Царево.\r\n\r\nЗабраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим. \n\t\t\t\t\t\t", "date": "2018.09.08", "title": "Забрани за движение на ТИР-ове по пътищата и днес"}
{"url": "http://www.bnews.bg/article/248323-bivsh_savetnik_na_tramp_vliza_v_zatvora_za_14_godini", "text": "\n Съд във Вашингтон осъди на 14 дни затвор бившия дипломатически съветник на Доналд Тръмп – Джордж  Пападопулос, за лъжливи показания в разследването на ФБР за евентуална руска намеса в президентските избори в САЩ от 2016 г. \r\n\r\n Пападопулос освен това трябва да плати глоба от 9500 долара и да положи 200 часа общественополезен труд с една година изпитателен срок. \r\n\r\n През октомври 2017 г. 31-годишният Пападопулос се призна за виновен в лъжливи показания пред следователи от ФБР за датите и значението на контактите си с руснаци. \r\n\r\n Той призна още, че е контактувал с преподавател в Европа, който го уверил, че Русия има компрометираща информация за Хилари Клинтън – съперник на Тръмп в преидентския вот през 2016 г. \r\n\r\n Първоначално Пападопулос твърдеше, че твърдението за компрометираща информация за Клинтън е било споделено с него преди да се присъедини към предизборния екип на Тръмп, но впоследствие призна, че разговорът се е състоял след това, отбелязва ДПА. \r\n \n\t\t\t\t\t\t", "date": "2018.09.08", "title": "Бивш съветник на Тръмп влиза в затвора за 14 години"}
{"url": "http://www.bnews.bg/article/248325-barekov_i_bayraktarov_otnovo_bez_tsenzura_sezon_2_epizod_1_gledayte_na_zhivo_tuk", "text": "\n Какво да очаквате в днешния извънреден епизод на “Бареков и Байрактаров без цензура”: \r\n\r\n ЕКСКЛУЗИВНО ИНТЕРВЮ С ЛИДЕРА НА ПП \"АТАКА\" ВОЛЕН СИДЕРОВ \r\n\r\n ГОСТ В СТУДИОТО: Д-Р РОМАН ВАСИЛЕВ \r\n\r\n ЕКИП НА ПРЕДАВАНЕТО – ЕДИНСТВЕНИЯТ ДОПУСНАТ В ДОМА НА НИКОЛАЙ КОЛЕВ - БОСИЯ \r\n\r\n ЗАЩО ЗАПОЧНАХА АРЕСТИ НА ЗНАКОВИ ОЛИГАРСИ У НАС? \r\n\r\n ТРЯБВА ЛИ ДА ПОДАДЕ ОСТАВКА ВАЛЕРИ СИМЕОНОВ? \r\n\r\n ЩЕ ОЦЕЛЕЕ ЛИ КОАЛИЦИЯТА СЛЕД СЪТРЕСЕНИЯТА? \r\n\r\n   \r\n\r\n Телефон на зрителите: \r\n\r\n 02/ 914 44 33; 02/ 914 44 37 \r\n\r\n Не пропускайте: \r\n\r\n \r\n\r\n   \r\n\r\n   \r\n \n\t\t\t\t\t\t", "date": "2018.09.08", "title": "Бареков и Байрактаров отново без цензура! СЕЗОН 2, ЕПИЗОД 1! (ГЛЕДАЙТЕ НА ЖИВО ТУК)!"}
{"url": "http://www.bnews.bg/article/248317-tsarkvata_otbelyazva_rozhdestvo_bogorodichno", "text": "\n  Православната църква почита днес църковния празник Рождество на Пресвета Богородица. Денят, в който се е родила Света Дева Мария, е един от 12-те най-големи християнски празници, известен в народната традиция като Малка Богородица. \r\n\r\n На 8 септември православната църква прославя Божията майка като пазителка на християнското семейство и покровителка на родилката и детето. На много места се спазва традицията да се замесва и опича малка питка, намазана с мед за родилката, наречена „Богородична питка\". Малка Богородица е един най-предпочитаните празници, на който се провеждат събори из цяла България. \r\n\r\n По повод на празника във всички епархии ще бъде отслужена Божествена Света Литургия. Храмов празник чества един от най-знаковите български православни манастири - Роженската света обител „Рождество Богородично\". По традиция на празника на манастира, когато се изнася за литийно шествие чудотворната икона на Роженската Света Богородица идват клирици от Света Гора - Атон. \r\n \n\t\t\t\t\t\t", "date": "2018.09.08", "title": "Църквата отбелязва Рождество Богородично"}
