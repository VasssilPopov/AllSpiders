{"url": "http://www.bnews.bg/article/238238-sbogom_kapitane_hilyadi_se_stekoha_na_pogrebenieto_na_astori", "text": "Хиляди футболни привърженици се събраха пред базиликата Санта Кроче във Флоренция, за да си кажат последно сбогом с починалия капитан на Фиорентина Давиде Астори. Италианските медии пишат, че най-малко 7000 души са присъствали на церемонията. Защитникът почина внезапно в съня си преди мача срещу Удинезе. Аутопсията показа, че причина за смъртта е спиране на сърцето. Астори беше и италиански национал. На погребението дойдоха и представители на Ювентус – кръвен враг на Фиорентина. Феновете обаче загърбиха съперничеството и аплодираха футболистите на „старата госпожа“. Джанлуиджи Буфон и Джорджо Киелини също бяха в делегацията от Торино.", "date": "2018.03.08", "title": "Сбогом, Капитане! Хиляди се стекоха на погребението на Астори..."}
{"url": "http://www.bnews.bg/article/238237-albaniya_zabranyava_avtomobilite_nad_10_godini", "text": "Вносът на автомобили, произведени преди 2009 г., ще бъде забранен, обяви албанският министър на туризма и околната среда Бленди Клоши в интервю за предаването \"Открито студио\" на тиранската телевизия News 24. Правителството смята, че така ще бъде ограничено замърсяването на въздуха в страната. Мярката, която влиза в действие през юни, ще засегне автомобили, произведени преди 2009 г. Такива коли изобщо няма да бъдат допускани на територията на Албания - митниците ще забраняват дори транзитното им преминаване през страната. По данни на Световната здравна организация замърсяването на въздуха причинява смъртта на 166 от всеки 100 000 албанци. Властите смятат, че 60% от вредните емисии се дължат на стари автомобили. Новият проектозакон ще допуска само вноса на коли, които отговарят на екологичния стандарт Евро-5. Старите автомобили с Евро-1 и Евро-2 ще трябва да модифицирани, докато покрият нормите на Евро-3.", "date": "2018.03.08", "title": "Албания забранява автомобилите над 10 години"}
{"url": "http://www.bnews.bg/article/238226-maya_ilieva_se_sbabichosa_i_oshishka_napalnya_s_15_kilograma_zaradi", "text": "Неузнаваема – така изглежда една от най-красивите жени в България – вдовицата на Георги Илиев Мая.Бизнес дамата, която този май ще навърши 45 години, напълно е променила визията си и днес малцина могат да я разпознаят, ако случайно я засекат на улицата.  Колкото и да се опитва вдовицата на боса на ВИС, не е успяла напълно да овладее процеса на стареене и днес от някогашната й красота няма помен. Мая се е увлякла твърде много по ексцентричните тоалети и е заменила своето дежурно черно облекло с младежки и шарени дрехи. Макар да е само на 44 обаче те никак не й подхождат и я карат да изглежда доста комично. Към това се прибавя и съвсем неподходящата й прическа – дълги изкуствени руси плитки, събрани в дежурния кок на върха на темето й. Така някогашната брюнетка е решила да влезе в клуба на русокосите жени както в началото на връзката си с Георги Илиев, писа „Уикенд“. Това обаче е единствената прилика между някогашната Мая и 44-годишната днес бизнес дама. Илиева, която винаги е била изключително стриктна по отношение на теглото си, днес е качила поне 15 килограма. За ръста й те не са проблем, но доста променят излъчването й осанката й. Ако някогашната манекенка дълги години можеше да се похвали, че фигурата й е като за подиума, то днес навярно тя не се осмелява често да се пуска в бански или оскъдни тоалети, които да издават напълняването й. Според запознати, милионерката е започнала да качва килограми преди 3-4 години заради болест на щитовидната жлеза. В началото тя приемала ошишкването си особено драматично, но днес вече се е примирила и като че ли не й пука особено. Освен всичко, красивото лице на Мая доста е завехнало. Собственичката на салони за красота винаги е влагала в качествена козметика и процедури, но те изглежда нямат този поразителен ефект над кожата й. Сега тя изглежда с неравномерен тен, подпухнала под очите, които са единственото бляскаво и запазило привлекателността си нещо в лицето й. ", "date": "2018.03.08", "title": "Мая Илиева се сбабичоса и ошишка! Напълня с 15 килограма заради... "}
{"url": "http://www.bnews.bg/article/238239-uspeshna_zhivotospasyavashta_operatsiya_za_18_godishniya_basketbolist_sami", "text": "18-годишният баскетболист Самуил Владимиров е претърпял успешно животоспасяваща операция. Интервенцията е извършена в Международния неврологичен център в Хановер от доцент Герганов, който е успял да отстрани изцяло мозъчния тумор. \r\nМайката на Сами Боряна Владимирова благодари на всички, които са направили възможно операцията да се състои и сподели, че лечението на сина й продължава, но най-тежкото вече е отминало. \r\nПреди дни семейството на 18-годишния баскетболист потърси помощ, тъй като за две седмици трябваше да бъде събрана сумата от 50 000 евро, за да може да бъде опериран Сами заради голям тумор в мозъка. \r\nС помощта на много добри хора той отново има шанс да продължи да сбъдва мечтите си и да спортува.", "date": "2018.03.08", "title": "Успешна животоспасяваща операция за 18-годишния баскетболист Сами!"}
{"url": "http://www.bnews.bg/article/238227-sanya_borisova_ostana_bez_rabota_sled_razvoda_s_niki_iliev", "text": "Саня Борисова остана без работа след раздялата с Ники Илиев, Актрисата е уволнена от единствената пиеса, в която участваше – „Поручик Бенц” по романа на Димитър Димов. На нейно място вече играе Йоана Буковска.  Ясно е като бял ден каква е причината русокосата красавица да се раздели с единствената си театрална роля, след като се раздели и със съпруга си. Режисьор на спектакъла е нейният бивш свекър – Бойко Илиев. Очевидно след като актрисата вече не е обвързана със сина му, режисьорът не се чувства длъжен да продължава да работи с нея. За Саня и без това се твърди, че има доста спорни качества като актриса и единствената причина да й дават роли е влиятелното семейство на мъжа й. Сега вече тази причина отпада, а красавицата с големите очи остава без абсолютно никакви професионални ангажименти, писа „Уикенд“. В „Поручик Бенц” хубавата блондинка играеше с един от най-добрите приятели на Ники Илиев – Любомир Ковачев, както и с Ивайло Захариев, когото тв зрителите познават като Мартин от „Под прикритие”. Двамата остават на сцената, но вече им партнира Йоана Буковска. Според тях, режисьорът е направил най-добрия възможен ход, като се е отървал от бившата си снаха и е сложил на нейно място далеч по-талантливата, макар и не така млада Йоана. „Саня не става за нищо! Без Ники Илиев и семейството му ще умре от глад”, смятат фенове на театъра.  За момента нито Саня, нито Ники признават за раздялата си. Уволнението на актрисата обаче е доказателство, че е скъсала отношенията със семейството на младия актьор и режисьор. Според запознати, двамата все още се опитвали да изглеждат като двойка пред другите само заради филма на Ники „Нокаут”, в който Саня играе главна роля. „Когато го свалят от екраните на кината, ще признаят, че са разделени”, смятат познати на артистичното семейство. ", "date": "2018.03.08", "title": "Саня Борисова остана без работа след развода с Ники Илиев"}
{"url": "http://www.bnews.bg/article/238242-24_ekipa_palnyat_dupkite_v_sofiya_shte_ima_li_asfalt_za_vsichki", "text": "24 строителни екипи извършват текущи ремонти на територията на София. Аварийни ремонти на пътната настилка се извършва днес на улици в районите: \"Подуяне\", \"Илинден\", \"Възраждане\", \"Връбница\", \" Люлин\", \"Надежда\", \" Изгрев\", \"Младост\", \"Панчарево\", \"Красно село\" и \"Красна поляна\". Извършват се текущи ремонти на компрометирани участъци по булевардите \"Васил Левски\", \"Климент Охридски\", \"Опълченска\", \"Ломско шосе\", \"Васил Петлешков\", \"Резбарска\" \"Градинарски\", \"Владайска река\" \"Тодор Александров\" , \"Цар Симеон\", \"Вашингтон\", \"Христо Ботев\" , \"Адам Мицкевич\", \"Сливница\", Рожен\" ,\"Самоков\", \"Димитър Моллов\", \"Стоян Чумаков\", \"Атанас Москов\", както и на улици в селата Лозен и Казичане. При подходящи метеорологични условия дейностите ще продължат и утре. Работата на екипите се контролира от дирекция \"Транспортна инфраструктура\" и от кметовете на райони.", "date": "2018.03.08", "title": "24 екипа пълнят дупките в София! Ще има ли асфалт за всички? "}
{"url": "http://www.bnews.bg/article/238240-frantsiya_shte_oglasyava_i_opozoryava_imenata_na_kompanii_koito_plashtat_po_malko_na_zhenite", "text": "Френският президент Еманюел Макрон отбеляза Международния ден на жената с обещание да \"огласява и опозорява\" имената на компании, които плащат на жените по-малко, отколкото на мъжете за една и съща работа, съобщава БГНЕС. По време на посещение във фирма за управление на имоти в Париж, определяна като модел на равенство между половете, той обяви плановете си за \"драстично\" увеличаване на инспекциите на компаниите, за да се гарантира спазването на закон, изискващ равно заплащане за еднакъв труд. \"Ще въведем система \"име и позор\", за да се огласяват (имената на) компаниите, които най-малко спазват закона\", казва Макрон, който е превърнал борбата срещу сексизма в ключов приоритет. \"Никой не иска да бъде на дъното на класа по този въпрос\", каза той. Световният икономически форум миналата година класира Франция на 11-то място от 144 страни за равенство между половете, но я постави на незавидното 129-то място за равенство на заплатите за еднаква работа. В сряда министър-председателят Едуард Филип обяви плановете си да се бори за компании, които плащат на жените по-малко. В рамките на пакета от реформи на работното място, които ще бъдат финализирани следващия месец, софтуерът, следящ заплащането, ще бъде представен във всички компании с повече от 250 служители от 2019 г. и във всички компании с над 50 служители до 2022 г., каза Филип. Компаниите, за които е установено, че имат \"неоправдани\" несъответствия, ще имат три години, за да поправят ситуацията или да платят глоби до 1% от тяхната ведомост за заплатите. Сексизмът и насилието срещу жени - осезаемо облекчени от кампанията #Metoo, стартирана след скандала на Харви Уейнстейн - доминираха заглавията във Франция.На мъжете читатели на в. „Либерасион“ е било поискано да платят с 25% повече за своя брой за деня, което е пропорцията на по-ниско заплащане за френските жени в сравнение с мъжете. За една и съща работа на жените се плаща средно с 9% по-малко. „Либерасион“ публикува две издания в четвъртък с различни корици, едното с надпис \"за жени, 2 евро, нормална цена\" със символ на жена, а другото маркирано \"за мъже, 2,50 евро\" със символ на мъж. От вестника казват, че се вдъхновили от канадското месечно издание „Maclean's“, което взе по-висока цена от мъжете за изданието си през март, за да балансира разликата в заплащането на мъжете и жените.", "date": "2018.03.08", "title": "Франция ще \"огласява и опозорява\" имената на компании, които плащат по-малко на жените "}
{"url": "http://www.bnews.bg/article/238231-koko_dinev_ostavi_bebeto_na_emiliya_tya_pak_go_hvarlila_na_roditelite_si", "text": "Коко Динев остави бебето на Емилия след раздялата им. Мира наскоро навърши една годинка, но за съжаление няма как да живее заедно с майка си и баща си. Двамата се разделиха по всяка вероятност окончателно преди няколко месеца и днес певицата е щастлива с новия си приятел – арабския милионер Жорж Башур. Понастоящем за детето се грижат основно родителите на певицата в родното й градче Габрово. За това призна пред  „България Днес“ бащата на бизнесмена – Иван Динев. „То детето е още бебе – казва 68-годишният дядо. – Гледат го в Старозагорско, откъдето е Емилия. С нея се разбирам много добре, както и с Анелия“. Бащата на Динев подобно на него има деца от две жени – това са Коко и брат му Ростислав, който живее в Германия. Иван и майката на Коко са вече доста възрастни и няма как да се грижат за малката Мира. Другият син на бизнесмена от Емилия – Иван, тази година ще навърши 10 години и е ученик в частно училище в София. На певицата сега се пада сложната задача да съвместява участия, грижи за децата и новата си любовна тръпка Жорж Башур. След раздялата с Динев, той има право всяка седмица да вижда децата си. Той се лута ту в София, ту в Сандански, където върти бизнес със семейния хотел и казиното край Кулата.  ", "date": "2018.03.08", "title": "Коко Динев остави бебето на Емилия, тя пък го хвърлила на родителите си "}
{"url": "http://www.bnews.bg/article/238236-obyaviha_9000_detsa_za_izdirvane", "text": "Девет хиляди деца, останали извън училище, бяха обявени за издирване в Бургаска област. Каква част успяха да върнат в класните стаи екипите от инспектори – bTV придружи един от тях в бургаския квартал \"Победа\". Иван е баща на две деца, които престанали да посещават училище още в първи клас, казва, че е заради бедност. Никой в семейството му не работи. \"Голямо затруднение за учителите се оказват децата, които се водят по адресна регистрация тук на улицата, на която бяха съборени незаконни постройки.\" Учителката разказва за друг случай – детето се родило в Гърция и девет години не е стъпвало в училище. „Може би вкъщи, самоук, се е научил да чете и казва: „Госпожо, майка не ме пускаше, обаче вече ще ме пуска, аз искам да идвам при теб”, разказа учителката Росица Величкова от ОУ „Христо Ботев” в Бургас. Близо 9 хиляди деца в Бургаска област са извън училище. Голяма част от тях са в чужбина, заминали преди 3-4 години, каза Виолета Илиева, началник на Регионално управление на образованието в Бургас. С изпуснатите деца се занимават и обществени организации. \"Дори да има законови промени, те няма да са по насилствен начин да заставим семействата да включат децата в системата, просто трябва да направим така, че да ги мотивираме\", заяви Мария Гинева, изпълнителен директор на сдружение \"Бъдеще за децата\". От 500 издирвани по списък деца в едно от училищата, 42 вече са в класните стаи и се ограмотяват. \"Родителите разбраха, че този път държавата няма да им прости, трябва да влязат в училище\", коментира Радостина Ботушанска, директор на ОУ \"Христо Ботев\" Бургас. Върнатите 14–годишни деца също ще се учат да четат, но те ще бъдат в специални групи.", "date": "2018.03.08", "title": "Обявиха 9000 деца за издирване!"}
{"url": "http://www.bnews.bg/article/238241-ek_sas_signal_kam_pravitelstvoto_harchete_parite_za_zdrave_efektivno", "text": "ЕК ще излезе с препоръка към българското правителство за по-ефективно разходване на средствата за здравеопазване. Това заяви европейският комисар по здравеопазване и безопасност на храните Витянис Андрюкайтис, който посети УМБАЛ \"Александровска\". Еврокомисарят е на официална визита в България за среща с координаторите на Европейските референтни мрежи. На въпрос какво би препоръчал на българските здравни власти за по-добро разходване на средствата, имайки предвид, че българите доплащат два пъти повече за здраве, еврокомисарят заяви: \"В момента ще представим препоръки конкретно за държавите. В момента изготвяме така наречените зимни препоръки, свързани с финансовите инструменти за подпомагане\", пише Нюз.бг. По думите му сега съществува чудесна възможност за обмяна на мнение с българското министерство на здравеопазването, за да бъдат разгледани тези въпроси. Андрюкайтис бе категоричен, че за момента здравното застраховане в България е много ниско и трябва да се помисли как да бъде подкрепена България в това отношение. \"Трябва да насърчим българското правителство, за да видим как да осигури пълно покритие за цялата общност в България, цялостно застрахователно покритие, което да обхваща всички\", заяви той. Според него стъпка по стъпка, постепенно страната ни може да достигне покритие на цялото население със здравно осигуряване. В Александровска болница еврокомисарят се запозна с работата на три експертни центъра за диагностика и лечение на редки болести: в областта на неврологията, на имунологията и на нефрологията. Той се запозна по конкретно с функционирането на Експертния център по генетични неврологични и метаболитни заболявания - член на Европейската референтна мрежа по метаболитни заболявания (MetabERN), финансирани от Европейската комисия. \r\nКомисарят бе посрещнат от изпълнителния директор на болницата доц. Костадин Ангелов и от проф. Ивайло Търнев - началник на Клиниката по нервни болести. Проф. Търнев уточни, че през последните 25 години у нас са открити 13 нови генетични заболявания, някои специфични невропатии и наследствена форма на глаукома и заболявания, които впоследствие са открити и в други европейски страни.", "date": "2018.03.08", "title": "ЕК със сигнал към правителството: Харчете парите за здраве ефективно! "}
{"url": "http://www.bnews.bg/article/238233-zheni_ot_tsyal_svyat_se_obyaviha_sreshtu_diskriminatsiyata_i_seksualniya_tormoz", "text": "С масови протести и различни прояви жени от цял свят отбелязаха 8 март. Те призоваха международната общност да положи повече усилия в борбата с дискриминацията и сексуалния тормоз. Стотици жени излязоха на демонстрации в няколко града в Турция. Те изразиха своето недоволство от неравенството между половете в страната. В Испания жените обявиха безпрецедентна 24-часова стачка. За много мъже това означаваше, че трябва да се нагърбят с домакинските задължения и да заведат децата си на училище. В Мадрид се състоя шествие с велосипеди. Голяма демонстрация в подкрепа на правата на жените имаше и в южнокорейската столица Сеул. Руският президент Владимир Путин на свой ред поздрави жените по света с откъс от стихотворение на поета Андрей Дементиев. В празненствата по случай 8 март се включи и руската полиция. Служители на реда спираха жени – шофьори, за да им подаряват цветя.", "date": "2018.03.08", "title": "Жени от цял свят се обявиха срещу дискриминацията и сексуалния тормоз!"}
{"url": "http://www.bnews.bg/article/238217-rachkov_i_mariya_ignatova_pak_kato_vlyubeni_uchenitsi_snimki", "text": "Бившите любовници Мария Игнатова и Димитър Рачков пак са си близки. След разялата си, настъпила преди повече от година, двамата старателно се отбягваха, но сега отново се радват един на друг. Колко им е хубаво да са заедно, е видно от снимките, които им бяха направени във вторник в столичен от папараците на \"Уикенд\". В търговския център Мария и Митко присъстваха на пресконференция по повод старта на нови БГ сериал. Рачков и Игнатова, които също имат роли в комедийната сага пристигнаха поотделно на представянето. След официалната част обаче двамата не побързаха да си тръгнат, а се събраха да си бъбрят. Водещите на \"Господари на ефира\" се усамотиха на маса на последния етаж в мола и си загукаха като влюбени гълъбчета. Отстрани те изглеждаха така, сякаш никога не са се разделяли и чувствата им един към друг са все така силни. Задушевният им разговор продължи около 40 минути. За това време дългогодишните интимни половинки изпушиха по няколко цигари и обсъдиха куп неща. Докато си хортуваха Мария седеше на столче, скръстила еротично крака, а Митко стоеше прав до нея. Русокосата красавица бе привидно много спокойна, а на събеседника й му личеше колко се вълнува, задето отново е в нейната секси компания. Двамата можеха да си приказват и още, ако техни колежки от екипа на братята Халваджиян не се бяха присъединили към тях. На Игнатова не й стана хич приятно, че й нарушават раздумката с бившия й любим и първоначално тенденциозно не обръщаше внимание на придошлите. 5 минути по-късно звездната седянка бе окончателно разтурена. Мария и Митко се отправиха заедно към паркинга на мола и изчезнаха от полезрението на всички. Дали тв звездите са продължили срещата си на друго място или всеки от тях е поел самостоятелно по лични дела, не се знае. За Раздялата на Рачков и Игнатова се заговори още през 2016-а. Доказателства, че връзката име приключила обаче липсваха чак до лятото на 2017-а. Тогава в открито писмо до медиите бургаският комик призна, че отдавна е скъсал с блондинката и помоли веднъж завинаги всички да спрат със спекулациите. \r\n ", "date": "2018.03.08", "title": "Рачков и Мария Игнатова пак като влюбени ученици (Снимки)"}
{"url": "http://www.bnews.bg/article/238210-desislava_popari_fenovete_si_nyama_da_se_vrashtam_na_stsenata_skoro", "text": "Фолк певицата ДесиСлава роди второ дете и реши да се оттегли за по-дълго от сцената. Певицата, която роди за втори път в края на миналата година, е изцяло отдадена на сина си. В момента цялото й време преминава в грижи за бебето и изпълнителката съвсем не бърза да го остави само. \r\n„Смятам да се върна по някое време, но няма да е скоро. Надявам се, че ще бъде тази година”, каза ДесиСлава. Тя добавя, че бащата на малкия Борис—боксьорът Благой Найденов, се грижи най-много за бебето. „Много голяма щастливка съм в това отношение. Благой има много сериозно отношение към бащинството и се справя прекрасно”, радва се ДесиСлава. \r\n ", "date": "2018.03.08", "title": "ДесиСлава попари феновете си: Няма да се връщам на сцената скоро! "}
{"url": "http://www.bnews.bg/article/238223-bobi_mihaylov_prie_vazhni_gosti_vizhte_gi", "text": "Емирът на Катар шейх Тамим бин Хамад ал Тани и президентът на България Румен Радев се срещнаха с президента на Българския футболен съюз Борислав Михайлов в Националната футболна база \"Бояна\".  По време на визитата бяха положени основите на бъдещо сътрудничество между футболните федерации на България и Катар, което бе посрещнато радушно от държавния глава Румен Радев, пише БТВ. Президентът Михайлов показа на своите високопоставени гости административната сграда на БФС, футболните терени, хотелската част, фитнес-центъра и възстановителния център на Националната футболна база. \"За мен е голяма чест да стартираме подобно сътрудничество със страна, която подкрепя толкова осезаемо развитието на спорта и в частност футбола. Радвам се, че емирът остана с прекрасни впечатления от условията в нашата база в Бояна, която може да осигури отличен престой на отбори от тази страна. Предстоят ни срещи и разговори с колегите от футболната федерация на Катар, които вярвам, че ще бъдат ползотворни\", заяви президентът на Българския футболен съюз Борислав Михайлов. Емирът на Катар шейх Тамим бин Хамад ал Тани е на първо посещение в България по покана на президента Румен Радев във връзка с подписването на двустранни договори за сътрудничество в областите на икономиката, енергетиката, селското стопанство, младежта и спорта, транспорта, търговията и туризма. Емирът пристигна с делегация от над 60 представители на компании от Катар, които ще участват в двустранен бизнес форум. Визитата в България на шейх Тамим бин Хамад Ал Тани включва среща и с премиера на България Бойко Борисов.", "date": "2018.03.08", "title": "Боби Михайлов прие важни гости - вижте ги! "}
{"url": "http://www.bnews.bg/article/238235-zatvoriha_metrostantsiyata_na_sofiyskiya_universitet_veche_e", "text": "Специализирани екипи реагираха на сигнал за изоставен багаж на метростанция в София, съобщиха от МВР. \r\nОколо 17 часа е подаден сигнал за изоставена пазарска чанта на метростанцията на Софийския университет. Веднага са изпратени полицейски екипи на място. \r\nИзвършват се стандартните проверки по процедура. Влаковете на метрото не са спрени, съобщава БТА. Малко след 17,30 часа метростанцията отново бе отворена за пътници.", "date": "2018.03.08", "title": "Затвориха метростанцията на Софийския университет! Вече е... "}
{"url": "http://www.bnews.bg/article/238222-madona_i_kim_kardashiyan_s_obsht_biznes", "text": "MDNA среща KKW - под този надслов се проведе събитие в Лос Анджелис, на което двете знаменитости представиха първия си общ бизнес проект - MDNA Skin и KKW Beauty. Както се подразбира става въпрос за козметика и красота. Мадона публикува тийзър към рекламата на страницата си в Instagram. 59-годишната поп легенда пусна черно-бяло видео, което озаглави When Worlds Collide. \"Успяхме да извлечем стволови клетки и да сложим всичко на едно място\". Така промотира певицата своя Reinvention Cream. Серията за грижа за кожата на Мадона се продава в Азия от 2014 г., но вече може да бъде открита в луксозните магазини Barney's в САЩ. В нея има шест продукта и аксесоари на цена от 50 до 600 долара. \r\n ", "date": "2018.03.08", "title": "Мадона и Ким Кардашиян с общ бизнес"}
{"url": "http://www.bnews.bg/article/238194-eltan_dzhon_izbyaga_ot_stsenata_zaradi_nagal_fen", "text": "Елтън Джон напусна сцената по време на концерт в Лас Вегас заради груб и невъзпитан почитател, който се намеси по време на изпълнението му. \"Един фен сложи ръцете си върху клавишите за пианото, докато свирих, и продължи да го прави, дори и след като го помолих да спре\", написа 70-годишният британски певец в Туитър. „Този човек беше груб, нахален, нямаше никакво уважение към нашето шоу, затова… напуснах сцената, докато не го отстранят оттам“, добави музикантът, цитиран от БГНЕС. Инцидентът се разигра по време на представлението „Събота вечер“, в което участието на Елтъ Джон събра много публика. По-късно той се върна на сцената, но не и фенът. Певецът обяви по-рано тази седмица, че планира световно турне, което ще започне на 8 септември и ще продължи през 2021 година. Той е един от първите знаменитости, признал че е гей, това се случи през 980-те години.", "date": "2018.03.08", "title": "Елтън Джон избяга от сцената заради нагъл фен "}
{"url": "http://www.bnews.bg/article/238216-nakazatelna_protsedura_ot_ek_za_balgariya_prichinata_e", "text": "Европейската комисия стартира наказателна процедура срещу България за данъчно облагане за горива. Комисията иска от страната ни да промени разпоредбите си относно ДДС, приложими за дружествата, търгуващи с горива и за използването на активите на дружествата за нестопански цели. \r\nКомисията изпрати официални уведомителни писма на България с искане да приведе разпоредбите си за данъка върху добавената стойност (ДДС) в съответствие с правото на ЕС. \r\nЕдиният от случаите е свързан с факта, че понастоящем малките дружества, търгуващи с горива, са задължени да плащат авансово прекомерно високи суми, за да гарантират, че могат да платят дължимото от тях ДДС. За големите дружества е достатъчно само да внесат гаранция в размер, равен на дължимото по сделките им ДДС. \r\nКомисията смята, че националното законодателство не е съвместимо с нормите на ЕС  и със свободата на стопанска инициатива (член 16 от Хартата на основните права на ЕС). \r\nОтделно от това България се приканва да промени правилата си за начисляване на дължимия ДДС в случаите когато стопански активи се използват за частни или нестопански цели и когато стопански активи се прехвърлят в друга държава членка. Ако България не предприеме действия по тези две искания в следващите два месеца, Комисията може да изпрати мотивирано становище на българските органи.", "date": "2018.03.08", "title": "Наказателна процедура от ЕК за България! Причината е... "}
{"url": "http://www.bnews.bg/article/238211-krastiha_megan_na_tayna_tseremoniya_v_kentarbari", "text": "Меган Маркъл стана част от англиканската църква на тайна церемонията, извършена от архиепископа на Кентърбъри. \r\nДо нея бе годеникът ѝ принц Хари. 45-минутната служба се е състояла във вторник вечерта. \r\nНа кръщенето са присъствали принц Чарлз и Камила, но принц Уилям и бременната Катрин не са били там. \r\nКръщенето на Меган Маркъл и навлизането ѝ в дебрите на англиканската вяра е стъпка към предстоящата ѝ сватба с принц Хари и трансформацията ѝ от разведена американска актриса в бъдеща снаха на кралското семейство. \r\nЦеремонията е била строго охранявана и на нея са присъствали само няколко членове на кралското семейство. \r\nМеган помолила 62-годишния архиепископ да води службата, когато преди няколко месеца той я напътствал и я въвел в тайнството на църквата. \r\nКръщенето е спазило пълният ритуал на църквата със светена вода от река Йордан. Църквата в замъка Сейнт Джеймс е знакова за живота на Хари. В нея е било положено тялото на Даяна седмица преди погребението ѝ през 1997 г. Принц Джордж също е кръстен в тази църква през 2013 г. \r\nПо принцип не е нужно Маркъл да става англиканка, за да се омъжи за Хари, но още след годежа им през ноември 2017 г., тя даде да се разбере, че ще кръсти, за да покажае уважение към кралицата като глава на англиканската църква. \r\nПринц Хари и Меган ще се оженят на 19 май в църквата Сейнт Джордж в замъка Уиндзор.", "date": "2018.03.08", "title": "Кръстиха Меган на тайна церемония в Кентърбъри"}
{"url": "http://www.bnews.bg/article/238225-monika_stanisheva_ne_obsluzhva_ginka_varbakova", "text": "Опитът да бъда замесена с „Инерком” е фалшива новина. Tова заяви съпругата на лидера на ПЕС Сергей Станишев – Моника Станишева, след като по-рано от ГЕРБ се усъмниха, че тя е пиар на фирмата купувач на ЧЕЗ. Станишева е категорична, че нито лично тя, нито фирмата, която управлява – „Активгруп”, има нещо общо с пиар обслужването на Гинка Върбакова или притежаваната от нея компания. „Добре известно е, че всеки човек с по-висока компютърна грамотност може да промени метаданните на документите във всеки файл”, отбелязва в съобщение до медиите Моника Станишева. „Учудващо е, че една политическа сила, която претендира да бъде сериозна, може да използва медийни спекулации, неосновани на факти, за своя политическа декларация”, допълва тя. Станишева подчертава, че няма да позволи името ѝ да бъде замесвано в „подобни нелепи сценарии” и че всеки, който разпространява неверни твърдения за мен, ще трябва да ги докаже в съда.", "date": "2018.03.08", "title": "Моника Станишева не обслужва Гинка Върбакова"}
{"url": "http://www.bnews.bg/article/238232-chetvarta_zhertva_na_ogneniya_uzhas_v_sredets", "text": "38-годишната жена, пострадала тежко при пожара в къща в град Средец, е починала, съобщиха от бургаската полиция. Огънят избухнал снощи около 22:14 часа в къщата на ул. „Захари Стоянов“. В нея живеело семейство с четири непълнолетни деца. В пламъците загинаха 34-годишният баща и две от децата - момиченце на 6 години и 12-годишно момче.  \r\n38-годишната майка и двама от синовете ѝ (на 11 и 8 години), бяха откарани първо в УМБАЛ – Бургас, а оттам във Военно-медицинска болница – Варна (в Клиниката по изгаряния), с опасност за живота. \r\nВъпреки усилията на лекарите, днес младата жена е починала. Състоянието на едно от момченцата също е критично. То е с 88 процента изгаряния.  \r\n„Направихме всичко възможно, за да я спасим. Изгарянията по тялото й бяха повече от 85 процента. По-голямото момче също е в много тежко състояние, на апаратна вентилация в „Реанимация“. Прогнозите ни не са никак добри. С дълбоки изгаряния е и другото 8-годишно дете“, уточни директорът на ВМА-Варна д-р Ивайло Въжаров, цитиран от Дарик. \r\nРазследването за причините за пожара продължава. По неофициална информация забравена от бащата бензинова резачка, която е била до печка на твърдо гориво, се е взривила от горещината.", "date": "2018.03.08", "title": "Четвърта жертва на огнения ужас в Средец"}
{"url": "http://www.bnews.bg/article/238221-kod_spokoyno_nyama_da_ima_navodneniya", "text": "Опасност от наводнения няма, сочи състоянието на наблюдаваните от Министерството на околната среда и водите комплексни и значими язовири. Регистрираното преливане на язовир „Тича“ в момента е 2 м3/сек. Притокът към язовира за последното денонощие е намалял, а преливните количества към момента не представляват опасност за населението и инфраструктурата по поречието на реката след язовирната стена. Изпусканите през основните изпускатели количества, както и тези, преливащи през преливните съоръжения, не създават потенциално опасни ситуации за населението. Коритата на реките след язовирните стени са в добро състояние и проводимостта им е осигурена. Със запълване над 90% към 8 март са следните комплексни и значими язовири: „Йовковци“, „Среченска бара“, „Тича“, „Камчия“, „Ясна поляна“, „Ахелой“, „Мандра“, „Въча“, „Кричим“, „Боровица“, „Кърджали“, „Студен кладенец“, „Розов кладенец“ и „Пчелина“. Чрез месечен график са предписани определени обеми на 21 язовира, които да не се надвишават, с цел плавно и контролирано изпускане на водни маси за осигуряване на свободен обем в тях. Експлоатационните дружества са предприели мерки за изпълнение на условията, поставени в графика. Намаляването на обема се извършва чрез увеличена работа на ВЕЦ и/или контролирано изпускане през основен изпускател, като предвид предстоящия летен сезон и нуждите на населението от питейна вода, ще бъде гарантирано водоснабдяването. За осигуряване на свободен обем контролирано се изпускат язовирите: „Йовковци“, „Ястребино“, „Бели Лом“, „Тича“, „Съединение“, „Георги Трайков“, „Порой“, „Ахелой“, „Ясна поляна“, „Малко Шарково“ и „Тракиец“. През преливните съоръжения преливат язовирите: „Йовковци“, „Камчия“, „Ясна поляна“, „Боровица“, „Тича“ и „Пчелина“. При язовирите „Боровица“ и „Пчелина“ преливните количества и притокът за последното денонощие се запазват в границите на тези от предишното денонощие, като не са регистрирани проблеми при преливането. Притокът към язовирите „Ясна поляна“ и „Йовковци“ намалява. При язовир „Камчия“ се регистрира покачване на притока и преливното водно количество. Преливането на язовира към момента не създава предпоставки за вредно въздействие на водите. Коритото на реката след язовирната стена е с осигурена проводимост, като язовир „Георги Трайков“ разполага със свободен обем и се изпуска към момента контролирано, с цел поемане на количествата от язовир „Камчия“. Съгласно приложение №1 към чл.13 ал.1, т.1 от Закона за водите, комплексните и значими язовири са 53. Сумата от наличните в тях завирени обеми към 8 март е 4806,5 млн. м3 и представлява 74,1 % от сумата на общите им обеми. Според основното им предназначение наличните в тях завирени обеми са както следва: – питейно-битово водоснабдяване – 88,5 % от общия им обем; – напояване – 60,5 % от общия им обем; – енергетика – 81,5 % от общия им обем. Наличните завирени обеми в язовирите с трансгранично влияние: Каскада „Арда“: Язовир „Кърджали“ - 477,611 млн. м3, което е 96,1% от общия му обем Язовир „Студен кладенец“ – 352,902 млн. м3, което е 91,0 % от общия му обем Язовир „Ивайловград“ – 120,531 млн. м3, което е 76,9 % от общия му обем. Каскада „Горна Тунджа“: Язовир „Копринка“ – 61,739 млн. м3, което е 43,4 % от общия му обем Язовир „Жребчево“ – 176,716 млн. м3, което е 44,2 % от общия му обем.", "date": "2018.03.08", "title": "Код Спокойно: Няма да има наводнения! "}
{"url": "http://www.bnews.bg/article/238213-unikalni_zhenski_nakiti_ot_vazrazhdaneto_izlagat_v", "text": "По случай 8 март в Котел показват уникални женски накити от Възраждането. Експонатите са изложени в Кьорпеевата къща – първия музей в града. Показани са гривни, пафти и накити за коса, собственост са на най-богатите котелски фамилии. Досега те са стояли в касата на музея заради страх от кражби. Сред експонатите е триелементова метална гривна, която е принадлежала на Неша Раковска – сестрата на Георги Раковски, разказва уредникът на музея Стефан Иванов. Накитите са дело на най-добрите ювелирни школи в Европа. Котелските търговци радвали с тях жените си след дълго отсъствие от дома. „Куните са били носени от Йерусалим. Повечето са изработени от бронз, сребро, месинг, с частична или пълна позлата, или след това са обработвани с цезий“, разказва Иванов. За красотата на жените в Котел се носели легенди, а някои от тях оставили следи в европейската история. Анна дьо Двай, например, е известна поетеса от рода на Софроний Врачански. Тя е живяла във Франция и е била Кавалер на почетния легион, разказва Иванов. Изложбата ще остане в музея до края на седмицата.", "date": "2018.03.08", "title": "Уникални женски накити от Възраждането излагат в... "}
{"url": "http://www.bnews.bg/article/238219-zhenite_v_es_po_obrazovani_ot_mazhete", "text": "В ЕС жените са по-добре образовани от мъжете, сочат данните от доклад за равенството на половете, представен днес от Европейската комисия. \r\nЖените все още поемат по-голямата част от домакинските задължения в семейството, получават с около 16 на сто по-ниско възнаграждение от мъжете, а насилието срещу тях остава проблем, пише в документа. \r\nПрез 2016 г. 44 на сто от жените на възраст 30-34 години са с диплом за висше образование в сравнение с 34 на сто от мъжете. Въпреки това жените остават много по-слабо представени на ръководни постове в дружествата, както и в политиката. \r\nВ шест държави (Гърция, Хърватия, Кипър, Латвия, Унгария и Малта) жените съставляват по-малко от 20 на сто от всички депутати. Разликата между половете по отношение на заетостта през последните няколко години остава около 11 на сто. Държавите в ЕС с ниски резултати не бележат особен напредък, се допълва в доклада. \r\nСпоред 44 на сто от европейците, жените трябва да се грижат за дома и семейството. Във всяка трета европейска държава 70 на сто от хората мислят така. Всяка трета жена в ЕС е била подложена на физическо и/или сексуално насилие след навършване на 15 години. Над половината (55 на сто) от жените са преживели сексуален тормоз. \r\nСпоред ЕК по-големият брой жени в областта на цифровите технологии би могъл да доведе до годишно увеличение на БВП на ЕС с 16 милиарда евро. Въпреки това само 24,9 на сто от жените висшисти завършват образование, свързано с технологиите, се отбелязва в доклада.", "date": "2018.03.08", "title": "Жените в ЕС по-образовани от мъжете! "}
{"url": "http://www.bnews.bg/article/238230-vizhte_noviya_vlak_za_metroto_snimki", "text": "Първият влак за третия лъч на метрото вече е в процес на технически изпитания, написа Йорданка Фандъкова във фейсбук.  В производство са още 4 от 20-те влака, като първите ще започнат да пристигат в София през лятото на тази година. От думите й става ясно, че новите мотриси са с намалено потребление на електроенергия, намалени нива на шум, както и с опция за движение без машинист. Целият влак е проходим, за разлика от тези, които имаме, при които вагоните са отделени.", "date": "2018.03.08", "title": "Вижте НОВИЯ влак за метрото! (СНИМКИ)"}
{"url": "http://www.bnews.bg/article/238224-arman_babikyan_ekskluzivno_za_bnews_upravlyavashtite_sa_neadekvatni_borisov_parvo_ne_znae_za_kakvo_stava_vapros_s_chez_posle_iska_sa_uchastva_patreotite_vsichki_znaem_zashto_gi_sabraha", "text": "  Екипът на BNews се свърза с политолога Арман Бабикян по актуалните теми, които тресат държавата - ЧЕЗ, разпада при ПатрЕотите и цялостната политическа обстановка. - Това, което управляващите показаха в тази сделка е, че не са адекватни. Първо министър-председателят каза, че не знае за какво става въпрос, че това е сделка между две частни фирми и държавата няма да участва, след това държавата поиска да участва в сделката. Това показва една обърканост и че той не знае как да постъпи. Тези действия, които включват държавата, показват, че е лош стопанин. - Проруските изяви на „Атака“ и ВМРО са отдавна известни. Вели са знамена по не едно събития и е видно чии интереси защитават. За пореден път заемат проруска позиция. По-скоро изненадващо е смелото и доста справедливо изказване на Валери Симеонов. Коалицията им е известно защо е събрана, за да оцелеят в рамките на управлението. - Говорят се много неща. За кой дърпа конците им и в чия услуга работят можем да съдим по действията на министрите от коалицията, отколкото по поведението на депутатите им в парламента. Поведението на министрите е повече показателно, отколкото това, което става в парламента. - Един уважаващ себе си политик не може да адмирира подобно отношение към държавния глава, а това е българският президент. Подобно поведение няма как да бъде толерирано. Ако някой уважава държавата си, трябва да реагира така. Ние неколкократно ставаме свидетели на подобни обиди и за българския език, и за Македония, а този духовник ни размаха пръст и ни каза пред коя кръв да скланяме глави. Русия изглежда е все още държава, в която духовния й водач е под управлението на държавното управление, а не под това на паството му.", "date": "2018.03.08", "title": "АРМАН БАБИКЯН ЕКСКЛУЗИВНО ЗА BNEWS: Управляващите са неадекватни! Борисов първо не знае за какво става въпрос с ЧЕЗ, после иска са участва! ПатрЕотите всички знаем защо ги събраха..."}
{"url": "http://www.bnews.bg/article/238218-zhestok_udar_verizhna_katastrofa_v_mladost_dvizhenieto_e", "text": "Верижна катастрофа между бетоновоз, джип и лек автомобил е станала на бул. \"Александър Малинов\", предаде \"Фокус\". \r\nИнцидентът е станал близо до спирката на градския транспорт до блок. 43 в квартал \"Младост\" в посока бул. \"Цариградско шосе\". \r\nДвижението е затруднено. На мястото на инцидента има полиция.", "date": "2018.03.08", "title": "Жесток удар: Верижна катастрофа в Младост, движението е... "}
{"url": "http://www.bnews.bg/article/238215-golemiya_margin_stana_kum_na_irena_milyankova", "text": "Бившият модел и актриса Ирена Милянкова се е омъжила за брокера на луксозни недвижими имоти Никола Чолаков. Щастивото събитие преминало в тесен семеен кръг от 20 души. Бившата половинка на Ирена и баща на 4 от децата й  - Росен Чолов, не е бил сред поканените. Чолата научил, че Милянкова се е задомила пост фактум.  Според запознати, лично бившия сикаджийски бос Красимир Маринов, по-известен като Големия Маргин, е кумувал на сватбата на семейство Чолакови. Именно той се намесил при раздялата й с Чолата, тъй като бившата половинка на Ирена минавал за един от най-близките хора на братя Маргини. Милянкова получила уверението на Големия Маргин, че Чолата няма да й създава никакви проблеми в бъдеще. За да избегнe нашествието от папараци, Милянкова станала г-жа Чолакова в съседна Гърция. Южната ни съседка е любимата им дестинация.  Съпругът на синеоката красавица е баща на петото й дете – Виктория, която се роди преди 2 години. С раждането на момиченцето хлапетата в семейството им станаха 7 на брой, тъй като от предишни свои връзки Чолаков също има 2 деца. През януари Съни от хитовата крими поредица „Под прикритие” стана брокер на месеца във фирмата за недвижими имоти, в която работи. Многодетната майка се запали по бизнеса покрай новия си мъж, с когото са заедно от 4 години. ", "date": "2018.03.08", "title": "Големия Маргин стана кум на Ирена Милянкова"}
{"url": "http://www.bnews.bg/article/238220-metresata_na_dalgiya_progovori_sled_rezila_v_chereshkata_masovo_priyateli_se_otdrapnaha_ot_men_kakvo_kaza_za_slavi_vizhte", "text": "Актуалната плеймейтка Нора Недкова проговори пред списание LOVE style за скандалното си поведение в „Черешката на тортата”. \"За съжаление моето представяне в „Черешката на тортата” не се получи така, както бях очаквала. Просто средата, в която се намирах, ме провокира да се държа отбранително. След това хората ме нападнаха и се вдигнаха срещу мен, а не виждам какво толкова лошо съм направила. Изживях тази негативна вълна тежко, по мой си начин. Масово приятели се отдръпнаха от мен и дори ги е срам да излизаме. Може би и баща ми изживява по някакъв начин и е обиден от това, което се пише, че не ме е възпитал добре. Но аз съм от поколението, което отрасна на улицата с другите деца, защото родителите ни работеха по цял ден. Аз съм продукт на обществото, в което живея”, твърди Недкова. Нора говори и за отношенията си със Слави Трифонов. „Възхищавам се на Слави като тв водещ и професионалист. Нямам никакви други впечатления от него, защото не го познавам добре. Дори не знам дали бих излязла с него на вечеря, ако ме покани.”", "date": "2018.03.08", "title": "Метресата на Дългия проговори след резила в Черешката: Масово приятели се отдръпнаха от мен! Какво каза за Слави - вижте! "}
{"url": "http://www.bnews.bg/article/238234-dvama_dushi_zaginaha_kray_pernik", "text": "Двама души загинаха в катастрофа на пътя Перник – Брезник. Това съобщиха за Дарик от пресцентъра на МВР. \r\nСигналът за инцидента е подаден в 14:00 ч. \r\nСблъсъкът е бил между камион и лек автомобил. Жертвите са се возели в колата. \r\nДвижението след квартал „Радина чешма” се осъществява двупосочно в една лента и се регулира от „Пътна полиция”. \r\nПричините за инцидента все още не са ясни.", "date": "2018.03.08", "title": "Двама души загинаха край Перник "}
{"url": "http://www.bnews.bg/article/238203-mazhat_kolil_peshehodtsi_vav_viena_e_afganistanets", "text": "Задържаният по подозрение за едно от нападенията с нож в австрийската столица в сряда вечерта е афганистанец, съобщи в. „Клайне цайтунг”. Мъж се нахвърли срещу пешеходци във Виена и започна да ги ранява с нож, а след това избяга от местопрестъплението. Сериозно ранени са трима души. По-късно полицията съобщи за още едно нападение, близо до първото, при което е ранен един човек. Засега не е установена връзка между двете атаки. Виенската полиция съобщи, че задържаният е на 23 години. Мотивите са нападението му засега не са изяснени.", "date": "2018.03.08", "title": "Мъжът, колил пешеходци във Виена, е афганистанец"}
{"url": "http://www.bnews.bg/article/238206-proletna_burya_zapochna_amerikanski_desanten_korab_navleze_v_cherno_more", "text": "Американският десантен кораб \"Оук Хил\" е навлязъл в Черно море, съобщават в \"Туитър\" турски наблюдатели, проследяващи движението на военните кораби през Босфора. През протока „Оук Хил” е бил ескортиран от турската брегова охрана. Американската машина се отправя към Румъния, където ще участва в ученията „Пролетна буря 2018”, съобщиха от военноморското командване на САЩ. По информацията на американските военни предстоящите маневрите са с цел повишаване на бойната съгласуваност на въоръжените сили на САЩ и Румъния. От началото на годината американски военни кораби постоянно навлизат в Черно море. Разрушителят „Карни” вече на два пъти бе в Черно море, а в единия от случаите беше придружен и отк друг боен кораб „Рос”. Появиха се и информации в медиите, че САЩ са изпитали в Черно море нова бойна електроника. Припомняме, че учението \"Пролетна буря\" ще се проведе от 8-и до 15 март.", "date": "2018.03.08", "title": "Пролетна буря започна! Американски десантен кораб навлезе в Черно море!"}
{"url": "http://www.bnews.bg/article/238208-totalno_protakane_sled_tri_chasa_zasedanie_sadat_izvednazh_varna_deloto_sreshtu_prokopiev_dyankov_i_traycho", "text": "Само три часа след началото на разпоредителното заседание по делото срещу бившите министри Симеон Дянков и Трайчо Трайков, както и бизнесмена Иво Прокопиев, специализираният съд прекрати и върна делото на прокуратурата. Тримата са подсъдими заради приватизацията на държавния дял от енергодружеството EVN преди седем години. Това е втори съд, който връща обвинителният акт. През октомври същото стори и съдия Костадинка Костадинова. Основният аргумент на съдия Ангелова е, че делото е внесено от \"некомпетентна прокуратура\", тоест от Софийската градска, а не от Специализираната. Другият аргумент на съда е, че трябва да има повече конкретика в обвинителния акт за мястото на деянието. Решението не е окончателно и то може да бъде протестирано пред Апелативния спецсъд. Припомняме, че по време на заседанието граждански иск в размер на 20 млн. и 829 хил. лева предяви министърът на финансите Владислав Горанов към Симеон Дянков, Иво Прокопиев и трима мениджъри от консултанското дружество \"Булброкърс\". Отделно от него има още един иск в размер на 6 млн. срещу Радослав Рачев, който е шеф в „Булброкърс“. Това стана в началото на разпоредителното заседание по делото за продажбата на 33% държавен дял на електроразпределителното дружество EVN. То тръгна в специализирания наказателен съд. Подсъдими са бившите министри на енергетиката и финансите Трайчо Трайков и Симеон Дянков, издателят Иво Прокопиев и мениджърите в \"Булброкърс\" Радослав Рачев, Любомир Евстатиев и Петър Василев. Към Трайков няма предявен граждански иск.", "date": "2018.03.08", "title": "ТОТАЛНО ПРОТАКАНЕ: След три часа заседание съдът изведнъж върна делото срещу Прокопиев, Дянков и Трайчо"}
{"url": "http://www.bnews.bg/article/238207-yunoshite_ni_razbiha_srabskiya_otbor", "text": "Юношеският национален отбор на България до 19 години разби с 4:1 връстниците си от Сърбия в контрола. Проверката се игра в Симитли.  Атанас Кабов откри резултата в 17-ата минута, след като получи чудесен пас от Ертам Томбак. След половин час игра юношата на Левски удвои резултата след гол от пряк свободен удар.  В 32-ата минута Емил Янчев направи резултата класически след асистанция на Доминик Янков.  Гостите получиха три червени картона през второто полувреме. Давид Дунджерски беше изгонен от игра в 46-ата минута с втори жълт от главния арбитър Димитър Димитров. На негово място влезе друг играч на сърбите.  В 60-ата минута реферът изгони от резервната скамейка и треньорът на гостите Милош Велебит. Само две минути по-късно Игор Максимович намали за 1:3 с хубав удар от дъгата пред наказателното поле.  В 76-ата минута Велко Николич също бе изгонен заради реплика към Димитров. Две минути преди края Страхиня Йованович получи втори жълти и червен картон за фаул срещу Борислав Вукадинов. В добавеното време Радослав Живков вкара за крайното 4:1.  Това бе последна контрола за възпитаниците на Ангел Стойков преди евроквалификациите в Испания, които започват на 20 март, пише ТопСпорт.", "date": "2018.03.08", "title": "Юношите ни разбиха сръбския отбор"}
{"url": "http://www.bnews.bg/article/238205-mariya_ilieva_sled_razhdaneto_kazvam_se_somnambuliya_i_ne_zhiveya_s_bashtata_na_sina_mi", "text": "Аз вече се казвам „Сомнамбулия Илиева“. Бях 1 ден в следродилна депресия, не ми хареса, излязох. Нямам истерични крайности, в които изпадам. Това сподели певицата Мария Илиева в предаването „Преди обед“ по bTV само месец след раждането на сина си Александър. Певицата призна, че майка ѝ и приятелите много помагат в отглеждането на бебето. „Това ми дава много сили и спокойствие, защото иначе едва ли щях да се справя“, каза тя. Въпреки това, още довечера тя ще има участие на сцена. На въпроса защо бърза, тя отговори: „Не бързам. Чувствам се добре. Довечера съм в Пловдив за първи път след раждането на Александър. Отивам във Варна след това“. „Аз ще пътувам с него. Искам още от малък да му покажа света, да му покажа колко прекрасни места има“, каза тя. Все пак по време на пътуванията ще има кой да ѝ помага с бебето, което още кърми. За бащата на детето Мария разказа: „Георги го намерих случайно. На едно парти се запознахме. Той дори в началото май не ме позна. Запознаха ни общи приятели“. На въпроса кога решили да създадат живот Мария отговори: „Стана спонтанно и бързо. Нямаше много дълго време за размисли и за анализи“. „Мисля, че е страхотен баща и се надявам да бъде такъв“, разказа тя за Георги. Двамата имат планове да заживеят заедно, но засега това не се случва. Певицата си стои в София. „Георги има своите планове и развитие в Блегия. Съчетаваме нещата. Той пътува“, обясни тя семейния си живот. „Искам да бъда майка, каквато е моята. Моята майка е прекрасна“, откровена беше Мария.", "date": "2018.03.08", "title": "Мария Илиева след раждането: Казвам се Сомнамбулия и не живея с бащата на сина ми "}
{"url": "http://www.bnews.bg/article/238214-yazovir_rogozen_preliva_evakuirat_hora_kakvo_se_sluchva_s_drugite_kritichni_mesta_vizhte", "text": "Бедствено положение е обявено в община Хайредин, евакуират хората от селата Ботево и Бързина заради преливане на язовир \"Рогозен\". Това съобщи областният управител на Враца Малина Николова. \r\nЯзовирът е последна точка от каскада с 15 водоема, които са водосбор за област Враца. \r\nВ момента прелива с 5 кубика в секунда. Като количество това не е много, но съоръжението е с повреден преливник и ситуацията не бива да се подценява. Преливникът беше отнесен през май 2016 г., но не е възстановен. \r\n  \r\nИма опасност от откъсване на стената, затова и в момента там повреденото съоръжение се укрепва с интертни материали, а водата се отвежда с допълнително монтирани помпи. \r\nВ община Хайредин е постъпило предупреждение за опасно покачване на нивото на водоема от съседната община Борован още късно снощи. \r\n\"Цяла нощ аварийна група е работила за намаляване на притока през преливника. Има опасност той да се разруши от напора на голямото водно количество\", каза кметът на община Хайредин Тодор Алексиев пред БНР. \r\nЯзовирът има монтирани сифони, но те са недостатъчни. С допълнителни помпи ще се осъществи контролирано изпускане, за да се укрепи преливникът. \r\nОт два дни сифони работят и на язовир \"Бързина\", където водата също прелива през преливника на водоема. \r\nВ парка \"Кайлъка\" край Плевен има залети части от алеи от преливащи шахти на канализационната мрежа, заради повишеното ниво на преминаващата р. Тученишка. Това съобщи днес зам. областният управител д-р Красимир Трифонов. Допуснати са конструктивни проблеми при изграждането на канализацията, тъй като тръбите, от години е ясно, че не могат да поемат такъв дебит през пролетта, коментира той. Няма опасност за парка и град Плевен, добави д-р Трифонов. \r\nПо думите му за повишеното ниво на реката допринася и водата от преливника на язовира в парка - \"Тотлебенов вал\". Водното съоръжение е било с половин свободен обем преди топенето на снеговете, но отскоро е пълно 100 процента и е започнало преливането. Количеството вода се е събрало след контролирано изпускане на четири язовира над \"Тотлебенов вал\". \r\nИма завършен проект за отстраняване на конструктивни проблеми на преливника на язовира в \"Кайлъка\", който се очаква да бъде изпълнен до май, поясни Трифонов. \r\nВсички язовири в област Търговище се изпускат контролирано и не създават заплаха от разливи и наводнения на населените места. Язовирите и техните стени са под непрекъснато наблюдение. Особено внимание се обръща на най-големите водоеми – Ястребино, Съединение, Бели лом и Каваците край Попово, съобщи след поредната инспекция и областният управител Митко Стайков. \r\n\"Единствено имаме два язовира, при които водосборът е малко по-голям, тъй като снеготопенето е по-активно. Това е \"Росино\", но там в момента ситуацията е нормална, все още поддържаме нормално изтичане на водата, така че няма опасност. Другият е \"Вардун\", който в момента прелива, но нямаме опасно покачване на водата, което да притеснява жителите и гражданите на област Търговище\", каза още Стайков. \r\nВзетите мерки за язовирите бяха достатъчни и няма преливане на язовир \"Тича\", съобщи и министър Нено Димов. \r\nПритокът към язовир \"Тича\" е намалял с около две трети - до 40-45 куб. м/сек, при 130-140 вчера. Язовирът се изпуска контролирано през преливника с около 1,6 куб. м/сек, съобщи на БТА зам. областният управител на Шумен Петко Шаренков. \r\nТой уточни, че това са последните данни от тази сутрин, предоставени му от управителя на \"Напоителни системи\" - клон Шумен, Христо Николов. \r\nОще вчера са проверени и другите язовири в Шуменско и няма опасност да прелеят, отбеляза Шаренков. \r\nПо думите му коритата на реките Камчия и Врана са добре почистени и са в състояние да поемат още водни маси, без да прелеят. Осигурено е и денонощно дежурство на места, където е имало наводнения. \r\n\"От информацията, която получавам от службите и от лични наблюдения вчера и днес, място за безпокойство за граждани и земеделски производители по поречието на реките няма\", допълни Шаренков.", "date": "2018.03.08", "title": "Язовир Рогозен прелива! Евакуират хора! Какво се случва с другите критични места - вижте! "}
{"url": "http://www.bnews.bg/article/238204-vss_se_izpana_na_tsacheva_ne_iska_promeni_v_nk_za_neizbezhnata_otbrana", "text": "Висшият съдебен съвет се обяви срещу промени в Наказателния кодекс по отношение на неизбежната отбрана. Вчера министрите на правосъдието и вътрешните работи Цецка Цачева и Валентин Радев обявиха, че са готови да разглеждат и да внесат подобни промени, а поводът е силният отзвук след случая от Пловдив, при който местен лекар уби крадец, а след това бе обвинен от прокуратурата. В тази връзка днес министър Цецка Цачева е пратила писмо до ВСС, че ще се създаде междуведомствена работна група за изменения в НК. Тя иска ВСС да излъчи свои представители за нея. ВСС обаче отказа да прати свои представители в работната група към Министерството на правосъдието, съобщава „24 часа”. Съдебните кадровиците са на мнение, че изменения не са необходими, тъй като има богата съдебна практика за неизбежна отбрана и не бива фундаментални неща в наказателното право \"да се решават от днес за утре с безкрайно лека ръка\", стана ясно на заседанието на ВСС.  „Неизбежната отбрана е стар институт и е свързан с богата съдебна практика. Какво налага промени и защо се внася сега, не пише в мотивите към предложението. Но остава горчив привкус как отново пристъпваме към промени – и на материалните, и на процесуалните закони“, заяви председателя на Върховния касационен съд Лозан Панов. Главният прокурор Сотир Цацаров се съгласи с него и добави, позовавайки се на медии, вече има готов проект на промени в НК за неизбежната отбрана, изготвен от вицепремиера Красимир Каракачанов. \"Какво ще прави тази работна група? Няма да изпратя представители на прокуратурата в нея, при това положение не виждам необходимост от това”, попита риторично Цацаров.  Той определи като пълен абсурд ситуация, при която да се пристъпи към промени за неизбежната отбрана без участието на академичната общност. Членът на ВСС и бивш наказателен съдия от ВКС Вероника Имова заяви, че институтът на неизбежната отбрана е древен институт, има богата съдебна практика и на Върховния съд, и на ВКС. Посочи, че има и решение на Конституционния съд. С тези мотиви ВСС единодушно реши да не изпраща свои хора в работната група, а да вземе становище, ако се стигне до обсъждане на готов проект в правната комисия на Народното събрание.", "date": "2018.03.08", "title": "ВСС се изпъна на Цачева, не иска промени в НК за неизбежната отбрана"}
{"url": "http://www.bnews.bg/article/238201-banditi_obraha_s_lyutiv_sprey_benzinostantsiya", "text": "Двама маскирани обраха бензиностанция близо до Драгичево. Сигналът е подаден минути след полунощ, съобщи БНР. Двамата влезли в бензиностанцията, която е част от голяма верига. Те заплашили дежурния служител. Напръскали го с лютив спрей и взели оборота. Избягали са най-вероятно с лек автомобил. Двамата извършители се издирват. Полицията разследва инцидента.", "date": "2018.03.08", "title": "Бандити обраха с лютив спрей бензиностанция"}
{"url": "http://www.bnews.bg/article/238187-nikol_shertsinger_pochti_na_40_g_i_poveche_ot_perfektna", "text": "Гаджето на най-добрия ни тенисист Григор Димитров - певицата Никол Шерцингер, за пореден път удиви с перфектно тяло. Американката използва всяка свободна минута, за да се погрижи за външния си вид, а ранното ставане също не и е проблем. Наближаващата 40 години Никол (29 юни) пусна снимки от залата за тренировки в 7:00 сутринта, а резултатът от усилията й е видим, пише БЛИЦ. \r\n ", "date": "2018.03.08", "title": "Никол Шерцингер почти на 40 г. и повече от перфектна"}
{"url": "http://www.bnews.bg/article/238202-edna_emblema_zamina_v_istoriyata_saboriha_kultovo_zavedenie_na_bg_moreto_snimki", "text": "След минути култовото заведение \"Фиеста\" - емблемата на Северния плаж в Бургас ще бъде съборено и ще иде в историята след близо 10 години денонощна веселба, предаде \"Флагман\". Това е представител на фирмата, която ще стопанисва плажа в следващите 20 години, той отказа да се легитимира. \r\nВ момента на място е представител на \"Палм инвест\" ООД - новият концесионер на плажната ивица. Фирмата от Смолян ще стопанисва в следващите 20 години най-големия плаж в Бургас. \r\n\"Собственикът на ресторант \"Фиеста\" Атанас Атанасов ни разиграва. Няма да го чакаме повече. Имаме заповед за събарянето на обекта от 2017 година и смятаме да я изпълним\", каза пълномощник на компанията. Той отказа да се представи. Проверка показа, че заведението все още е собственост на една от фирмите на Атанасов - \"Ка Мес\" АД въпреки че имаше слухове, че е продадено на бизнесмен от Казанлък. Атанасов го няма на обекта, за да се чуе и неговото мнение по въпроса.", "date": "2018.03.08", "title": "ЕДНА ЕМБЛЕМА ЗАМИНА В ИСТОРИЯТА! Събориха култово заведение на БГ морето... (СНИМКИ)"}
{"url": "http://www.bnews.bg/article/238193-zhana_bergendorf_osadi_gadzheto_si_za_25_leva", "text": "Певицата е осъдила бившия си приятел – танцьора Лео за 25 лева, научи HotArena. Толкова е държавната такса на Софийския районен съд за гледане на делото, което той заведе срещу Жана. \r\nЛео пусна жалба, в която твърди, че певицата го бие системно. Съдът обаче отхвърли иска на Лео заради липса на доказателства и го е осъдил да плати съдебната такса. Заседанието е било на 22 февруари 2018. \r\nВеднага след него служители на Темида са го търсили на адреса, който е оставил в жалбата, за да му връчат решението. Цяла седмица обаче той се укрива и не може да бъде намерен, пише „Телеграф“. \r\n ", "date": "2018.03.08", "title": "Жана Бергендорф осъди гаджето си за 25 лева "}
{"url": "http://www.bnews.bg/article/238212-razdadoha_nagradite_znamenitost_na_godinata", "text": "Събитието бе най-предпочитаният ивент за вечерта, като капацитетът на заведението трудно побра всички желаещи да присъстват. Резервациите бяха изчерпани седмица предварително, а фенове на знаменитостите извиха дълга опашка пред \"Планет\" в желанието си да се доберат до заветно свободно място. Церемонията събра в центъра на София голяма част от елита на страната. Сред гостите бяха Любен Диолов - Син, Христо Сираков, Маги Вълчанова, Любомир Стойков, Маги Бадер, Ники Илиев,Кристина Димитрова, Катрин Вачева,Тодор Батков, Георги Костов и много други. Със статуетки бяха удостоени: Фитнес модел - Биляна Йотовска Най-актуална Мис - Вероника Стефанова Най-актуална Мисис - Паолина Петракиева Актриса - Саня Борисова Актьор - Орлин Павлов Мъжки Модел - Мустафа Ефраим Най-акруална плеймейтка - Марешка Бардем Мис Плеймейт - Ася Капчикова Мис Силико -Виктория Петрова Поп Музика - Веси Бонева Поп-Фолк - Анелия Хип-Хоп - Диона Риалити Звезда - Енджи Касабие Бизнес дама - Ваня Червенкова Бизнесмен - Димитър Иванов Онлайн Бизнес - Ардо Ованезов Дизайнер - Десислава Дамянова, модна къща \"Бандерол\" PR - Атанас Лазаров. Освен статуетка, наградените звезди получиха и невероятни букети от сватбена агенция \"Краси Стил\". Присъстващите на мероприятието имаха възможността да се докоснат и снимат до новият \"Ягуар\" предоставен от \"Мото-Пфое\". Es Beauty Stydio пък предоставиха ваучери за козметични процедури. Всички, гости на \"Знаменитост На Годината\" бяха обединени от не една,а цели две благородни каузи - набиране на средства за лечение на малката Надежда от Варна, и закупуване на хранителни продукти за възрастни хора в нужда. Набирането на средства се проведе по два начина - чрез търг на лични вещи на наградените звезди, и чрез кутия за дарения, поставена до сцената.", "date": "2018.03.08", "title": "Раздадоха наградите \"Знаменитост на годината\""}
{"url": "http://www.bnews.bg/article/238209-spasiha_zhena_s_3_kilogramov_tumor_v_babreka", "text": "\r\n47-годишна жена с огромен тумор в десния бъбрек спасиха лекарите в Университетската специализирана болница по онкология (УСБАЛО). \r\nПациентката постъпва за лечение в Клиниката по урология в края на февруари без да е имала някакви оплаквания. Към операция я насочва лекар от извънболничната помощ след профилактичен преглед.  \r\nВъпреки че жената не е имала никакви симптоми, се оказва, че има рак на бъбрека в напреднала форма. При операцията екипът на проф. Красимир Нейков изважда 3-килограмово образувание на десния бъбрек. Жената е имала и туморен тромб в долната празна вена – най-голямата в човешкия организъм с диаметър от 2 см.  \r\nТова наложи отваряне на вената, за да премахнем тромба, след което с част от самата стена направихме шев от 6 сантиметра, обясни проф. Красимир Нейков, началник на Клиниката по урология в УСБАЛО.  \r\nВ момента жената е в добро състояние и е изписана от лечебното заведение. Предстои уточняване на по-нататъшното й лечение от специализирана онкологична комисия.  \r\nУСБАЛО е утвърден национален център за лечение на онкологични заболявания. В болницата функционират 11 клиники и отделения, които предоставят комплексна грижа за пациентите с онкологични заболявания – хирургично, химиотерапия и лъчетерапия. В УСБАЛО функционира най-модерният лъчетерапевтичен комплекс в страната, изграден със средства на ЕС. Той е единственото място в България, където се предлага томотерапия. През миналата година през болницата са преминали над 13 800 пациенти от цялата страна, пише Дир.бг. \r\n ", "date": "2018.03.08", "title": "Спасиха жена с 3-килограмов тумор в бъбрека"}
{"url": "http://www.bnews.bg/article/238191-e_nyama_takava_naglost_zhenata_na_plaha_iska_izdrazhka_ot_darzhavata_za_detsata_si", "text": "Семейството на застреляния Георги Джевизов - Плъха няма да има финансови искове срещу д-р Иван Димитров. Това обявиха пред \"Радио Пловдив\" жената, с която е живеел на семейни начала - Надежда Атанасова, майка й Златка и сестрата Силвия Атанасова. Трите обаче настояват лекарят да получи доживотна присъда. \"Добре че повдигнаха обвинения, иначе щеше да стане по-лошо“, каза Надежда, без да даде повече подробности от репликата \"Ние си знаем“. Без да иска \"кръвнина“ за мъжа си, Надежда и фамилията очакват държавата да отпусне пари за издръжка на трите й деца. В тази връзка те ще искат и кръвна проба, която да докаже, че Жоро - Плъха е баща на трите деца. \r\nПрипомняме, че Плъха бе убит от доктора рентгенолог Иван Димитров в двора на къщата му при опит за кражба. След това поркуратурата обвини лекаря, че е стрелял с незаконен пистолет и че притежава незаконно оръжие. \r\n ", "date": "2018.03.08", "title": "Е, няма такава наглост: Жената на Плъха иска издръжка от държавата за децата си!"}
{"url": "http://www.bnews.bg/article/238182-chestit_praznik_skapi_balgarski_zheni", "text": "Честит празник, скъпи български жени! Усмихнете се и си кажете заслужено, че и тази година се преборихте за успеха на толкова много неща. 8-ми март от 1910 г. е обявен за Международен ден на жената, но като всяка победа на нежния пол, денят не е подарен или просто ей-така измислен. Преди да се превърне в празник, е бил ден за борба. Всъщност началото му е свързано с женските движения за равни права с мъжете и борба против войната и насилието. Жената винаги е водила някаква битка - дали за хляба на детето си, за равноправие на половете, с насилието или със себе си и собствените си чувства, Евите вечно се борят.  \r\nИдеята за създаване на международен ден на жената се появява след бурната индустриализация и икономическа експанзия в началото на 20 век. Първият Ден на жената е отбелязан на 28 февруари 1909 в САЩ по инициатива на Американската социалистическа партия. Индустриализацията поражда протести за подобряване условията на труд.  \r\nКалендарното време на деня е свързано с първата масова проява на жени работнички състояла се на 8 март 1857 в Ню Йорк. Жените от шивашки и текстилни предприятия излизат на протест против лошите условия на труд и ниските заплати. Работничките са атакувани и разпръснати от полицията. Две години по-късно, на същия месец, тези жени създават своя първи работнически синдикат. \r\nПрез 1909 г. Американската социалистическа партия провъзгласила 28 февруари за Национален ден на жената. До 1913 г. американските жени са го отбелязвали на последната неделя от месец февруари. През 1910 г. на Втората международна конференция на работещите жени в Копенхаген е взето решение за учредяване на \"Ден на жената\", който да се отбелязва ежегодно.  \r\nУ нас Осми март първоначално се отбелязва с беседи в тесен кръг през 1911 г., а четири години по-късно е първото публично честване. Като общобългарски празник започва да се празнува след 9 септември 1944 г. Отначало по предприятия, заводи, учреждения се правят събрания, на които се отчита приносът на жените. След 1960 г. честването взема широки размери и става любим празник на жените от всички възрасти. За децата този ден е празник на мама. Има и такива, които го считат за сянка от комунистическото минало. Колкото  сила и достойнства да притежава нежният пол, здравословно за жените е да признаят естествената си нужда от закрила. На днешния ден си признайте, че искате да бъдете обгрижвана и глезена. \r\nСъс сигурност мъжът, който наистина ви цени и обича, ще направи така, че да се чувствате избрана и специална. Както и да подходят близките ви към Осми март, най-важното е вие да се чувствате красива в собствената си кожа. Другото условие за хармоничен Ден на жената е да излъчвате обич към любимите хора и най-вече към себе си.", "date": "2018.03.08", "title": "Честит празник, скъпи български жени!"}
{"url": "http://www.bnews.bg/article/238181-malkata_izrodka_koyato_ubi_bebeto_si_e_obvinena_v_ubiystvo_shte_sadyat_i_bashtata_za", "text": "16-годишното момиче от казанлъшко село, което е родило момче, а след това умъртвило бебето си, е привлечено като обвиняемо за убийството, каза районният прокурор Таня Иванова пред NOVA. Непълнолетната майка е получила усложнения след раждането и в момента е в болница под полицейска охрана. \r\nТрагедията се разиграла в началото на март в казанлъшкото село Средногорово. Момичето родило в домашни условия. Минути по-късно новороденото било удушено.   както стана ясно вчера. \r\n„Бащата е оказал пълно съдействие на разследването. Той е очевидец на деянието. Неговите показания се подкрепят и от призната вина на майката”, заяви Иванова. \r\n„Бащата е имал намерение да отглеждат съвместно детето и не е допускал, че ще се стигне до този край”, разказа още прокурорът. \r\nМомичето е привлечено като обвиняемо за убийството на новороденото си дете. Тъй като е непълнолетно, се предвижда наказание лишаване от свобода до 2 години. Тийнейджърката е признала вината си, определена ѝ е мярка за неотклонение, заяви Иванова. \r\n„Бащата пък ще бъде съден за това, че живее с непълнолетна”, обясни районният прокурор. \r\nПредстои изготвянето на психиатрична експертиза на младата майка.", "date": "2018.03.08", "title": "Малката изродка, която уби бебето си, е обвинена в убийство, ще съдят и бащата за..."}
{"url": "http://www.bnews.bg/article/238183-mayonezata_se_sabra_sas_saravyvarkata_sled_opita_y_za_samoubiystvo", "text": "Бизнесменът Александър Найденов, известен като Сашо Майонезата пак се е събрал със сървайвърката Ралица Кирилова \r\nНяколко месеца, след като се заговори за раздяла между тях, двамата бяха засечени на разходка в столичен мол. 60-годишния богаташ и 25-години по-младата му любовница се радваха на изключително внимание от персонала на рибното заведение за бързо хранене, което бяха избрали да обядват. Двамата се наредиха на опашка, но персоналът им предложи да не чакат,  а направо да си изберат място и храната им ще бъде сервирана след малко. Обядът на двамата премина в сладки приказки. Бързо след като приключиха с рибните деликатеси, Майонезата настоя да тръгват. Брюнетката , която се прочу с прякора Черната пантера в шоуто за оцеляване посети тоалетната, а бизнесменът търпеливо я изчака. \r\nСлед обяда двамата продължиха с разходката, обикаляйки скъпарски магазини, пише „Телеграф“. Очевидно към днешна дата между двамата всичко е наред и те са преживели трудните моменти във връзката си. \r\nМиналата година Ралица, която е и фотограф, опита да се самоубие с хапчета след скандал с Майонезата. \r\n ", "date": "2018.03.08", "title": "Майонезата се събра със съравйвърката след опита й за самоубийство "}
{"url": "http://www.bnews.bg/article/238184-zemetresenie_v_provadiya_tazi_nosht", "text": "Няма информация за нанесени материални щети след земетресението от снощи, няма и информация за пострадали. Това каза за „Фокус“ кметът на Провадия Филчо Филев. Очаква се информация от кметовете и кметските наместници дали има щети и пострадали и в областта. Филев добави, че трусът, макар и не много силен, е усетен значително от живущите във високите блокове на града. „Около 00:13 часа се усети земетресението, което трая около 7-8 секунди. По данни на Националния институт по геодезия силата на труса е 3,2 по скалата на Рихтер. В момента очакваме информация от кметовете на населени места, от директорите на социални и учебни заведения за това дали има щети. Нямаме информация за пострадали, надявам се и да няма. До 10.00 часа съм разпоредил всички кметове, кметски наместници и директори да предоставят информацията за всички обществени сгради в града“, обясни той. Филчо Филев коментира още, че в района на Провадия земетресения под 1,8 по скалата на Рихтер са чести, но такива над 2,5 се случват през няколко години, като по-тежък случай е било това от 2003 година, когато е имало и наненeсени материални щети. Това потвърди за „Фокус“ заместник-кметът на общината Мухамедин Суфиян. Той уточни, че засега нито един гражданин не е сигнализирал в общината за проблеми, вследствие на труса.", "date": "2018.03.08", "title": "Земетресение в Провадия тази нощ!"}
{"url": "http://www.bnews.bg/article/238185-tri_torti_za_dashteryata_na_dicho_i_karina", "text": "\"Когато детето ти става на 3 и трябва да направиш 3 торти по случая!\" \r\nТова написа в профила си във фейсбук кулинарката от третия сезон на MasterChef Карина Попова. Тя и партньорът й - певецът Дичо, отпразнуваха третия рожден ден на дъщеря си Ариел. На трите торти бяха изписани първите три букви от името на детето. \r\nМиналия месец Ариел направи първите си стъпки в зимните спортове и яхна малък сноуборд. Карина и Дичо са големи фенове на този спорт. \r\nДвамата са заедно от 10 години. Започват връзката си, когато Карина е на 23 г. \r\n ", "date": "2018.03.08", "title": "Три торти за дъщерята на Дичо и Карина"}
{"url": "http://www.bnews.bg/article/238188-imate_li_bitkoyni_vizhte_kolko_shte_struvat_sled_10_godini", "text": "Бившият главен икономист на МВФ и професор от Харвард Кенет Рогоф предполага, че цената на биткойна в близките десет години може сериозно да падне. Това казва той в интервю за CNBC. По мнението на професора, криптовалутата ще се оценява за 100 долара след десет години и тази цена е много по-вероятна, от предположенията на други - 100 хиляди долара.  Рогоф аргументира предположението си с това, че властите в много държави няма да позволят на цифровалутата да измести тяхната национална. Ползата от криптовалутата се крие само във възможността някой да се измъкне от плащане на данъци или да се изперат пари, убеден е Рогоф. Той се изказа в полза на държавното и международно регулиране на пазара на криптовалутата, но не и за нейната забрана. Към момента курсът на биткойна се равнява на над 10 хиляди долара. За изминалите денонощия цената му падна с 3%. Неотдавна най-популярната криптовалута загуби от цената си и курсът на биткойна падна до шест хиляди долара. На фона на това, че курсът в края на миналата година бе 20 хиляди, това е показателно, убеден е професорът.  \r\n ", "date": "2018.03.08", "title": "Имате ли биткойни? Вижте колко ще струват след 10 години!"}
{"url": "http://www.bnews.bg/article/238197-parvichen_instinkt_plevnelievata_desi_zagoli_badzhatsi_v_efir_snimka", "text": "Деси Банова взе акъла на телевизионната аудитория. Навръх 8 март тя влезе в кожата на Шарън Стоун от \"Първичен инстикт\" и предизвикателно заголи бедра пред водещия Виктор Николаев. Виктор се размина само с една иглика за празника и няколко преглъщания. Добре, че любимата на Плевнелиев не кръстоса крака като звездата от Холивуд в лентата.", "date": "2018.03.08", "title": "ПЪРВИЧЕН ИНСТИНКТ! Плевнелиевата Деси заголи баджаци в ефир (СНИМКА)\r\n"}
{"url": "http://www.bnews.bg/article/238200-tragediya_pozhar_izpepeli_mazh_i_dvete_mu_detsa_v_sredets", "text": "\r\n34-годишен мъж, момиченце на 6 г. и момченце на 12 г. загинаха при пожар в дома им в Средец снощи. Други трима са в тежко състояние. \r\nСигналът за пожара е подаден снощи в 22:14 часа. Той е избухнал в частна къща, разположена на ул. „Захари Стоянов“, обитавана от семейство, живеещо на семейни начала, заедно с четири непълнолетни деца. \r\nМайката и двама от синовете ѝ (на 11 и 8 години), са откарани в УМБАЛ – Бургас, а оттам във Военно-медицинска болница – Варна (в Клиниката по изгаряния), с опасност за живота. \r\nПричините за възникване на пожара са в процес на изясняване. Експерти ще направят повторен оглед на мястото на инцидента днес. \r\nПо случая е образувано досъдебно производство.  \r\n ", "date": "2018.03.08", "title": "Трагедия: Пожар изпепели мъж и двете му деца в Средец"}
{"url": "http://www.bnews.bg/article/238195-gerb_izbraha_tehniya_chovek_potulil_skandala_s_misho_birata_za_novata_antikoruptsionna_komisiya", "text": "Депутатите избраха Пламен Георгиев за председател на новата ключова Комисия за противодействие на корупцията и за отнемане на незаконно придобито имущество.   Шефът на Комисията за отнемане на незаконно придобито имущество беше предложен за поста от ГЕРБ и Обединените патриоти. 148 депутати подкрепиха Георгиев, 66 бяха против, а четирима се въздържаха. За другия кандидат – предложения от БСП Николай Николов, който е председател на Комисията за предотвратяване на конфликт на интереси, гласуваха 79 народни представители, 62 бяха против, а 73 се въздържаха. Дебатите по избора се превърнаха в спор между ГЕРБ и БСП за това доколко политически независим е всеки един от кандидатите. От левицата смятат, че Георгиев не е независим, защото е бил зам.-министър на правосъдието в първия кабинет на Бойко Борисов. От дясно отговориха, че Николов също не е независим, тъй като е бил общински съветник от БСП в Ловеч. Името на Пламен Георгиев за първи път се появи в общественото пространство във връзка с аферата „Ало, Ваньо“. От изтеклите през 2010 г. в медиите записи стана ясно, че в разговор между тогавашния премиер Бойко Борисов шефа на митниците по това време Ваньо ТановБорисов настоява да бъде прекратена проверка във бирената фабрика на Михаил Михов, по-известен като Мишо Бирата, припомня OFFNews. \"...поех ангажимент и аз не съм Първанов. Като съм му обещал, че няма да го закачам, няма да го закачам\", заявява по телефона Борисов. Самият той отхвърли автентичността на записите, но няколко месеца след това не отрече, че е водил подобен разговор с покойния вече Танов. Съдържанието на разговора беше потвърдено и от покойния вече Танов. Записите са направени по поръчани от Пламен Георгиев специални разузнавателни средства, който по това време е прокурор в Софийска градска прокуратура (СГП). Подслушването на тогавашния шеф на митниците било по сигнал за корупция. От получена от МВР справка от записите Георгиев научил за въпросния разговор, за който обаче се посочвало, че е проведен между Танов и неустановено лице. Прокурорът не се поинтересувал от този разговор и записите били унищожени. Така възможността да бъде образувано дело по случая е възпрепятствана. Още след изтичането на записите в общественото пространство започна разследване за изнасяне на класифицирана информация. То обаче беше прекратено. След случая \"Тановгейт\" кариерата на Георгиев тръгна стремглаво нагоре. През 2011 година той е избран за прокурор в Специализираната прокуратура, а по-късно стана заместник-министър на правосъдието по времето на Диана Ковачева в първото правителство на Борисов. Само месец преди Борисов да хвърли оставка, в рамките на един ден, той е възстановен като прокурор в Специализираната прокуратура, освободен от поста и назначен за председател на Комисията за отнемане на незаконно придобитото имущество (КОНПИ). На този пост той остана до избирането му за председател на новата антикорупционна комисия, в която се вля и КПНКОНПИ.", "date": "2018.03.08", "title": "ГЕРБ избраха техния човек, потулил скандала с Мишо Бирата, за новата антикорупционна комисия"}
{"url": "http://www.bnews.bg/article/238174-vremeto_dnes_e_kato_sardita_zhena", "text": "Днес ще преобладава облачно време с превалявания от дъжд, на повече места и по-значителни ще са валежите в планинските райони и в Югоизточна България. Ще се появи до умерен северозападен, в Източна България - североизточен вятър. Минималните температури ще са предимно между 0 и 5 градуса, максималните в повечето места ще са между 8 и 13 градуса. Атмосферното налягане ще се повиши, но ще остане по-ниско от средното за месеца. По Черноморието ще е предимно облачно и с валежи от дъжд, по-значителни по южното крайбрежие. Максималните температури ще са между 8 и 11 градуса. Температурата на морската вода е 5-7 градуса. Вълнението на морето ще е 2-3 бала. Над планините ще бъде облачно и с валежи от сняг, под около 1800 метра валежите ще са от дъжд. Ще духа умерен и силен вятър от северната четвърт, съобщиха от НИМХ към БАН. Максималната температура на височина 1200 метра ще бъде около 6 градуса, на 2000 метра - около 0 градуса. В петък облачността ще се разкъса и ще намалее до предимно слънчево време, което ще се задържи и в събота. Вятърът ще отслабне. Ще започне затопляне и максималните температури в петък ще достигат на места до 15-16 градуса, а в събота - с още 2-3 градуса повече. \r\n ", "date": "2018.03.08", "title": "Времето днес е като сърдита жена"}
{"url": "http://www.bnews.bg/article/238175-megaskandal_za_milioni_s_angelkova_bashtata_na_ministarkata_tochi_sumi_ot_obshtestveni_porachki", "text": "Фирми и консорциуми с участието на Панайот Панайотов, баща на министъра на туризма Николина Ангелкова, са спечелили обществени поръчки за десетки милиони. Панайот Николов Панайотов е съсобственик на „Графит Комерс“ ООД, регистрирана в Кърджали. Обществените поръчки спечелени от тази фирма (вкл. и в консорциумите „Женда“ ДЗЗД и „Баните“ ДЗЗД, в които фирмата има малък дял), са основно за строителство и ремотни на пътища и мостове. Общата сума е 11 855 469 лв. Това показва справка в данните от регистъра на Агенцията за обществени поръчки. Отделно от това обединението „БГ ГРУП“ 2010 ДЗЗД с 50% участие на „Графит Комерс“ е спечелило поръчки за 960 111 лв. от община Кирково.Ангелкова е една от трите дъщери на Панайот Панайотов, но е единствената, която е избрала да носи бащиното име на баща си, а не фамилното, уточнява Биволъ. Преди да стане министър на туризма през 2014 г., Николина Николова – Ангелкова последователно работи в Министерството на регионалното развитие и благоустройството, член е на Управителния съвет на Агенция „Пътна инфраструктура”, а до 2013 г. е заместник-министър на регионалното развитие и благоустройството. Първият министерски пост на Ангелкова е от 2014 г. в кабинета на Близнашки като министър на транспорта. Същата година тя се омъжва за брокера на луксозни имоти Христо Ангелков , с когото се познава от специализация в САЩ през 2009 г. Така „дриймтиймът“ на Ангелкова се разширява и с Красимир Шалев – съдружник на Ангелков във фирмата за луксозни имоти „Ирис Естейтс“. Красимир Шалев е собственик на строителната фирма „Бигла 3„, в чийто актив има обществени поръчки за 15 774 590 лв. Поръчките за саниране по програмата за енергийна ефективност са за близо два милиона и половина лв.Фирмата се появява като изпълнител на скандалния ремонт и преустройство на Национален музей за българското изобразително изкуство. Договорът за този ремонт на стойност 3,6 милиона лв. е сключен на 23.02.2010 г. година между Министерство на регионалното развитие и благоустройство и Министерство на културата на Вежди Рашидов. Според официалната биография на Ангелкова през 2010 г. тя ръководи звено „Контрол, комуникация и координация“ в Министерството на регионалното развитие и благоустройството.Контролът на ремонта на музея обаче явно не е бил на висота, тъй като впоследствие одитори на Министерството на културата разкриватфактурирани, но неизпълнени ремонтни дейности за стотици хиляди лева. „Бигла 3“ е също така фирмата, предоставила евтин апартамент на брата на еврокомисарката Мария Габриел Докато Габриел ползва години наред евтино общинско жилище за 400 лв. на месец, нейният брат Борис Неделчев /сега на 36 г./ успява да се сдобие с голям апартамент в София. Той е сключил изключително изгодна сделка с „Бигла 3“, която му носи печалба от един хитър трик за 109 000 лв., които е странно защо фирмата на практика му е подарила, вместо да му ги вземе На практика апартаментът му излиза гратис, че и му носи 6-цифрени спестявания. Сигурно няма нищо общо фактът, че по същото време сестра му от гоцеделчевските села е евродепутат, а от месеци и еврокомисар. Причината за кариерата й е, че в Брюксел се омъжи за мъжката секретарка на сановник на ЕНП, като от миналата година се издигна до мъжка секретарка на шефа на Европарламента, което подбутна и кариерата на нашата Мария. Тя пък нашумя европейски с друга имотна далавера – наемането на апартамент по цени за социално слаби при неин доход 20 000 лв. месечно като евродепутат и 40 000 лв. като еврокомисар. Освен със строителство и с луксозни имоти, Красимир Борисов Шалев – нейният и на брат й благодетел посредством имоти се занимава и с държавни дела. Той се явява сътрудник по регионално развитие на депутата от ГЕРБ Димитър Гечев. Факт е, че роднините и бизнесмените от обкръжението на Ангелкова нямат същия размах като тези на депутата Делян Добрев. Както разкри Биволъ (още през март 2017 г.), те са успяли да акумулират обществени поръчки за 102 милиона лв, основно в санирането. От друга страна мандатът на Ангелкова във властта не е изтекъл и състезанието за най-успешен „дриймтийм“ на властта все още е в разгара си, съобщава 19min.bg.", "date": "2018.03.08", "title": "МЕГАСКАНДАЛ за милиони с Ангелкова!  Бащата на министърката точи суми от обществени поръчки!"}
{"url": "http://www.bnews.bg/article/238176-siderov_simeonov_rund_poreden_izvini_se_be_dzhihadist_da_ne_si_v_mahlensko_kafene", "text": "Патеротарските скандали в ефир не стихват. Волен Сидеров и  Симеонов продължават задочните си караници и си вадят кирливите ризи в тв студиата. Категорично е ясно вече, че тримцата не могат да се дишат, а фалшивата им и измислена коалицийка е разбита на пух и прах.  Този път Сидеров закопа коалиционния си партньор, заради изказването за руския патриарх Кирил. Това заяви Волен Сидеров в ефира на БНТ по повод думите на Валери Симеонов за патриарх Кирил. \"Да обидиш главата на църквата, значи да обидиш Бог. Преглъщал съм много обиди по мой адрес, махал съм с ръка в името на някакъв път и отборна игра. Това обаче е недопустимо,  \", добави още лидерът на \"Атака\". Припомняме и думите на тоалетния министър: От 96-та година той има 14 млрд. долара от внос на безакцизни цигари. Тоя хитрец е внесъл безакцизни цигари и 4 млрд. вино за нуждите на църквата - пак безакцизно. Тоя същият има частен самолет, има вила в Швейцария, на тоя часовникът му е 30 000 и тоя същият да има наглостта да раздава правосъдие пред българския президент?! Недопустимо е духовно лице, когато се споменават жертвите в сраженията, той да им вади костите и да ги изхвърля от историята. Това не е източноправославен духовник. Това е агент Михайлов от съветското КГБ - доказано. Второразрядно съветско ченге да дойде да ми казва кое е истина и кое не, няма как да стане\", каза Валери Симеонов \"Ще помоля всички коментатори, политици и всичколози да спрат с условностите. В средата на 19 век няма нация, ние сме заличени и никой не знае, че има българи. И това, че се освободихме, се дължи на Русия, която реши да помогне на християнските поробени народи. Ако не беше руската държава, нямаше нито румънци, нито финландци да участват. Да, благодарим им, но, ако не беше решението на руския император, те нямаше да дойдат\", каза Сидеров. Запитан какво мисли за думите на руския патриарх, политикът отвърна: завърши тирадата си Сидеров. Лидерът на \"Атака\" пусна декларация от името на парламентарната група на \"Обединени патриоти\", с която се разграничават от думите на вицепремиера. Това разбуни коалицията, след като депутатите от НФСБ заявиха, че не я подкрепят.", "date": "2018.03.08", "title": "Сидеров-Симеонов рунд пореден: Извини се бе, джихадист, да не си в махленско кафене!"}
{"url": "http://www.bnews.bg/article/238177-ginka_ima_edna_bremennost_da_nameri_parite_za_chez_balgariya_otkazala_oshte_prez_yanuari_2017_g_da_uchastva_v_sdelkata", "text": "Ако Гинка Върбакова не заплати стойността на сделката до 9 месеца, то друг участник ще може да участва в нея. Това ще е индийски бизнесмен, който все още има интерес към покупката на дружеството, предава Нова тв. \"Това е една доста голяма история. У нас става въпрос за бизнес, а в България явно става въпрос за политика. Мисля, че най-важното нещо за ЧЕЗ е да си получат парите и да напуснат България\", каза Андрей Кутник от фирмата.  \"Бях изненадан, като установих, че има офшорни компании и фирми свързани с олигарси\", добави той. \"Целият процес по подбора на купувача продължи повече от година. Накрая останаха само две фирми с желание да купят ЧЕЗ\", заяви ПР-ката на ЧЕЗ.  добави тя.  От ЧЕЗ отказаха да заявят коя е точно конкретната дата в която са водени преговори с България относно сделката, но посочиха месец и година - януари 2017 година. Категорични са, че разговор е имало. От ЧЕЗ потвърдиха още, че има клауза в договора, която не позволява на Върбакова да отстъпва или препродава акции на дружеството през следващите 5 години.  В същото време и евродепутатът от ГЕРБ Емил Радев, както и народният представител Владимир Николово отрекоха в студиото на Нова тв подобни разоговори да са били водени с България, като цитираха Томислав Дончев, и прехвърлиха топката към правителството на Пламен Орешарски. Очаквайте допълнителни разкрития от чешките медии днес по темата. \r\n ", "date": "2018.03.08", "title": "Гинка има една бременност да намери парите за ЧЕЗ, България отказала още през януари 2017 г. да участва в сделката"}
{"url": "http://www.bnews.bg/article/238189-opasno_evakuirat_zhitelite_na_dve_vrachanski_sela", "text": "Живеещите в близост до речното корито от врачанските села Бързина и Ботево ще бъдат евакуирани, съобщи кметът на община Хайредин Тодор Алексиев. Това се налага заради опасността от преливането на язовир „Бързина”. Цяла нощ аварийна група е работила на язовира в опит да намали опасността от заливането на къщите от двете села, съобщава \"Монитор\". На водоема са монтирани сифони, за да се облекчи притока през преливника, но положението остава напрегнато и затова се вземат превантивни мерки за евакуиране на хората. Част от тях ще отидат при роднини и близки, а друга част ще бъдат настанени в дома за стари хора в Хайредин.", "date": "2018.03.08", "title": "ОПАСНО: ЕВАКУИРАТ жителите на две врачански села!"}
{"url": "http://www.bnews.bg/article/238190-novo_cherno_petno_pol_boevski_lazhe_che_deteto_mu_e_bolno_uzhilil_kup_narod_s_pari", "text": "Синът на Гълъбин Боевски от години не се грижи за наследника си, бившата му го гледа сама. \r\nСинът на щангиста Гълъбин Боевски – Пол, лепна ново черно петно върху фамилията им. Докато баща му лежи в затвор в Бразилия заради кокаинова афера, Пол Боевски решил да мами хората и да ги завлича с пари, използвайки най-ценното, което има – детето си.  \r\nПол и бившата му жена Капка от години не са заедно, а за сина им се грижи единствено и само тя, пише \"Галерия\". \r\nКак му е хрумнало на Пол да проси пари, лъжейки, че синът му е в болница, никой не знае, но майката раздуха историята в социалната мрежа. Капка Алексиева публикува възмутителен пост, който гласи: „Не давайте пари на бащата на сина ми! Детето ми не е в болница! Намират ме хора да \r\nискат обратно хиляди левове,  дадени на него във връзка с моето дете! Отглеждам сина си сама от години! Излъгани сте!“. \r\nПо всичко личи, че Боевски-син е ударил дъното, а щом е тръгнал да проси от околните, служейки си с измама, явно кранчето от страна на баща му окончателно е секнало. Говори се, че  Гълъбин Боевски е фалирал напълно.  Вече не може да е нито глава на фамилията си, нито да издържа кого да е от членовете й. Доскоро той все покриваше гафовете на Пол, но изглежда вече няма да може да го спасява, а той съвсем е загубил мярката, ужасени са и близките на семейство Боевски. \r\nНе може да се каже в такъв случай,   с какви пари Пол е вдигнал сватба, която се състоя в началото на годината. С Капка той нямаше брак, а настоящата късметлийка е последната му изгора Вилияна Янкова. Церемонията е била в тесен кръг и всички са я пазили в тайна. Може би целият масраф е покрит от семейството на новата съпруга, а те тепърва ще берат ядове с буйния Пол, убедени са от обкръжението на бившата му Капка.   \r\nОще от ученик синът на Гълъбин Боевски имаше криминални прояви. Тогава той се разхождаше с  газов пистолет в класната стая,  а и често играеше с приятелите си на руска рулетка. Когато беше на 15 години, той се простреля в слепоочието, получи тежка рана и лежа в клиниката по изгаряния. Баща му пък се наложи да подаде оставка като общински съветник.   \r\n ", "date": "2018.03.08", "title": "Ново черно петно: Пол Боевски лъже, че детето му е болно – ужилил куп народ с пари! "}
{"url": "http://www.bnews.bg/article/238186-vlast_pozorna_s_prostashtinata_si_wc_vitseto_nanese_smartonosen_udar_na_pravitelstvoto_i_zlepostavi_balgariya_barekov_darzhavata_e_v_permanenten_skandal", "text": "\r\nЕдва ли дребната душичка на WC министъра е в състояние да проумее каква огромна вреда нанесе на България чрез поредния скандал срещу руския патриарх. Ще си позволим да цитираме коментара на един от изтъкнатите и уважавани експерти по сигурността проф.Боян Чуков, който за първи път си позволи да използва толкова остър и краен език: \"Със своята простащина Валери Симеонов нанeсе смъртоносен удар на правителството на Бойко Борисов и злепостави България. Валери Симеонов е не само огромно падение на българската държава. Той е доказателство, че няма българска държава. Предполагам, че повечето българи си дават сметка какви негативни последствия ще имат думите на този необразован и невъзпитан човек за двустранните българо-руски отношения.\" Съгласни сме с казаното от проф.Чуков, но според нас мнението му е твърде меко за мащабите на вредите, които нанесе този вицепремиер. Ще се опитаме да припомним какво се случи на една държава след непремерено изказване на нейния лидер: \"Президентът на Русия Владимир Путин подписа указ, с който в Русия се въвеждат безсрочни санкции срещу Турция, засягащи живота и бизнеса на милиони хора в двете страни. Документът влиза в сила незабавно и няма конкретен краен срок на действие - записано е само до отмяна на установените с него специални икономически и други мерки\". Дали са в състояние този вицепремиер и неговият началник да си представят какво ще се случи, ако подобен указ се случи, но с адресат България? В състояние ли са тези безотговорни лица въобще да понесат каквато и да е било отговорност, когато си нанесъл необяснима обида на цял един народ? Сигурно е едно - че извиненията не могат да изтрият срама ни. Видно е, че и Борисов пази мижавата душица на подчинения си след като не посмя да му поиска дори оставката! Вероятно това бездействие на Борисов се дължи от факта, че неговият подчинен откровено работи за възстановяването на турския туризъм, сиреч срещу интересите на България! Цял свят научи, че така наречените трима-четирима патрЕоти са мастиите на ДПС и Борисов . А Сидеров чак сега ли се сети че е русофил?! Заедоно с Каракачанов и двамата са подлоги на Брюксел и на Борисов, а Симеонов затова бяга от тях - защото неговите \"коалиционни партньори\" не могат да се похвалят с повече от 1 процент подкрепа на гласоподавателите за всеки от тях. Вече се говори на по-висок глас, че ДПС са обещали да пратят Сидеров евродепутат, а той от своя страна да ги подкупи с \"Атака\" чрез Светлозар Лазаров. Темата коментира евродепутатът Николай Бареков с безпощаден анализ: \"10 години откакто е на власт господин Борисов в различни конфигурации с различни подлоги има само едно стабилно нещо: държавата е в перманентен скандал. Заговори, Гинки, калинки, закани за убийства между политици, корупция зловеща....викове, крясъци, обиди, заплахи....карат се всички около него и под него. Само вижте последните дни. Беззъбите медии са превърнати в прост инкубатор за мътене и раздухване на поредния гръмовен скандал. Общото между всички тях е пълната им безпринципност. Когато се появи публично сериозен проблем като този с ЧЕЗ и Гинка, веднага се създава нов измислен скандал като този с руския патриарх, за да го запуши и заглуши. След всяка простотия слабоумните смешни медии обявяват Борисов отново за победител, мъдър и единствено достоен и уравновесен държавник между дебилни депуати, министри и опозиция. Всякакви карикатури и идиоти биват назначавани от него за министри и депутати, за да деградират напълно смисъла от политиката. И никога, никога в центъра на това управление не са поставени важните за обществото ни проблеми - бедността, мизерията, източването на България финансово и генетично, затриването на нацията, заличаването ни на европейската карта, пълното ни неглижиране от европейските институции, профанизирането на външната ни политика, принизяването и до обслужващ персонал на дементиралите пияни брюкселски старци. Най-големият скандал е, че всички политици лъжат като пладнешки разбойници избирателите си и същите избиратели отново ги избират. Да лъжеш е норма за успешен политик у нас. Разбира се, най-успешен в лъжите е върховният вожд. Какво да ви кажа, преди пет години бях решил, че ще ми дадете доверието си, за да приключа с всичко това. После историята я знаете. Днес просто се радвам, че никога не станах част от този позорен за нацията ни цирк и като всички вас обмислям как просто да напусна завинаги заедно с децата си тази отвратителна и пошла имитация на държава, в която позволихме шепа дебили да превърнат Родината ни.\"", "date": "2018.03.08", "title": "ВЛАСТ ПОЗОРНА! С простащината си WC вицето нанесе смъртоносен удар на правителството и злепостави България! БАРЕКОВ: Държавата е в перманентен скандал!"}
{"url": "http://www.bnews.bg/article/238178-tezhka_katastrofa_na_e_79_patyat_e_zatvoren_ima_raneni", "text": "\r\nИма ранени при тежката катастрофа, която затвори международния път Е79 тази сутрин. \r\nВременно движението по път Видин - Монтана в района на с. Ивановци е ограничено за всички моторни превозни средства поради тежка катастрофа. Това съобщиха от пресцентъра на Агенция \"Пътна инфраструктура\".  \r\nИнцидентът е станал около 6,00 часа тази сутрин. Според непотвърдена още от полицията информация, са се ударили камион и микробус. Има и пострадали, които са откарани във видинската болница, но към този час липсва информация колко са ранените и какво е състоянието им. \r\nОбходният маршрут е по път Дунавци - Арчар - Добри дол; път III-112 Добри дол - Тополовец; път III-114 Тополовец - Ружинци и обратно \r\n ", "date": "2018.03.08", "title": "Тежка катастрофа на Е-79, пътят е затворен! Има ранени!"}
{"url": "http://www.bnews.bg/article/238180-hekimyan_kato_poparen_nyama_da_poluchava_pensiya", "text": "Темата, че п , за което вече ви информирахме, набира огромна скорост и експертите не се скъпят да коментират и да дават съвети как да избегнем краха. Темата с дефицита в НОИ коментираха в студиото на bTV Мика Зайкова от КТ „Подкрепа“ и Георги Вулджиев - главен икономист в Експертен клуб за икономика и политика. Водещият Антон Хекимян живо се поинтересува дали ще получава пенсия, когато стигне до съответната възраст. „На колко години сте?“, попита водещият Вулджиев. „На 23“. „Аз съм на 33, 10 години разлика. Кажете сега, ще има ли пари за пенсии за нас?“, поинтересува се Хекимян.   \r\n„Предлагаме да се приватизира изцяло системата. Да се натрупват всички вноски в индивидуални сметки“, каза Вулджиев. „Хората в момента нямат избор. Те могат да си вложат парите в ограничен брой фондове, които не се управляват добре“, допълни той.   „От 2000 година ние се упражняваме върху бъларската пенсионна система. Всяка година променяме осигурителните вноски“, заяви от своя страна Мика Зайкова.   Според нея предложението на Вулджиев е приложимо, но опасно. Във фонд „Пенсии“ в НОИ, от друга страна, работи принципът за солидарност, което е важно, защото не се знае колко дълго ще живее осигуряващото се лице.   „Има две опасности – да живееш дълго и да не стигнат парите. По-голямата опасност е този, който ти управлява парите, да ги пропилее. А ние живеем в България“, изтъкна Зайкова.  Тя смята, че трябва да се намери някакъв балансиран вариант между преду предложенията на икономистите, защото да има само частни фондове, е рисково. „Да, но в единия случай има риск, а в другия случай гарантирано има дупка в бюджета на НОИ и тя ще си нараства“, обобщи останалият без пенсия Хекимян.   \r\n ", "date": "2018.03.08", "title": "Хекимян като попарен -  няма да получава пенсия!"}
{"url": "http://www.bnews.bg/article/238198-darzhavata_si_tarsi_nad_20_mln_leva_ot_dyankov_i_prokopiev", "text": "Специализираният съд даде ход на разпоредителното заседание по делото срещу бившите министри Симеон Дянков и Трайчо Трайков, както и бизнесмена Иво Прокопиев.   Те са подсъдими заради приватизацията на държавния дял от енергодружеството EVN преди седем години. Граждански иск в размер на 20 млн. и 829 хил. лева предяви министърът на финансите Владислав Горанов към Симеон Дянков, Иво Прокопиев и трима мениджъри от консултанското дружество \"Булброкърс\". Отделно от него има още един иск в размер на 6 млн. срещу Радослав Рачев, който е шеф в „Булброкърс“. Това стана в началото на разпоредителното заседание по делото за продажбата на 33% държавен дял на електроразпределителното дружество EVN. То тръгна в специализирания наказателен съд. Подсъдими са бившите министри на енергетиката и финансите Трайчо Трайков и Симеон Дянков, издателят Иво Прокопиев и мениджърите в \"Булброкърс\" Радослав Рачев, Любомир Евстатиев и Петър Василев. Към Трайков няма предявен граждански иск.", "date": "2018.03.08", "title": "Държавата си търси над 20 млн. лева от Дянков и Прокопиев"}
{"url": "http://www.bnews.bg/article/238192-govoryat_arhivite_na_narodnoto_sabranie_iztochvat_li_se_sotsialnite_fondove", "text": "\r\nБи Нюз реши да ви запознава с интересни дебати отразени в стенограмите на Народното събрание при приемането на различни закони.Днес ще ви запознаем \r\nс кратък дебат при приемането на текст от Закона за семейни помощи за деца. \r\nВие сами направете изводи, създават ли се предпоставки за източване на социалните фондове.Информираме ви, че дебатирания текст е приет с огромно мнозинство от ГЕРБ и Реформаторския блок: \r\nЗаповядайте, господин Байрактаров. \r\nДИМИТЪР БАЙРАКТАРОВ (ПФ): Благодаря, господин председател. \r\nВиждам, че текстовете се приемат с темпо, без да се обмислят, без да се замисляте, уважаеми колеги, извинявам се, че трябва да Ви го кажа. \r\nПараграф 11, ал. 1, т. 4 е в абсолютно противоречие с чл. 21 от Закона за закрила на детето. \r\nСега да обясня какъв е текстът в този § 11, ал. 1, т. 4. Майката, осиновителката не е осигурена и не получава обезщетение за бременност, раждане и отглеждане на дете по реда на Кодекса за социално осигуряване. \r\nЗа да стане още по-ясно, ал. 1 гласи, че майката (осиновителката) студентка има право на еднократна помощ, която е доста сериозна. Забележете какво се случва в този текст.  \r\nНаправих си труда да направя проучване и да видя колко са майките студентки, които са се наредили на опашка да осиновяват деца. Оказа се, че в редовно обучение това число на студентки е нула. \r\nЗадочниците се осигуряват и не попадат в групата. За тях не ми дадоха информация, сиреч не мога да Ви кажа има ли такива осиновителки, или не. \r\nПо този начин текстът е в противоречие с чл. 21 от Закона за закрила на детето. Той е неработещ текст, но отваря врата за злоупотреби и източване на социалните фондове, за създаване на професия, която да усвоява социални помощи. Поради това предлагам т. 4 да отпадне от текста. Благодаря. \r\n ", "date": "2018.03.08", "title": "Говорят архивите на Народното събрание ! Източват ли се социалните фондове?"}
{"url": "http://www.bnews.bg/article/238199-grigor_dimitrov_vav_voyna_na_protivorechiya_sam_video", "text": "Григор Димитров не е в мир със себе си, а във истинска война на противоречия! Така се пошегува българският тенисист преди началото на турнира в Индиън Уелс. Българинът е поставен под номер 3 в схемата и ще започне участието си директно от втори кръг срещу Фернандо Вердаско (Испания) или Гуидо Пея (Аржентина). Гришо заяви, че е готов да покаже най-доброто от себе си, а физическата му форма му позволява. \"Тялото ми започна да свиква. Вече съм по-постоянен, не бих казал, че съм в мир със себе си, само на 26 съм. Това е война! Шегата настрана, в такава позиция съм, че мога да давам максимума както на корта, така и извън него. Когато съм на игрището, искам да се докарам до предела, същото е и във фитнеса.\", заяви българинът. Винаги искам още и още. Хората около мен понякога трябва да ме успокояват. Едно от най-важите неща, които научих през 2017 г. е как да си почивам. Все още не съм достатъчно добър в това, но работя по въпроса\", разкри Гришо. През настоящия сезон Димитров не успя да защити титлата си в Бризейн и точките си от полуфинала на Откритото първенство на Австралия, но е обнадежден за бъдещите си предизвикателства. \"Целта ми беше да се справя добре в Австралия. Резултатът е добър, но не е това, на което се надявах. Мисля, че трябва да продължа в същия дух. Изглежда, всичко е на верен път.\", каза той.  ", "date": "2018.03.08", "title": "Григор Димитров: Във война на противоречия съм! (ВИДЕО)"}
{"url": "http://www.bnews.bg/article/238196-izvanredno_skandal_volen_siderov_nabi_valeri_simeonov", "text": "Брилянтни източници на АФЕРА информираха, че токущо Волен Сидеров е набил вицепремиера Валери Симеонов в парламента. Сидеров хванал за вратовръзката Валери Симеонов и му забил едно кроше. Скандалът между двамата върви от дни, заради изявления на Валери Симеонов срещу руския патриарх. Очевидно вече премина и в побой между двамата патреотари.", "date": "2018.03.08", "title": "ИЗВЪНРЕДНО: СКАНДАЛ! ВОЛЕН СИДЕРОВ НАБИ ВАЛЕРИ СИМЕОНОВ!"}
