{"url": "http://www.bnews.bg/article/265058-uchastvali_li_sa_v_boy_po_nova_godina_kmetat_na_simitli_i_sinat_mu_deputat", "text": "\n Участвали ли са в масово сбиване кметът на Симитли Апостол Апостолов и синът му Стефан, който е депутат от ГЕРБ и един от противоречивите ни футболни съдии? В подаден до МВР сигнал за голям бой в кафене в Симитли се твърди точно това, предаде БГНЕС. Резултатът от боя е сериозно пострадал мъж - 51-годишният мъж е с избити зъби и травма на долна челюст. Боят е станал факт около половин час след полунощ. \r\n\r\n Междувременно стана ясно, че около 22 часа вечерта е загинала 60-годишна жена, която е паднала по стълбите и е починала на място в собствената си къща в село Ковачевица, община Гърмен. 51-годишен мъж от Петрич пък е транспортиран към УМБАЛСМ \"Пирогов\" с трамва на окото. Пострадал е от пиратка. Състоянието на окото е тежкко, предаде БГНЕС. \r\n \n\t\t\t\t\t\t", "date": "2020.01.01", "title": "Участвали ли са в бой по Нова година кметът на Симитли и синът му депутат?\r\n\r\n"}
{"url": "http://www.bnews.bg/article/265055-24_oblasti_plashtat_po_skapa_voda_ot_dnes", "text": "\n По-скъпа от днес е водата в в 24 от 28-те области на страната. \r\n\r\n Увеличението варира между 0,5 и близо 10%, а новите цени бяха одобрени от Комисията за енергийно и водно регулиране (КЕВР) през последната седмица от миналата година. \r\n\r\n В Кърджали скокът е най-сериозен - близо 10%. С около 7% се повишава цената за кубик в София, Видин и Русе. Около 0,5% е поскъпването в Пловдив. \r\n\r\n Цените от 01.01.2020 г. (за един кубичен метър (m3), с ДДС): \r\n\r\n 1. София-град - 2,76 лв. \r\n\r\n 2. Смолян - 2,63 лв. \r\n\r\n 3. Варна - 3,21 лв. \r\n\r\n 4. Пловдив - 2,23 лв. \r\n\r\n 5. Силистра - 3,47 лв. \r\n\r\n 6. Кърджали - 2,62 лв. \r\n\r\n 7. Русе - 3,16 лв. \r\n\r\n 8. Перник - 2,42 лв. \r\n\r\n 9. Монтана - 3,11 лв. \r\n\r\n 10. Шумен - 3,54 лв. \r\n\r\n 11. Сливен - 2,77 лв. \r\n\r\n 12. Бургас - 3,08 лв. \r\n\r\n 13. Ямбол - 3,03 лв. \r\n\r\n 14. Враца - 3,27 лв. \r\n\r\n 15. Добрич - 3,46 лв. \r\n\r\n 16. Видин - 3,06 лв. \r\n\r\n 17. Велико Търново - 2,55 лв. \r\n\r\n 18. Габрово - 2,71 лв. \r\n\r\n 19. Плевен - 2,88 лв. \r\n\r\n 20. Благоевград - 2,35 лв. \r\n\r\n 21. Стара Загора - 3,01 лв. \r\n\r\n 22. Ловеч - 3,17 лв. \r\n\r\n 23. Разград - 3,68 лв. \r\n\r\n 24. София област - 2,64 лв. \r\n \n\t\t\t\t\t\t", "date": "2020.01.01", "title": "24 области плащат по-скъпа вода от днес"}
{"url": "http://www.bnews.bg/article/265056-vasilyovden_e_kakvo_da_slozhim_na_praznichnata_trapeza", "text": "\n В началото на Новата година православната църква чества две събития. На 1 януари се отбелязва Обрезание Господне и се почита паметта на Свети Василий Велики. \r\n\r\n Празникът Обрезание Господне припомня обрязването на младенеца Исус на осмия ден след раждането му. Този акт се извършва от евреите като символ на завета /договора/ с Бог. С този празник завършва осемдневният тържествен цикъл на Рождество Христово. \r\n\r\n Свети Василий Велики е бил знаменит църковен учител, християнски мислител, философ и писател - един от тримата вселенски православни учители, изявен противник на арианската ерес. Василий е бил епископ на град Кесария в малоазийската провинция Кападокия. Най-известното от неговите произведения е \"Шестоднев\". През Златния век на старобългарската писменост Йоан Екзарх превежда \"Шестоднев\" на български език. Заради примерния си живот и висока ерудиция Свети Василий Велики е почитан заедно със Свети Григорий Богослов и Свети Йоан Златоуст като един от тримата велики светители и учители на православната църква. \r\n\r\n На Василий Велики принадлежи и идеята за активното милосърдие и добротворство като израз и реализация на Христовия закон за любовта и прошката. Той организира и първия благотворителен монашески център в Кесария, в който негови възпитаници дават безвъзмездна помощ на болни и страдащи. Още приживе Василий е наречен от съвременниците си Велик. На погребението му се стича цяла Кесария. След края на земния му живот църквата го канонизира за светец и чества паметта му в деня на неговата кончина. \r\n\r\n Васильовден, Василица или Сурваки е зимен празник, познат в цялата етническа територия на българите. Отличава се с богата празнична обредност. Свързан е с важен повратен момент в природата - деня на зимното слънцестоене, което го прави подходящ за различни гадания и обреди. Те могат да се обособят в четири основни групи - обредна трапеза, ладуване, сурвакане, дружини с маскирани лица. Вечерята срещу Нова година е втората кадена вечеря. \r\n\r\n За празничната трапеза на Васильовден се коли петел. Също така богата, както и на Бъдни вечер, трапезата се отличава с блажни ястия. В обредната трапеза има баница или пита с пара, в която се слагат дрянови клонки, наречени на домашните животни, здравето, къщата и богатството. \r\n \n\t\t\t\t\t\t", "date": "2020.01.01", "title": "Васильовден е! Какво да сложим на празничната трапеза? "}
{"url": "http://www.bnews.bg/article/265057-vizhte_s_kolko_se_vdiga_minimalnata_rabotna_zala", "text": "\n От днес минималната работна заплата е 610 лева. Размерът й се повишава с 50 лева - от 560 лева през 2019 годинa.  \r\n\r\n Увеличението с 8,9 процента се очаква да стимулира активността на пазара на работната сила, да допринесе за нарастване на доходите на най-нискодоходните групи на заетите и да намали неравенството в доходите и бедността, да се повиши покупателната способност и жизненото равнището на населението. \r\n\r\n От днес минималната работна часова заплата става 3,66 лв. при нормална продължителност на работното време 8 часа и при 5-дневна работна седмица. \r\n \n\t\t\t\t\t\t", "date": "2020.01.01", "title": "Вижте с колко се вдига минималната работна зала! "}
{"url": "http://www.bnews.bg/article/265059-parviyat_zatvornicheski_vestnik_v_balgariya_izdaden_v_stara_zagora_stava_na_60_godini", "text": "\n Редколегията на вестник \"Надежда\" се събира на поредната планьорка всяка седмица. Освен че вестникът се издава в Старозагорския затвор, редакторите са лишени от свобода, а редакцията се намира в една от килиите. \r\n\r\n Шестима редактори и един фотограф подготвят изданието от 8 страници, което всеки месец се разпространява в отделенията на затвора. Нито един от седмината не е бил журналист. \r\n\r\n В квадратчето на редколегията, на последна страница, са изписани с личните си имена. Петима са висшисти - юрист, икономист, инженер, специалист по публична администрация, възпитаник на НСА, а останалите двама са шеф готвач и абитуриент от езикова гимназия. Всеки един от редакторите говори по два чужди езика. \r\n\r\n \"Последната за годината планьорка се проведе заедно с Дискусионен клуб \"Кеймбридж\". Клубът е основан преди две години от мъже, които са зад решетките заради дългосрочни присъди. Това е отворена група\", обясни Радост Найденова, началник на сектор \"Социални дейности и възпитателна работа\" в старозагорския затвор, цитирана от БТА.. \r\n\r\n Идеята е мъжете, докато излежават присъдите си, да се съхранят като личности. Според нея, така се формира ядро с лидерски качества и потенциал. Всеки един от тях е участник и в програмата \"Споделено знание\" и е преподавател по чужди езици, компютърна грамотност, занаяти или Отговорно шофиране, които организира затворническата управа в Стара Загора. \r\n\r\n Рубриката \"Новини\" е много богата, защото събитията в Старозагорския затвор не са малко, казва един от редакторите, който е изкарал първите 6 години от присъдата си в Италия. \r\n\r\n По думите му, на Апенините няма такъв бурен, интересен и смислен живот зад решетките. С нетърпение в килиите се очакват спортните новини. Тук, в затвора, тренират в импровизираните спортни зали бокс, йога, футбол. \r\n\r\n Най-изявеният клуб е по бокс, а треньорът вече чете Блез Паскал, обясни библиотекарът, който също е член на редколегията. Вестникът отразява и дейността на клуба \"Анонимни алкохолици\", който е учреден преди 5 години в Старозагорския затвор, и също е първият в нашата страна в местата за лишаване от свобода. \r\n\r\n Не е прекъсвал нито ден работа и през тази година е бил домакин на международен форум. Това е доброволна инициатива, която има видими резултати, изтъкна Радост Найденова. \r\n\r\n С интерес от читателите в килиите се очакват и новините за църковния хор, сформиран от петима мъже, които са открили Бог в затвора. Църковните празници също са тема, която намира място на страниците на \"Надежда\". \r\n\r\n Последната страница е отделена за кулинарни рецепти, които тук са много търсени. На нея е отделено място и за обяви, в които има много хумор, а текстовете се измислят от редакторите. \r\n\r\n Например: \"Дървеница търси донор на кръв с добро сърце, здрав сън и тънка кожа\" или \"Бивш ало измамник заменя телефони на богати старици за номера на девойки от Лична драма с цел брак по сметка!\". \r\n\r\n \"Планьорката продължи около три часа. За нас най-важно е да открием дефицитите на всеки един затворник и да се опитаме да ги запълним със смислени занимания\", обясни Радост Найденова. Девизът на изданието е \"Капката пробива камъка\", допълни един от редакторите. \r\n\r\n \"Надежда\" е наследник на вестник \"Прелом\", който започва да се отпечатва през 1960 г. и е първият в Системата на българските затвори. Изданието, което е черно-бяло, се финансира със собствени средства, материали, труд и идеи. \r\n\r\n 2020 година е юбилейна за изданието, а редакторите искат да обогатят рубриките с нови и още по-интересни събития. Две от тях са вече известни. Възстановява се драматичния състав и танцовата група в затвора. \r\n \n\t\t\t\t\t\t", "date": "2020.01.01", "title": "Първият затворнически вестник в България, издаден в Стара Загора, става на 60 години"}
{"url": "http://www.bnews.bg/article/265063-istoriyata_v_simitli_nameri_pridalzhenie_za_chng_bosat_na_agromah_nabi_kmeta", "text": "\n Печално известният храненик на властта от фирма Агромах пак се забърка в селски скандал. И отново с любимия си герой “кмета ни Симитли”. Този път с бой и пиратки. Самозабравянето на крадените държавни пари е пълно. \r\n\r\n В мелето участва и синът на кмета - депутат от партия ГЕРБ. И така за ЧНГ в Симитли -бой, хоро, пиратки, малко ГЕРБ и много избити зъби пред очите на народа. \r\n\r\n Бизнесменът Методи Бачев, който е собственик на крупната строителна фирма \"Агромах\", е човекът, който е спретнал меле с кмета на Симитли Апостол Апостолов в новогодишната нощ. Именно Бачев е този, който е гърмял с пиратки и друга опасна пиротехника насред града, нарушавайки заповедта на градоначалника, научи ПИК.  \r\n\r\n \"Бачев се появи с компания на площада, където хората играеха хора, и започнаха буквално в краката им да хвърлят бомби. Всички в града му знаят нрава и се отдръпнаха, за да не пострада някой, направо развали празника на хората и избягаха от площада. Кметът Апостолов обаче не си замълча\", разказва очевидец на ситуацията пред ПИК. Свидетели допълват, че когато направил забележка на Бачев да престане, скандалният бизнесмен се обърнал с думите \"Ти пък кой си\". Тогава синът на Апостолов се намесил, за да дръпне баща си, но късно, тъй като Бачев ударил кмета. При подадения сигнал на 112 се казало, че има пострадал мъж с избити зъби, което обаче според очевидци не отговаря на истината и единственият ударен е кметът, който искал да въдвори ред.  \r\n\r\n Както медията ни съобщи по-рано, скандалът е станал именно заради безчинствата на местен бизнесмен, а кмета се намесил в последствие, за да гарантира реда в града, но се стигнало до пиянски скандал, влязъл и в полицейските хроники.  \r\n\r\n Бизнесменът Методи Бачев не за първи път лъсва в скандал. Неговото име бе замесено в чутовна изцепка, отново с участието на солидно количество алкохол. На тържество на площада на симитлийското село Черниче, Бачев се изцепва пред всички с грозна реплика за интимни отношения на кмета на Симитли Апостол Апостолов и премиера Бойко Борисов. Пиянската му закачка е заснета на видео и след това предизвика нечуван скандал.  \r\n \n\t\t\t\t\t\t", "date": "2020.01.01", "title": "Историята в Симитли намери придължение! За ЧНГ босът на Агромах наби кмета"}
{"url": "http://www.bnews.bg/article/265038-chestita_nova_godina", "text": "\n Честита новата 2020 година! \r\n\r\n BNews Ви пожелава здраве, щастие и късмет! \r\n\r\n Нека 2020-а бъде по-добра и по-успешна за всички българи!  Държавата силна, а бъдещето - добре обмислено, като всички следваме стъпките за успех, просперитет и добро за децата и внуците ни. \r\n\r\n Нека дните Ви бъдат изпълнени с любов, душите Ви да са озарени от Божията светлина, а в домовете винаги да има много топлина!  \r\n\r\n Честита да ви е новата година!  \r\n \n\t\t\t\t\t\t", "date": "2020.01.01", "title": "Честита Нова година!"}
{"url": "http://www.bnews.bg/article/265061-skandal_karakachanov_porachal_obuvki_za_voynitsite_na_basnoslovna_tsena_za_chng", "text": "\n Проверка на Би Нюз за обществените поръчки на Министерството на отбраната за доставка на летни и зимни обувки установи меко казано скандално високи цени на зимните обувки за войниците. \r\n\r\n През февруари 2019 г. ръководеното от Красимир Каракачанов военно министерство поръчва 12000 чифта зимни обувки на цена 2 688 000 лева без ДДС или 270 лева за чифт с ДДС. \r\n\r\n През март месец 2019 година ведомството на Каракачанов поръчва 33 000 чифта летни обувки за 3 437500 лева. без ДДС, което се равнява на 125 лева за чифт обувки с ДДС.  \r\n\r\n На 30 декември за ЧНГ Каракачанов поръчва още 20144 чифта обувки, от които 10000 чифта летни, а 10144 чифта зимни на обща цена от 4439 166 лева без ДДС. Оказва се, че при тази поръчка чифт зимни обувки може да достигне около 270 лева.  Вероятно Каракачанов не се замисля много, много, а наша проверка показа, че чифт зимни обувки за военни от най-добро качество спокойно може да се закупи за 150 лева, което е цена на дребно с включен ДДС. \r\n\r\n Би Нюз се обръща към всички отговорни институции за незабавна намеса, защото накрая ще се окаже, че един български войник износва за година около шест чифта обувки за хиляди левове. \r\n \n\t\t\t\t\t\t", "date": "2020.01.01", "title": "Скандал! Каракачанов поръчал обувки за войниците на баснословна цена за ЧНГ!"}
{"url": "http://www.bnews.bg/article/265062-vnezapno_pochina_silva_zurleva", "text": "\n Дългогодишният ръководител на Нова телевизия Силва Зурлева е починала в дома си в село Ковачевица. Сигнал е подаден до Спешния център в 9,50 часа тази сутрин. Тя се е строполила по стълбите на старинната къща и издъхнала. \r\n\r\n Все още не е ясно каква е причината за смъртта - дали падането по стълбите или предшестващ инфаркт. Знае се само, че се касае за нещастен случай, а не за насилие, казаха от полицията. \r\n\r\n Силва Зурлева бе дълги години директор на Нова телевизия. Тя е човекът, с когото се свързва стартът и възходът на медията. \r\n\r\n Зурлева е родена на 26 февруари 1958 г. в Кюстендил. Завършила е СУ \"Св. Климент Охридски\" със специалност българска филология и новогръцки език и литература. Университета завършва със златен медал и започва кандидатска дисертация на тема \"Морето в съвременната гръцка поезия\". Преводач е на художествена литература, пише рецензии за новоиздадени книги от балкански автори. Работи като редактор последователно в БНТ и София прес, става кореспондент на гръцки вестници и списания. \r\n\r\n През 1992 година започва дейност в консултантския бизнес - чужди инвестиции и приватизационни сделки. Работи по проектите на Делта, Никас, Гудис, Кока-Кола, Плевенски цимент и др. Нейно е рекламното послание \"Делта - връх на сладоледа. Първо в София, а после и в други градове\". \r\n\r\n От 10 май 1999 г. е управител на медийната групировка \"Антена България\", а от март 2001 г. - председател на Съвета на директорите на Нова телевизия. От 2009 е член на Управителния съвет. Напусна телевизията през 2019 г. \r\n \n\t\t\t\t\t\t", "date": "2020.01.01", "title": "Внезапно почина Силва Зурлева"}
{"url": "http://www.bnews.bg/article/265060-kndr_razrabotva_novo_strategichesko_orazhie", "text": "\n Севернокорейският лидер Ким Чен-ун обеща в сряда ново стратегическо оръжие в близко бъдеще, според държавната медия на KCNA. \r\n\r\n Също така ще продължи развиването на ядрената програма на страната. \r\n\r\n Както бе съобщено по-рано, Пхенян обсъди \"нападателни мерки\" за осигуряване на суверенитета и сигурността на азиатската страна на втория ден от внимателно наблюдавана партийна среща. \r\n\r\n Забележките на Ким дойдоха, след като САЩ пропуснаха крайния срок в края на годината за рестартиране на преговорите за ядреното разоръжаване на Севера. \r\n\r\n Белият дом и Пентагонът нямат официален коментар. \r\n\r\n Американският държавен секретар Майк Помпео заяви, че се надява Северна Корея да избере мира. \r\n\r\n По-рано този месец Пхенян намекна за по-строга позиция към Съединените щати, обещавайки дори да достави \"коледен подарък\", ако Вашингтон не успее да направи отстъпки и да облекчи санкциите. \r\n\r\n Президентът на САЩ Доналд Тръмп заяви по-рано, че властите в страната следят внимателно случващото се в Северна Корея. \r\n\r\n Забележките на Тръмп дойдоха дни, след като Пхенян извърши два важни теста на своя полигон на 7 и 13 декември. \r\n\r\n Не бяха предоставени подробности около тестовете. \r\n \n\t\t\t\t\t\t", "date": "2020.01.01", "title": "КНДР разработва ново стратегическо оръжие"}
{"url": "http://www.bnews.bg/article/265053-predimno_oblachno_i_vetrovito_nachalo_na_godinata", "text": "\n Годината започва с предимно облачно и ветровито време. Това съобщават от НИМХ. \r\n\r\n На места облачността ще намалява до слънчево време. \r\n\r\n Ще духа умерен до силен вятър от север-северозапад. По-силен ще бъде той в Източна България. \r\n\r\n Максималните температури ще са между 3 и 8 градуса. \r\n\r\n Атмосферното налягане ще се повишава.  \r\n\r\n През следващите дни се очаква затопляне. \r\n \n\t\t\t\t\t\t", "date": "2020.01.01", "title": "Предимно облачно и ветровито начало на годината"}
{"url": "http://www.bnews.bg/article/265052-kakvo_kaza_radev_po_vreme_na_novogodishnoto_si_slovo", "text": "\n Както в новогодишната баница има късмет за всеки от семейството, така и в обществото ни трябва да има място и грижа за всички. За възрастните и самотните, за хилядите българи, които днес се борят с недоимъка и най-вече - за децата на България. Защото невидимите мостове на духа и добротата са по-трайни от съградените с човешка ръка. Именно те ще свържат и днес българите, обединени от любовта към родината и надеждата за по-добро бъдеще. \r\n\r\n Това каза в новогодишното си слово президентът Румен Радев. \r\n\r\n Той не скри, че изпращаме тежка година с много предизвикателства, сред които конкретно спомена водната криза, с която се бори Перник и настоя да се търси отговорност от институциите за решаването на всички проблеми. \r\n\r\n Изтичащата 2019 година отново ни припомни, че демокрацията и благоденствието изискват нашето постоянно усилие. \r\n\r\n Че когато се примирим и престанем да сме взискателни, изборите се опорочават, решенията за бъдещето ни се вземат на тъмно, парите ни се харчат безотговорно, непрекъснато се отчитат успехи, докато нищетата се множи, а качеството на живот пада драстично. Достъпът до вода и въздух се превръща във въпрос на оцеляване, а липсата на възмездие и справедливост разколебава вярата ни в утрешния ден, каза той. \r\n \n\t\t\t\t\t\t", "date": "2020.01.01", "title": "Какво каза Радев по време на новогодишното си слово? "}
