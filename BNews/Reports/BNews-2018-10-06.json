{"url": "http://www.bnews.bg/article/249903-yunker_es_shte_ima_sdelka_za_brekzit_lipsata_na_takava_ne_e_optsiya", "text": "\n Европейският съюз ще постигне сделка за Брекзит с Великобритания през ноември, ако това не стане още този месец, каза в интервю за австрийски вестници днес председателят на Европейската комисия Жан-Клод Юнкер, цитиран от Ройтерс. \r\n\r\n Юнкер отбеляза, че потенциалът за сближаване между двете преговарящи страни в последните дни се е увеличил. \"Още не сме стигнали дотам, но желанието ни да постигнем съгласие с британското правителство е неизменно\", каза той в интервю за вестниците \"Стандард\", \"Курир\" и \"Фалтер\". \r\n\r\n Трябва да избягаме от сценария за раздяла без сделка. Той не би бил полезен нито за Великобритания, нито за останалите страни от Евросъюза, подчерта Юнкер, цитиран от БТА. \r\n\r\n Според мен ние ще постигнем споразумение, което изпълнява условията на договора за оттегляне, каза той и допълни, че е невъзможно да се предскаже дали преговорите за Брекзит ще приключат още този месец. \r\n\r\n \"Ако това не стане, ще го направим през ноември\", добави председателят на ЕК. \r\n\r\n Пред австрийските всекидневници Юнкер каза, че сделката за Брекзит трябва да е придружена от политическа декларация за бъдещите отношения между Великобритания и европейските й бивши партньори. \r\n\r\n Лондон и Брюксел се опитват да се договорят за сделката за раздялата и за споразумението за отношенията след Брекзит навреме за двете срещи на върха, насрочени за 17-18 октомври и 17-18 ноември, припомня Ройтерс. \r\n\r\n В днешното интервю Юнкер заяви също, че ЕС трябва да поддържа диалог с Русия в името на общата сигурност, посочва ТАСС. \r\n\r\n Въпреки цялото недоволство по отношение на Русия, което в последните часове силно нараства, трябва да осъзнаем, че заради архитектурата за сигурност трябва да поддържаме диалог с Русия и понякога да действаме заедно. Не съм готов за масово порицание на Русия, макар че публикувах в Брюксел критично комюнике във връзка със събитията в Холандия, добави Юнкер, имайки предвид хакерската атака срещу ОЗХО. \r\n \n\t\t\t\t\t\t", "date": "2018.10.06", "title": "Юнкер: ЕС ще има сделка за Брекзит, липсата на такава не е опция"}
{"url": "http://www.bnews.bg/article/249892-vazrasten_mazh_e_bil_prebit_vav_velikotarnovsko_selo", "text": "\n 70-годишен мъж е намерен пребит в стопанския двор във великотърновското село Хотница. \r\nСигналът е получен вчера сутринта. По данни на подателя му същата сутрин около 06,00 ч. във фургон в стопанския двор в с. Хотница е намерил, в безпомощно състояние и с множество травми в областта на главата, 70-годишен мъж от с. Богатово. Той е бил работник в стопанския двор и е живеел във фургона, в който е намерен. \r\nПострадалият незабавно е бил откаран във великотърновската болница с фрактури на черепа, контузия на мозъка и множество травми по главата, с опасност за живота.  Опериран е веднага от неврохирурга д-р Николай Мойнов. Лекарите са установили, че е ударен е с брадва по главата. В момента е настанен в реанимация на апаратна вентилация. Състоянието му остава тежко. \r\nНа местопроизшествието е извършен оглед от дежурна оперативна група при РУ - Велико Търново. Образувано е досъдебно производство по чл. 129, ал.2 от НК. Работата по изясняване на случая продължава под ръководството на Районна прокуратура- Велико Търново. \r\n \n\t\t\t\t\t\t", "date": "2018.10.06", "title": "Възрастен мъж е бил пребит във великотърновско село\r\n"}
{"url": "http://www.bnews.bg/article/249895-maradona_obvinyavat_me_tezi_s_koito_sme_drusali_zaedno", "text": "\n Футболната легенда, Диего Марадона, отвърна на критиците, които постоянно го свързват с употребата на наркотици. \r\n\r\n В момента аржентинецът е треньор на втородивизионния мексикански Дорадос Синаола. Клубът е свързан с големия тихоокеански наркокартел, който произлиза от град Синаола. \r\n\r\n Този факт още повече засилва критиките към Марадона, а той отвърна така: \r\n\r\n \" \". сподели Марадона. \r\n \n\t\t\t\t\t\t", "date": "2018.10.06", "title": "Марадона: Обвиняват ме тези, с които сме друсали заедно"}
{"url": "http://www.bnews.bg/article/249893-yasni_kriterii_i_registar_predvizhda_noviyat_zakon_za_sotsialnite_predpriyatiya", "text": "\n Ясни регламент и критерии, както и създаване на национален регистър предвижда законопроектът за предприятията на социалната и солидарна икономика, който е между първо и второ четене в Народното събрание. Това заяви в Ловеч пред журналисти министърът на труда и социалната политика Бисер Петков и добави, че се очаква до две седмици законът да е факт. \r\n\"Той ще регламентира социалните предприятия в България, ще въведе критерии за това кое е социално предприятие. Предлага две категории социални предприятия - клас А и клас А+\", каза министърът. По думите му законът ще насърчи развитието на социалната икономика, така че тя да има по-голямо място и тежест в нашето общество, като съответно предвижда насърчителни мерки за социалните предприятия и за субектите на социалната икономика. Ще въвежда сертификационна марка, която тези предприятия да използват, предвижда и създаване на национален регистър на социалните предприятия. По данни на статистиката самоопределилите се като социални предприятия са 1461. \r\nБисер Петков каза още, че законопроектът дава възможност тези социални предприятия да получават право на строеж без конкурсни процедури, само с решение на общинския съвет. Предвижда се и изграждане на електронна платформа, която да ги улеснява в общуването помежду им, да си създават предпоставки за консултиране, за онлайн търговия, както и насърчаване на трансграничното сътрудничество. Социалните предприятия и този закон са още една мярка за подкрепа на интеграцията в заетост на хората с увреждания, добави Петков. \r\nМинистърът на труда и социалната политика присъства на втория ден от форума \"Мостове за социално ангажирани предприятия\" в Ловеч. Събитието е посветено на темата за социалната икономика в регион Ловеч и се организира в рамките на пилотния проект по Регионална социална икономика \"Региони 2018\", ръководен от ГД \"ГРУПА\" на Европейската комисия. \r\n\"Такива регионални форуми като днешния много допринасят, защото социалното предприемачество и икономика е за хората, за насочване на резултати от икономическата дейност за социални цели, за социални каузи, и затова е много важна подкрепата на местните общности и местните органи\", каза министърът. \r\n\r\n Срещата бе открита от кмета на Ловеч Корнелия Маринова и областния управител Георги Терзийски. \r\n \n\t\t\t\t\t\t", "date": "2018.10.06", "title": "Ясни критерии и регистър предвижда новият закон за социалните предприятия"}
{"url": "http://www.bnews.bg/article/249885-intsident_sas_saprugata_na_volen_siderov_pokushenie_ili_atentat", "text": "\n Днес предаването \"Бареков и Байрактаров без цензура\", което се излъчва всяка събота от 10:30ч. на живо по телевизия \"Евроком\", стартира с коментар за неприятен инцидент сполетял снощи съпругата на лидера на \"Атака\" Волен Сидеров - Деница Сидерова.  \r\n\r\n Бареков и Байрактаров бяха единствените, които отразиха и дадоха гласност на случилото се покушение срещу Деница Сидерова. В петък вечерта в близост до \"Симеоновско шосе\", автомобилът й е бил блъснат от автомобил, управляван от судански гражданин.  \r\n\r\n На местопрестъплението е бил Димитър Байрактаров, който сподели, че една от версиите за случилото се е, че това е бил опит за атентат, или сплашване срещу Волен Сидеров.  \r\n\r\n В колата на съпругата на Сидеров са се возили още нейна приятелка и невръстният й син. Автомобилът на Деница е застигнат от джип \"Хонда\", управляван с бясна скорост, при което огледалото на колата на Сидерова бива отнесено. Автомобилите спират и господата, които по-късно се оказва, че освен судански са и български граждани, започват да отправят заплахи към съпругата на лидера на \"Атака\". \r\n\r\n Виждайки, че в колата на потърпевшата има и малко дете, суданците разбират, че е станала грешка, при което единия побягва, а полицията не предприема издирване.  \r\n\r\n От видео материалът на Димитър Байрактаров ясно се вижда как суданския гражданин отказва да отговаря на въпроси, както и да се представи, въпреки че очевидно говори български добре.  \r\n\r\n Николай Бареков сподели, че малко преди това е имал среща на четири очи с Волен Сидеров, на която са коментирали важни теми като предстояща конференция идния петък, както и бъдещето на консерватизма в България.  \r\n\r\n Байрактаров твърди, че суданецът е задържан по настояване именно на Бареков и Байрактаров, а в противен случай е щял да бъде пуснат безнаказано.  \r\n \n\t\t\t\t\t\t", "date": "2018.10.06", "title": "ИНЦИДЕНТ СЪС СЪПРУГАТА НА ВОЛЕН СИДЕРОВ! Покушение или атентат?"}
{"url": "http://www.bnews.bg/article/249896-28_godishen_motorist_e_v_tezhko_sastoyanie_sled_kato_se_vryaza_v_kola", "text": "\n Моторист на 28 г. е в критично състояние, след като тази сутрин е блъснал отзад нисан, съобщиха от пловдивската полиция. \r\n\r\n Инцидентът е станал на пътя между Пловдив и с. Брестник. Сигналът на 112 е получен в 8, 40 ч. На волана на лекия автомобил е била 38-годишна жена, която е в шок. Лекарите се борят за живота на моториста. Една от версиите за произшествието е несъобразена скорост. \r\n \n\t\t\t\t\t\t", "date": "2018.10.06", "title": "28-годишен моторист e в тежко състояние, след като се вряза в кола!"}
{"url": "http://www.bnews.bg/article/249889-vasil_filipov_pred_barekov_i_bayraktarov_za_povishenieto_na_tsenite_na_gaza_narodat_tryabva_da_se_plashi_ot_niskite_prihodi_a_ne_ot_visokite_razhodi", "text": "\n Днес в предаването \"Бареков и Байрактаров без цензура\", което се излъчва всяка събота от 10:30ч. на живо по телевизия \"Евроком\", гост бе Васил Филипов, бивш директор на \"Булгаргаз\", който коментира ръста в цената на газа. \r\n\r\n Запитан дали да очакваме енергиен колапс, заради високата цена на газа, Филипов коментира, че гражданите не трябва да се плашат от големите разходи, а от малките приходи.  \r\n\r\n Според него, газът няма да поскъпне драстично и това повишаване в цените само по себе си не е проблем. Лошото е, че народът обеднява прогресивно - заяви Васил Филипов, икономиката ни е в един устойчив необратим упадък. \r\n\r\n Гостът сподели притеснения относно нашата енергетика, която той определи като такава с \"проблематично бъдеще\" и почти няма сектор, който да не е задлъжнял.  \r\n\r\n Запитан дали има опасност България да загуби собствената си газопреносна мрежа, Филипов отговори, че такава опасност няма, тъй като няма причина и интерес да води такива преговори.  \r\n\r\n По повод отказа да се реализира \"Южен поток\", гостът определи проекта като \"блъф\" и изрази съмнения, че турски поток също няма да тръгне. Гостът обясни, че проектът \"Южен поток\" е неосъществим чисто технически, заради това, че за прокарването му трябва да се създаде високо налягане, а такова не е постигнато никъде до момента.  \r\n\r\n Филипов определи твърденията на Путин, че България е лош пример като празни и такива без стойност.  \r\n\r\n Гостът завърши с теза, че болшинството от българските политически лидери са \"купени\" и ангажирани с пари, поради което не защитават националния интерес.   \r\n \n\t\t\t\t\t\t", "date": "2018.10.06", "title": "Васил Филипов пред Бареков и Байрактаров за повишението на цените на газа: Народът трябва да се плаши от ниските приходи, а не от високите разходи!"}
{"url": "http://www.bnews.bg/article/249887-bivshata_na_slavi_savetva_v_efir_kak_se_postiga_uspeshna_razdyala", "text": "\n \r\n\r\n Затова и човек, който има необходимост да поеме по нов път в живота си, трябва да е готов да премине през няколко етапа в отношенията си с партньора. Това коментира в студиото на „Тази събота” по bTV психоложката Маги Ангелова – бившата приятелка на Слави Трифонов.   \r\n\r\n Най-често в този момент отсрещната страна реагира с изненада – партньорът ни не е бил готов и подготвен за рязка промяна. Ангелова подчерта, че тук не говорим само за раздяла, но и даже за възприемане на различни модели на поведение – например, решавате вече да не премълчавате нещата, които не харесвате или започвате да поставяте по-голям акцент върху кариерата за сметка на домакинските задължения.   Първият отговор на това е съпротивата, негативната реакция. За жените е по-характерно да се вживяват в ролята на жертви, подчертавайки колко много са дали за връзката в сегашния й вид, докато мъжете могат да опитат да се покажат в светлината на силата и доминацията („Ти имаш всичко благодарение на мен!”).   \r\n\r\n „Това е естествена реакция, че ще загубиш познатите модели и ще дойде неизвестното. \r\n\r\n Първата реакция е да сплашиш другия, за да го задържиш (…) Много е важно да си дадем сметка, че не го правят с цел да ни уязвят, а е  несъзнателно”, категорична беше Маги Ангелова.   \r\n\r\n Следващата стъпка е съблазняването – другата страна е готова да даде всичко бързо и веднага. Все още няма истинско осъзнаване от страна на партньора, че наистина сме се променили, подчерта обаче психологът.   Ако устоим, следва период на объркано и противоречиво поведение, защото и двете страни вече са изморени. Четвъртата фаза е фаза на тишината, когато вече партньорът не знае какво да направи. Именно това е моментът, в който можем да разберем дали той ще приеме нашата промяна.   Според Маги Ангелова знак за това можем да видим в евентуално негово или нейно желание да разбере какво е станало причина за промяната – вместо просто да ни вини за нея. \r\n  \r\n \n\t\t\t\t\t\t", "date": "2018.10.06", "title": "Бившата на Слави съветва в ефир как се постига успешна раздяла"}
{"url": "http://www.bnews.bg/article/249890-moshenitsite_na_efira_izgoniha_vlogar_halvadzhiyan_otgovarya_na_vaprosi_samo_na_svoi_sluzhiteli_gospodarite_dokaraha_razsledvashtata_zhurnalistika_do_nevizhdani_dana", "text": "\n Днес в предаването \"Бареков и Байрактаров без цензура\", което се излъчва всяка събота от 10:30ч. на живо по телевизия Евроком, водещите коментираха един личен репортаж на влогърът и журналист Любомир Жечев, който се опита да осъществи среща с продуцента на \"Господари на ефира\" Джуди Халваджиян, за да му зададе няколко въпроса във връзка с нелепия скандал, свързан с репортера им Димитър Върбанов. \r\n\r\n От видеото ясно се вижда как Жечев е посрещнат на входа на редакцията на предаването от секретарката на продуцента, репортера Боби Ваклинов и един господин с внушетелни размери и респектиращ вид, който очевидно го играе охрана.  \r\n\r\n Влогърът не бива допуснат в пределите на редакцията, под претекста, че Халваджиян е зает и подобни срещи могат да се състоят само с предварителна уговорка. Малко по - късно обаче, екипът на \"Господарите\" се оплита в лъжите си, като забравяйки какво са казали минути преди това, започват да твърдят, че продуцента го няма. \r\n\r\n \"Господарите\" имат практика да нахлуват в частна собственост с камери и оборудване, твърдейки, че го правят за обществения интерес, а когато член на същото това общество иска да зададе няколко въпроса, бива възпрян още на входа. Кого пазят подчинените?  \r\n\r\n Джуди Халваджиян формално получи златен скункс от своя служител Боби Ваклинов, с единствената цел да се хвърли прах в очите на хората и нападките срещу пародията, която омаскарява разследващата журналистика у нас, да бъдат веднъж завинаги преустановени.  \r\n\r\n Да, ама не! Фарсът, който сътвориха \"Господарите\", ще предизвиква горчилка още дълго в съзнанието на зрителите и едва ли някой отново ще им гласува доверие. Приказката за лъжливото овчарче е осъвременена от, както ги нарекоха хората \"Господарите на сеира\". \r\n\r\n Видеото продължава с рязка промяна в тона на асистентката на Халваджиян, когато влогърът споменава името на Димитър Върбанов.   \r\n\r\n Видеото на Любомир Жечев показва, че Нова телевизия няма друг ход, освен да свали от ефир това предаване, което се издъни жестоко по всички параграфи. Бареков определи срамния акт на \"Господарите\" като срам за цялата българска журналистика. \r\n\r\n Цялото видео от разследването на младия ентусиаст може да видите тук:  \r\n\r\n \r\n\r\n   \r\n \n\t\t\t\t\t\t", "date": "2018.10.06", "title": "\"Мошениците на ефира\" ИЗГОНИХА влогър! Халваджиян отговаря на въпроси само на свои служители! \"Господарите\" докараха разследващата журналистика до невиждани дъна!"}
{"url": "http://www.bnews.bg/article/249888-avtomobil_e_vinoven_za_ogromniya_pozhar_v_kaliforniya_video", "text": "\n Автомобил неволно е предизвикал огромните горски пожари в Калифорния през лятото. За месец и половина огнената стихия изпепели над 400 хил. дка гори. \r\n\r\n Полицията съобщи, че охранителни камери са заснели искрата от колата, която подпалила сухите треви край пътя. \r\n\r\n Шофьорът обаче не е идентифициран. \r\n\r\n Пожарът пламна на 13 юли и беше загасен едва на 22 август. \r\n\r\n Загинаха двама огнеборци, а размерът на материалните щети е трудно да бъде изчислен. \r\n\r\n \r\n\r\n   \r\n \n\t\t\t\t\t\t", "date": "2018.10.06", "title": "Автомобил е виновен за огромния пожар в Калифорния (ВИДЕО)"}
{"url": "http://www.bnews.bg/article/249883-intsident_chetirima_postradali_pri_katastrofa_vav_varnensko", "text": "\n Четирима души са пострадали при тежък пътен инцидент тази нощ в град Суворово, област Варна. \r\n\r\n От Областната дирекция на МВР в морската столица информират, че инцидентът е възникнал около 3.30 часа през нощта. 28-годишен водач на лек автомобил отнел предимството на друга кола на кръстовище. \r\n\r\n Двама от пострадалите - водачът на първия автомобил и 19-годишен пътник, са настанени с различни травми в болнично заведение, с опасност за живота. \r\n\r\n Водачът на втората кола и неговия спътник, на 26 и 18-годишна възраст, са преминали прегледи и са освободени за домашно лечение. \r\n\r\n По случая е образувано досъдебно производство. \r\n \n\t\t\t\t\t\t", "date": "2018.10.06", "title": "ИНЦИДЕНТ! Четирима пострадали при катастрофа във Варненско"}
{"url": "http://www.bnews.bg/article/249900-neftohimik_dominira_na_starta_treta_voleybolna_superkupa_za_burgazlii", "text": "\n Волейболният тим на \"Нефтохимик\" спечели трета Суперкупа на България в историята на тима. Така отборът, воден от Найден Найденов, може да се похвали с тоталната си доминация - титла и Купа от изминалия сезон и трофей на старта на настоящия.  \r\n\r\n Бургазлии бяха безапелационни в мача срещу \"Монтана\" и победиха с 3:0 (25:21, 25:19, 25:21) в мача, който се проведе в Стара Загора. Момчетата на Даниел Пеев пък играха в мача тъй като бяха финалисти в турнира за Купата на България през миналия сезон. \r\n\r\n Доминацията на \"Нефтохимик\" бе видима още в началото, въпреки силния старт на \"Монтана\". Отборът от северозападна България бе лидер в резултата с 1 точка на първото техническо прекъсване. Бургазлии обаче успяха да обърнат и при втората задължителна пауза поведоха, а до края на частта увеличиха предимството си.  \r\n\r\n Вторият гейм пък се диктуваше изцяло от възпитаниците на Найден Найденов. Още в началото те натрупаха предимство, като водеха дори с 19:11. Това им бе достатъчно да поведат с 2:0 гейма. \r\n\r\n Третата част започна с доминация на \"Монтана\". Грешките в атака на момчетата на Даниел Пеев обаче не им позволяваха да се откъснат чувствително напред в резултата. В същото време настъпи мобилизация в редиците на \"Нефтохимик\". Това доведе до обрат в самия край на частта и победа с 3:0 гейма и поредна титла, която ще намери своето място във витрината в Бургас. \r\n \n\t\t\t\t\t\t", "date": "2018.10.06", "title": "\"Нефтохимик\" доминира на старта! Трета волейболна Суперкупа за бургазлии"}
{"url": "http://www.bnews.bg/article/249891-lekari_preglezhdat_bezplatno_vazrastni_hora_ot_otdalecheni_mesta", "text": "\n Екип от лекари-специалисти от УМБАЛ „Александровска” извършват безплатни профилактични прегледи в планинските и отдалечени райони. Доброволната им помощ е за хората на над 60 години. \r\n\r\n Днес десетки хора се записаха за преглед в с. Плетена, като здравето им беше проверено от четирима медици. \r\n\r\n „Едва 10% от хората, които преминаха през нашите кабинети имат добър контрол на артериалната хипертония. Много често тези хора нямат никакви симптоми, не знаят какви медикаменти да приемат”, сподели кардиологът д-р Стоименов. \r\n\r\n Безплатните прегледи продължават, като през следващите дни ще са в Крумовград и Силистра. \r\n \n\t\t\t\t\t\t", "date": "2018.10.06", "title": "Лекари преглеждат безплатно възрастни хора от отдалечени места"}
{"url": "http://www.bnews.bg/article/249871-trus_ot_4_8_po_rihter_udari_o_sitsiliya", "text": "\nЗеметресение с магнитуд 4,8 по скалата на Рихтер бе регистрирано рано тази сутрин в провинция Катания на италианския остров Сицилия, предадоха световните агенции.\r\n\r\nЕпицентърът на труса е бил на територията на община Санта Мария ди Ликодия и на дълбочина 9 км.\r\n\r\nНяколко души са били докарани в болница с леки контузии и в състояние на шок. В резултат на земетресението са се откъртили корнизите на няколко сгради. Местните власти в общината са отцепили отделни райони. \r\n\r\nИма известни щети и в две съседни общини – Бианкавила и Адрано.\r\nТрусовете са били усетени и на цялата територия на провинция Катания, а също в провинциите Ена и Месина и в град Сиракуза.\r\n\r\nОще през юли учени регистрираха нова сеизмична активност в района на вулкана Етна – най-големият в Европа. Той също се намира в западна част на острова.  \n\t\t\t\t\t\t", "date": "2018.10.06", "title": "Трус от 4,8 по Рихтер удари о. Сицилия"}
{"url": "http://www.bnews.bg/article/249872-rumaniya_glasuva_na_referendum_za_predefinirane_na_termina_semeystvo", "text": "\n19 млн. румънци гласуват днес и утре на референдум за промяна на дефиницията за семейство в конституцията на страната.\r\n\r\nВ документа е записано, че семейството се основава на брак между съпрузи. Румънците искат новата дефиниция да бъде „между мъж и жена”.\r\n\r\nРеферендумът беше организиран след като гражданското движение „Коалиция за семейството” събра подписите на 3 млн. румънци и внесе инициативата в парламента. Конституционният съд даде зелена светлина за планираната промяна.\r\n\r\nСекциите отварят днес в 7 ч. сутринта и ще бъдат затваряни всяка вечер в двата дни на провеждането на референдума. За да бъдат признати резултатите за валидни, трябва да гласуват най-малко 30% от имащите право на глас или 5,68 млн. румънци. \n\t\t\t\t\t\t", "date": "2018.10.06", "title": "Румъния гласува на референдум за предефиниране на термина семейство"}
{"url": "http://www.bnews.bg/article/249873-darzhavata_broi_na_gergov_43_mln_za_imot_vav_varna_bsp_besni_zaradi_sdelkata_mezhdu_gerb_i_sapartietsa_im", "text": "\n \r\n\r\n Парите за покупката на известния сред варненци терен като \"Дупката\" обаче не са общински, а са от държавния бюджет, пише Канал 3. \r\n\r\n Морската община се опитва да придобие терена от години, а предишният вариант беше замяна на проценти от Пловдивския панаир, собственост на Варна, срещу имота в центъра на града, който да им преотстъпи пловдивският бизнесмен. \r\n\r\n Тази сделка обаче пропадна. Не се знае какво ще прави общината с терена, на който от оценителите е дадена оценка за изграждане на магазин. Още преди далечната 1989 г. идеята е била да се построи втори ЦУМ в морската столица, но строежът е замразен поне от 35 години. Предложението на кмета Иван Портних, направено на сесията днес, не е било подкрепено от червените общинари във Варна, които гласували \"въздържал се\". \r\n\r\n Като причина те изтъкнали, че сумата от 43 млн. е прекалено висока за 3 декара място и ощетява държавата, съобщиха от \"Позитано\" 20. \"Дупката\" е много голям проблем за Варна наистина, който стои от 35 г. Става въпрос за решение на Общинския съвет за придобиване на на акции на ЦУМ Варна, които да станат собственост на община Варна. Но цената е изключително висока. Около 3 дка място в центъра на Варна не струва такава сума. 43 млн. е прекалено много\", коментира пред Канал 3 един от червените общинари - Борислав Гуцанов. Петимата от групата на левицата са гласували \"въздържал се\" и \"против\", обясни той. \r\n\r\n Категорично се разграничаваме от сделката, сключена между ГЕРБ и Георги Гергов, заявиха в нарочна позиция и от ИБ на БСП, които се възмущават, че за сделката на съпартиеца им са гласували всички общински съветници от ГЕРБ и техните сателити. Тази сделка е поредната, която предизвиква съмнение за скритата обвързаност на политиката с бизнеса, съществувала в годините на прехода. Искаме да сложим край на този модел, се заканва соцръководството в официалната си позиция. \r\n  \r\n \n\t\t\t\t\t\t", "date": "2018.10.06", "title": "Държавата брои на Гергов 43 млн. за имот във Варна, БСП бесни заради сделката между ГЕРБ и съпартиеца им!"}
{"url": "http://www.bnews.bg/article/249874-zhiteli_na_belashtitsa_na_protest_sreshtu_dobiva_na_inertni_materiali", "text": "\n Жители на село Белащица отново излизат на протест срещу добива на инертни материали в района. Поводът за недоволството им е инвестиционно намерение на предприятие, добиващо мрамор за трошен камък над населеното място. \r\n\r\n Хората многократно се обявиха срещу разширяването на кариерата и се оплакват от прах и разбити от камионите пътища. По данни на местния личен лекар за последните 10 години в селото има бум на респираторни заболявания, които били най-видими при децата. \r\n\r\n Шествието е обявено за 12.00 ч. в събота от центъра на Белащица и ще стигне до кръговото кръстовище на Околовръстното шосе в Пловдив. Протестиращите планират да спрат движението в участъка. \r\n \n\t\t\t\t\t\t", "date": "2018.10.06", "title": "Жители на Белащица на протест срещу добива на инертни материали"}
{"url": "http://www.bnews.bg/article/249875-amerikanski_politsay_chaka_prisada_za_ubiystvoto_na_chernokozh_mladezh", "text": "\n Бял полицай от Чикаго бе признат за виновен в убийството на чернокож младеж, по когото е стрелял 16 пъти през октомври 2014 г., предаде „Франс прес”. Джейсън Ван Дайк е признат за виновен в застрелването от разстояние и без причина на 17-годишния Лакуан Макдоналд, който държал нож. 40-годишният Ван Дайк пледира, че е невинен. \r\n\r\n Съдебните заседатели го признаха за виновен в непредумишлено убийство и други обвинения, свързани с употреба на огнестрелно оръжие при утежняващи вината обстоятелства. \r\n\r\n Присъдата ще бъде обявена на по-късна дата. \r\n\r\n През 2015 г. бе излъчен видеозапис с убийството на чернокожия младеж, което предизвика продължили с месеци размирици в третия по големина град на САЩ и оставката на началника на полицията на Чикаго. На записа се вижда как Ван Дайк стреля по Макдоналд, който е на няколко метра от него, и продължава да изпразва пълнителя си дори след като младежът лежи на земята. \r\n\r\n Никой от другите девет присъстващи полицаи не използва оръжието си. \r\n \n\t\t\t\t\t\t", "date": "2018.10.06", "title": "Американски полицай чака присъда за убийството на чернокож младеж"}
{"url": "http://www.bnews.bg/article/249876-skrabna_vest_pochina_monserat_kabaye", "text": "\n Оперната легенда Монсераст Кабайе почина на 85-годишна възраст в болница в Барселона, предават световните агенции.  \r\n  \r\n \n\t\t\t\t\t\t", "date": "2018.10.06", "title": "Скръбна вест! Почина Монсерат Кабайе!"}
{"url": "http://www.bnews.bg/article/249897-postoyanen_arest_za_chast_ot_zadarzhanite_za_nelegalnata_targoviya_s_onkolekarstva", "text": "\n Специализираната прокуратура поиска постоянен арест за шестима от задържаните за нелегална търговия с лекарства за онкоболни. Това съобщиха от Специализираната прокуратура. \r\n\r\n За седмия задържан е поискана мярка \"домашен арест\", защото е с влошено здравословно състояние. Делото е внесено в съда и предстои да бъде разгледано. \r\n\r\n Както е известно, 7 души бяха задържани по подозрение за участие в организирана престъпна група след акцията в столичната Хематологична болница \"Йоан Павел\" и в благоевградската \"Свети Мина\" заради съмнения за злоупотреба с медикаменти. \r\n\r\n Сред арестуваните има двама лекари и един фармацевт. Групата е функционирала от пролетта на 2017 година до 4 октомври т.г., когато са задържани основните извършители на престъпната дейност. \r\n\r\n Документирано е, че са изписвани лекарства на лица, които се нуждаят от това, но медикаментите на практика не са вливани, а са се изнасяли извън болничното заведение. \r\n\r\n След това са отивали във фирма с лиценз, която ги е реекспортирала. \r\n \n\t\t\t\t\t\t", "date": "2018.10.06", "title": "Постоянен арест за част от задържаните за нелегалната търговия с онколекарства"}
{"url": "http://www.bnews.bg/article/249899-prekratyavat_kontsesii_na_plazhove_zaradi_narusheniya_prez_lyatoto", "text": "\n Предстои да се прекратят 7-8 плажни концесии заради нарушения през лятото. Това каза министърът на туризма Николина Ангелкова пред Дарик. \r\n\r\n \"Когато имаме повтаряеми нарушения две поредни години, може договорът за концесия или наем да бъде прекратен. Най-честите нарушения това лято бяха свързани с липсата на спасители и с ползването на по-голяма площ от одобрената за преместваеми обекти, а някъде липсваха и указателни табели. Но като цяло общият брой на нарушенията намалява в сравнение с миналата година\", каза още Ангелкова. \r\n\r\n Тя посочи, че повече българи се ходили в Турция през лятото, отколкото обратното. \r\n\r\n \"Над 200 хил. българи са посетили турската държава през летните месеца, а 180 хил. турци са посетили България. Но Турция ни е един от основните пазари за зимен туризъм, така че нещата се изравняват на годишна база. Подобна е ситуацията и с Гърция\", коментира министърът. \r\n\r\n Тя обясни, че и тази година Слънчев бряг е българска дестинация номер едно за чуждестранните туристи. \r\n\r\n Ангелкова заяви, че се работи по насърчаването и на детския туризъм. \"Всяка година изпращането на деца в детските лагери нараства. В момента сме създали работна група, която разработва конкретни изисквания специално за детските лагери, защото в момента те попадат в общата хипотеза‚ места за настаняване. Искаме допълнително да увеличим интереса към тях\", обясни тя. \r\n\r\n Във връзка с ефекта от наемането на чуждестранни работници в туризма, Ангелкова посочи, че той е голям. \r\n\r\n \"Улесняването на правилата за наемането на работници от трети страни увеличи заетостта в сектора. Само за това лято, съгласно данните, които имаме от Агенцията по заетостта, над 7700 сезонни работници са били заети\", каза още тя и обясни, че това са хора, които работят на празни работни места, на които български граждани не искат. \r\n\r\n \"Градският туризъм в София тази година има бум. Усилията, които Столична община прилага и по отношение на привличане на ниско тарифни авиокомпании, и по възстановяването на различни паметници на културата дава своето отражение. Почти 15% е ръстът на този тип градски туризъм\", коментира Ангелкова. \r\n\r\n Тя заяви, че се работи активно и по подготовката на Пловдив за Европейска столица на културата за 2019 г. \r\n \n\t\t\t\t\t\t", "date": "2018.10.06", "title": "Прекратяват концесии на плажове заради нарушения през лятото"}
{"url": "http://www.bnews.bg/article/249879-toplo_za_sezona_vreme_i_dnes", "text": "\n В сутрешните часове на места в котловините и около водните басейни видимостта временно ще бъде намалена, но през деня ще бъде предимно слънчево. Ще духа умерен вятър от източната четвърт. Максималните температури ще са между 20° и 25°, по Черноморието - от 19° до  21°. Вълнението на морето ще бъде 2-3 бала. Температурата на морската вода е 20°-21°. \r\n\r\n В планините ще бъде предимно слънчево. Ще духа умерен, по най-високите върхове – силен югоизточен вятър. Максималната температура на височина 1200 метра ще е около 17°, на 2000 метра – около 10°. \r\n\r\n В неделя и понеделник ще остане  предимно слънчево, с по-значителна ниска облачност над Източна България. Ще духа слаб вятър от изток-югоизток. Сутрешните температури ще са между 6° и 11°, дневните - предимно между 19° и 24°. През следващите два дни вятърът в Източна България ще стане слаб до умерен от изток-североизток. Ще преобладава слънчево време, но ще има и временни увеличения на облачността. На отделни места са възможни и краткотрайни превалявания, незначителни като количество. Повишава се вероятността за сутрешна мъгла и ниска облачност в низините. Дневните температури ще се понижат с градус-два. \r\n \n\t\t\t\t\t\t", "date": "2018.10.06", "title": "Топло за сезона време и днес"}
{"url": "http://www.bnews.bg/article/249880-grigor_zagubi_vsyakakvi_shansove_za_london", "text": "\n Най-добрият ни тенисист Григор Димитров няма да участва на предстоящия турнир от сериите \"Мастърс 1000\" в Шанхай. Така хасковлията ще загуби нови 180 точки за световната ранглиста, които трябваше да защитава в надпреварата. \r\n\r\n Това слага и край на теоретичните шансове на българина да се бори за място в топ 8 и съответно участие на финалния турнир на АТР в Лондон, където трябваше да защитава своята титла от миналия сезон. \r\n\r\n За момента талантът от Хасково е на 17-то място в годишната АТР Race класация. До края на 2018 година българинът засега е заявил участие на \"АТР 500\" във Виена и на \"Мастърс 1000\" в Париж. \r\n\r\n От топ 10 в Шанхай участие няма да вземат още Рафаел Надал и Джон Иснър, а травма в дясното рамо спира и №11 Давид Гофен. Титлата си предстои да защитава Роджър Федерер, който ще е поставен под номер 1. \r\n\r\n В основната схема Григор ще бъде заменен от Андреас Сепи. Кей Нишикори също се възползва и ще намери място в топ 8 поставените. \r\n \n\t\t\t\t\t\t", "date": "2018.10.06", "title": "Григор загуби всякакви шансове за Лондон"}
{"url": "http://www.bnews.bg/article/249881-shefat_na_interpol_e_otveden_na_razpit_v_kitay_i_sled_razpita_nyama_sleda_ot_nego", "text": "\n Президентът на Интерпол Мън Хунвей е разследван в Китай, съобщи вестник \"Саут Чайна морнинг пост\". \r\n\r\n Хонконгският вестник се позовава на анонимен източник, според когото 64-годишният Мън е отведен за разпит веднага след кацането на самолета, с който пристигнал на 29 септември в Китай. \r\n\r\n Информация за това къде се намира в момента и какви са били основанията за разпита не се съобщават, както и каква е била целта на пътуването му до Китай. \r\n\r\n По-рано беше съобщено, че френските власти са започнали разследване, след като съпругата на Мън е подала сигнал за изчезването му. Тя казала, че няма вест от него, откакто той заминал за Китай на 29 септември. Централата на Интерпол е във френския град Лион. \r\n\r\n Мън е президент на Интерпол от 2016 г. Той все още фигурира като заместник-министър на сайта на министерството на обществената сигурност на Китай, но според \"Саут Чайна морнинг пост\" е изгубил през април мястото си в Централния комитет на комунистическата партия. \r\n\r\n Няма коментар от китайското министерство на обществената сигурност, посочва Ройтерс.  \r\n\r\n Междувременно международната полицейска организация Интерпол заяви, че е запозната със съобщенията за \"предполагаемо изчезване\" на нейния президент Мън Хунвей и че въпросът е работа на съответните органи във Франция и Китай. \r\n \n\t\t\t\t\t\t", "date": "2018.10.06", "title": "Шефът на Интерпол е отведен на разпит в Китай и след разпита няма следа от него"}
{"url": "http://www.bnews.bg/article/249894-pogrebaha_edin_do_drug_i_bez_opelo_17_godishnata_monika_i_bashta_koyto_ya_ubi_s_bradva", "text": "\n В два съседни парцела на гробището в новозагорското село Брястово бяха положени тленните останки на 17-годишната Моника и 62-годишният й баща Йонко Петков, телата пристигнаха в запечатани ковчези от моргата в Сливен, където е била направена аутопсията в рамките на досъдебното производство за убийство и последвало самоубийство. По думите на кмета Станко Станчев за погребението се погрижила лелята на Моника Петранка , до последния момент майка й Венета, която живеела при другите си две дъщери Калина и Димитрина в Стара Загора не се обадила.   \r\n\r\n Погребението мина без свещеник, така посъветвали възрастни жители на Брястово заради самоубийството на таткото.   \r\n\r\n 11-класничката в новозагорската професионална гимназия по техника и технологии“ Атанас Димитров“ Моника Петкова бе открита убита в родния си дом на 4 октомври, смъртта е настъпила в резултат на нанесени по главата удари с лопата и брадва. Убийството е извършил таткото Йонко, който преди да се обеси в гаража оставил предсмъртно писмо, в което обяснявал че посегнал на дъщеря си заради пристрастеността й към наркотиците.   \r\n\r\n Всички в Брястово знаели, че Моника се друса, разказаха нейните връстници от селото, от няколко години тя тормозела непрекъснато баща си за пари, често посягала да го бие, изпадала непрекъснато в кризи. За последно е била на училище на 25 септември, ден по-късно класната й я потърсила по телефона, но така и не успяла да се свърже с нея. Сред последните харесани от Моника парчета е изпълнение на техно легендата DJ Rush , става ясно от преглед на личната й страничка във Фейсбук, където нейни приятели изказаха съболезнованията си за безвременната й кончина.   \r\n\r\n Очаква се двете образувани досъдебни производства за убийството на момичето и самоубийството на баща да бъдат прекратени до дни. \r\n  \r\n \n\t\t\t\t\t\t", "date": "2018.10.06", "title": "Погребаха един до друг и без опело 17-годишната Моника и баща ѝ, който я уби с брадва!"}
{"url": "http://www.bnews.bg/article/249877-ekskluzivno_barekov_i_bayraktarov_otnovo_bez_tsenzura_gledayte_na_zhivo_tuk", "text": "\n Какво да очаквате в днешния извънреден епизод на “Бареков и Байрактаров без цензура”: \r\n\r\n Премиерът Бойко Борисов не пропусна да се похвали с „добрата“ работа на агенция „Митници“ по време на общото събрание на ООН. Според премиера сме рекордьори по отношение на заловени контрабандни стоки и наркотици. \r\n\r\n Междувременно от агенция „Митници“ започнаха шумни акции във винзаводи из цялата страна. Какво търсят митничарите и колко добре се справяме с контрабандата в България? Обявяват госта в студио по тези теми: Григор Здравков, легия „Антимафия“. \r\n\r\n Телефон на зрителите: \r\n\r\n 02/ 914 44 33; 02/ 914 44 37 \r\n\r\n Не пропускайте: \r\n\r\n \r\n\r\n   \r\n \n\t\t\t\t\t\t", "date": "2018.10.06", "title": "ЕКСКЛУЗИВНО! Бареков и Байрактаров отново без цензура! (ГЛЕДАЙТЕ НА ЖИВО ТУК)!"}
{"url": "http://www.bnews.bg/article/249886-promeni_v_dvizhenieto_po_bul_pencho_slaveykov_nyakolko_avtobusa_smenyat_marshrut_za_sedmitsa", "text": "\n Движението по столичния бул. \"Пенчо Славейков\" се променя от днес до 14 октомври, заради ремонта на булеварда.  \r\n\r\n Забранява влизането, престоят и паркирането на пътни превозни средства по западната половина от пътното платно на бул. „Пенчо Славейков“ в участъка от ул. „Стрешер“ до бул. „Св. Георги Софийски“ и по западното локално пътно платно на бул. „Пенчо Славейков“ в участъка от ул. „Свиленица“ до бул. „Витоша“.  \r\n\r\n Закриват местата за почасово платено паркиране по бул. „Пенчо Славейков“ в участъка от ул. „Стрешер“ до бул. „Прага“ и по западното локално пътно платно на бул. „Пенчо Славейков“ в участъка от ул. „Свиленица“ до бул. „Витоша“. \r\n\r\n Променят се на маршрутите на автобусни линии № 72, 260, 604 и № N4.  \r\n\r\n Автобус 72 в посока Плиска ще преминава през тунела при бул. Витоша, откъдето ще минава и 604 към Гара Искър.  \r\nЛиния № 260 в посока кв. Горна баня ще се движи по маршрута си до кръстовище бул. Прага/бул. Пенчо Славейков/ул. Св. Георги Софийски, направо по ул. Св. Георги Софийски, надясно по бул. Акад. Иван Гешов, наляво по бул. Цар Борис III и по маршрута си. В обратна посока маршрутът не се променя.  \r\n\r\n Нощна линия 4 ще вози до кръстовище бул. Прага/бул. Пенчо Славейков/ул. Св. Георги Софийски, направо по ул. Св. Георги Софийски, наляво по бул. Акад. Ив. Ев. Гешов, надясно по бул. България и по маршрута си, двупосочно. \r\n\r\n Мач на Националния стадион „Васил Левски” днес променя движението в района, съобщи Столична община. \r\n\r\n Забранява се престоят и паркирането на пътни превозни средства, с изключение на автомобилите на участниците в \r\nмероприятието от 00.00 до 21.00 часа при сектор „Г”, а от 12.30 до 19.30 часа на моста пред стадиона.  \r\n\r\n От 16.30 часа до приключване на футболната среща, само при необходимост и по преценка на ръководството на СДВР, се забранява влизането превозни срнапътни едства в двете посоки, с изключение на автобусите на масовия градски транспорт, по ул. „Ген. Гурко” между бул. „Васил Левски” и бул. „Евлоги и Христо Георгиеви”;  бул. „Евлоги и Христо Георгиеви” между пл. „Орлов мост” и бул. „Черни връх”;  \r\nбул. „Драган Цанков” между бул. „Евлоги и Христо Георгиеви” и бул. „Пейо К. Яворов”.  \r\n \n\t\t\t\t\t\t", "date": "2018.10.06", "title": "Промени в движението по бул. Пенчо Славейков, няколко автобуса сменят маршрут за седмица"}
{"url": "http://www.bnews.bg/article/249882-grigor_zdravkov_pred_barekov_i_bayraktarov_agentsiya_mitnitsi_ne_si_e_svarshila_rabotata_kontrabandata_e_fakt_zashtoto_proizvoditelite_se_otchitat_na_upravlyavashtite", "text": "\n Днес в предаването \"Бареков и Байрактаров без цензура\", което се излъчва всяка събота от 10:30ч. на живо по телевизия \"Евроком\", гост бе Григор Здравков - лидер на легия „Антимафия“, който говори за важни теми на деня, една от които контрабандата.  \r\n\r\n В началото на предаването се засегна нашумелия скандал с нескопосания ремонт на ул. \"Граф Игнатиев\", извършен от фирма, приближена на властта и протестиращите срещу Йорданка Фандъкова, които са всеизвестни като бивши съратници на ГЕРБ.  \r\n\r\n Разследване на Димитър Байрактаров показа, че некачественото изпълнение на ремонта е видимо с просто око. Байрактаров отправи въпрос към представител на Строителния надзор, за това кой е отговорен за този строителен абсурд, при което получи отговор, че фирмата - изпълнител е приближена до властта и Строителния надзор на практика няма думата и няма никакви права.  \r\n\r\n По повод акциите срещу контрабандата и ударите към Ветко Арабаджиев, Миню Стайков, запитан дали това е грандиозен поход срещу контрабандата, или предизборен фишек, Григор Здравков се върна към 2009 -а година, когато бяха поставени измервателни уреди, по наредба на Ваньо Танов за борба с олигарсите и контрабандата. \r\n\r\n В този ред на мисли Здравков зададе реторичния въпрос, как след като са монтирани тези измервателни уреди, днес във всички 8 проверени обекта са открити нарушения? \r\n\r\n \"Далече съм от мисълта, че определени производители на алкохол не злоупотребяват, но това се прави за по - голяма печалба и затова, че трябва да се отчитат на управляващите, които и да са те - в случая са ГЕРБ. Агенция \"Митници\" не си е свършила работата.\", допълни лидерът на \"Антимафия\". \r\n\r\n По повод големия \"улов\" на наркотици на границата, по времето, когато премиерът Борисов участваше на дискусия за наркотиците с Тръмп в ООН, Здравков изрази респект към хората, които са участвали в залавянето на огромното количество забранени вещества.  \r\n\r\n \"Трябва да признаем, че това е успех\", завърши Здравков.  \r\n\r\n   \r\n\r\n   \r\n \n\t\t\t\t\t\t", "date": "2018.10.06", "title": "Григор Здравков пред Бареков и Байрактаров: Агенция \"Митници\" не си е свършила работата! Контрабандата е факт, защото производителите се отчитат на управляващите!"}
{"url": "http://www.bnews.bg/article/249878-naredba_mozhe_da_ostavi_detsata_bez_zakuska_v_uchilishte", "text": "\n Наредба отказва училища от безплатна закуска. \r\n\r\n Редица учебни заведения се отказват от програмата за безплатен плод и прясно мляко, които държавата осигурява. \r\n\r\n Според директорите програмите вместо да подпомагат здравословното хранене, по-скоро пречат и усложняват логистичната дейност в учебните заведения. \r\n\r\n Причината за недоволството са въведените от Министерството на земеделието и храните промени в наредбите за избор на доставчици на храна и самият начин на снабдяване.  \r\nВсяко училище вече ще има право само да обяви обществена поръчка или да разчита за това на институциите. \r\n\r\n Новите критерии обаче притесняват някои от директорите и част от тях заподозряха обслужване на определени интереси чрез програмата за безплатна закуска. \r\n\r\n Пред Нова телевизия директорите на столичните 119-о и 144-то училища споделиха, че има много въпросителни пред реализирането на иначе добрите намерения за по-здравословно хранен на децата. \r\n\r\n Ръководителите на училищата се опасяват, че няма да имат подходящи помещения за съхранение на плодове и мляко. Освен това проблем е кой ще раздава закуските на учениците. \r\n\r\n Директорът на 144 училище Величка Николова е притеснена от нерегламентираността на дейностите в наредбата. По думите ѝ не е ясно кой ще вземе млякото, как се го достави и къде ще се съхранява. \r\n\r\n Това е притеснението ми, ние нямаме нищо против тази порграма, тя наистина е много добра, отчете Николова. \r\n\r\n Диян Стаматов, директор на 119 училище, също подкрепя програмата, но и че сега всичко се хвърля на директорите те да се оправят, както с раздаването на млякото, така и със съхранението. Той е притеснен, че отговорността на доставчика е до входната врата на училището, а от там нататък директорите трябва да се оправят сами. \r\n\r\n Един от вариантите за разрешаване на казуса е доставчикът да се договори с фирмата, която стопанисва съответния ученически стол. Така безплатните продукти ще могат да се държат в мястото за хранене и да се раздават от неговия персонал. \r\n \n\t\t\t\t\t\t", "date": "2018.10.06", "title": "Наредба може да остави децата без закуска в училище"}
{"url": "http://www.bnews.bg/article/249884-nad_101_miliona_sa_dareniyata_u_nas_za_2017_godina", "text": "\n Малко над 101 милиона лева са дарени в България през 2017 г. от индивидуални дарители, компании и фондации. Това сочат данни от годишния анализ на Български дарителски форум, представени днес в рамките на Седмицата на фондациите и дарителите в България. \r\n\r\n Данните показват, че се забелязва ръст в даренията у нас за 2017 спрямо 2016 година.  \r\nРъстът е малко над 5 милиона лева. \r\n\r\n Най-много средства през 2017 г. са дарили фондациите - 53.8 млн. лв., следвани от компаниите с 38.3 млн. лв.  \r\nИ компании, и фондации на първо място даряват за проекти, свързани с образование и наука и детско и младежко развитие - общо над 54 млн. лв. \r\n\r\n Повече са дарявали и хората през 2017 г. Дарената сума възлиза на 8.9 млн. лв.  \r\nПредпочитаните от тях каузи са здравни и социални. \r\n\r\n Активизиране на индивидуалното дарителство се наблюдава и при случаи на бедствия и аварии. \r\n\r\n Леко повишение (с 2%) спрямо 2016 г. има в броя на гражданите, дарили средства за опазване на околна среда. \r\n\r\n Хората даряват основно пари и предимно инцидентно. Водещите мотиви за даряване са личното отношение и желанието за помагане макaр и с малки суми. Над-предпочитаният начин за даряване от хората е чрез дарителски SMS. \r\n\r\n За последните 5 години (2013 - 2017) се наблюдават следните основни тенденции в дарителството: \r\n\r\n - Сравнително запазване на средствата, дарени от фондации; \r\n\r\n - Ръст от 12% при дарителските инвестиции от компании спрямо 2016 г. Погледнато за 5 годишен период обаче се отчита тенденция на спад; \r\n\r\n - Плавно увеличение на дарените средства от индивидуалните дарители, които през 2013 г. са формирали едва 5% от общите дарения, докато през 2017 г. делът им е 9%. \r\n\r\n Законодателната рамка в страната, имаща пряко отношение към развитие на дарителството за последната година, няма определящо влияние по отношение на решенията дали да бъде направен дарителски акт, показват още данни от годишния анализ на Български дарителски форум. \r\n \n\t\t\t\t\t\t", "date": "2018.10.06", "title": "Над 101 милиона са даренията у нас за 2017 година"}
