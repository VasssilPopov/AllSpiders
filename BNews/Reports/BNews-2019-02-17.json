{"url": "http://www.bnews.bg/article/256889-samo_v_bnews_otvlyakoha_dete_pred_uchilishte_v_kostenets_obnovena", "text": "\n Преди няколко дни БиНюз съобщи, че момче от гр. Долна баня е било отвлечено, излизайки от училище.  \r\n\r\n По последна информация случката се е разиграла пред елитната гимназия СОУ \"Св. Климент Охридски\" в близкия град Костенец, където детето е било ученик в трети клас.  \r\n\r\n На излизане от учебни занятия, бял микробус с хасковска регистрация спрял и неидентифициран мъж дръпнал детето и го качил в буса, след което потеглили с мръсна газ.  \r\n\r\n Местни споделиха с екипа ни, че въпросното МПС обикаляло подозрително около училището няколко дни преди злощастната случка. \r\n\r\n В момента мястото гъмжи от полиция и жандармерия, но за съжаление вести от момчето все още няма. \r\n\r\n БиНюз ще продължи да следи случая! \r\n\r\n \r\n \n\t\t\t\t\t\t", "date": "2019.02.17", "title": "САМО В BNEWS! Отвлякоха дете пред училище в Костенец! (ОБНОВЕНА)"}
{"url": "http://www.bnews.bg/article/256879-rusiya_planira_da_dobiva_polezni_izkopaemi_na_lunata", "text": "\n Русия планира в периода 2031-2035 г. да изстреля към Луната многоразов космически кораб за транспортиране на товари, тежък луноход за добив на полезни изкопаеми и модули за лунната база, съобщи БГНЕС. \r\n\r\n Акционерната компания „Научно-производственото обединение „Лавочкин” предлага на \"Роскосмос\" и Руската академия на науките да изстрелят към Луната четири автоматични космически апарата в периода 2031 - 2035 г. Така станцията „Луна-30“ ще достави на повърхността на спътника ни многоразов лунен космически кораб за поддръжка на пилотирани мисии, а станцията „Луна. -31″ ще откара луноход с тегло до пет тона, оборудван с необходимите средства за разработка на лунните ресурси”, заявява източникът на агенцията. \r\n\r\n Според него „Луна-32“ ще достави тежки модули за изграждането на лунен полигон, а изстрелването на орбиталния апарат „Луна-33“ ще осигури комуникацията и навигацията. \r\n\r\n По-рано генералният директор на \"Роскосмос\" Дмитрий Рогозин съобщи, че през 2021 г. е планирано да бъде изпратена космическа станция „Луна-25“ на Луната, през 2023 г. – орбитален апарат „Луна-26“ и през 2024 г. – станция „Луна-27“. \r\n\r\n Според него „Луна-32“ ще достави тежки модули за изграждането на лунен полигон, а изстрелването на орбиталния апарат „Луна-33“ ще осигури комуникацията и навигацията. \r\n\r\n По-рано генералният директор на \"Роскосмос\" Дмитрий Рогозин съобщи, че през 2021 г. е планирано да бъде изпратена космическа станция „Луна-25“ на Луната, през 2023 г. – орбитален апарат „Луна-26“ и през 2024 г. – станция „Луна-27“. \r\n\r\n Космическата станция “Луна-25” ще търси воден лед на южния полюс на Луната и също ще тества технологията на меко кацане на естествения спътник на Земята. Това ще бъде първата руска мисия след 40-годишна пауза. Последната съветска станция бе изстреляна към спътника на Земята през 1976 г. и се наричаше “Луна-24”. \r\n\r\n Орбиталният апарат „Луна-26“ трябва да проведе картографиране и дистанционно проучване на повърхността на спътника на Земята. Станцията “Луна-27” трябва да вземе проби от почвата на южния полюс на Луната и да го проучи. \r\n\r\n През 2027 г. се планира към Луната да се изстреля станцията „Луна-28“, с която да се върнат до Земята проби от криогенни почви от южния полюс на естествения ни спътник, а през 2028 г. да се изпрати станцията „Луна-29“ с луноход. \r\n \n\t\t\t\t\t\t", "date": "2019.02.17", "title": "Русия планира да добива полезни изкопаеми на Луната"}
{"url": "http://www.bnews.bg/article/256882-avtobus_i_troleybus_se_udariha_na_orlov_most", "text": "\n Нов инцидент с коли на столичния градски транспорт. Автобус и тролейбус се удариха на Орлов мост. Няма пострадали. \r\n\r\n Сблъсъкът между двете коли на софийския градски транспорт става по обед на метри от спирката на Орлов мост, в посока Цариградско шосе. \r\n\r\n От удара се чупи задният прозорец на автобуса. Пострадали няма. Все още не е ясна причината за катастрофата. Движението в района не беше затруднено. \r\n \n\t\t\t\t\t\t", "date": "2019.02.17", "title": "Автобус и тролейбус се удариха на Орлов мост"}
{"url": "http://www.bnews.bg/article/256884-es_nalozhi_sanktsii_na_osem_rusnatsi_zaradi_intsidentite_v_azovsko_more", "text": "\n ЕС реши да наложи санкции на осем руснаци заради инцидентите в Азовско море през ноември, съобщава Франс прес, цитирана от БТА.  \r\n\r\n На въпросните хора ще им бъде забранено да влизат на територията на Европейския съюз, а евентуалните им авоари под негова юрисдикция ще бъдат замразени. \r\n\r\n \"Става въпрос за целенасочени и индивидуални санкции\", уточниха цитираните източници. \r\nНалагането им ще бъде утвърдено от министрите на външните работи на страните членки на Европейския съюз, които ще имат среща в Брюксел утре. \r\n\r\n Имената на санкционираните руснаци ще бъдат запазени в тайна, докато бъдат публикувани в Официалния вестник на ЕС. \"Има единодушие, че трябва да се направи нещо, за да бъдат санкционирани отговорните хора за решението да бъдат арестувани три украински военни кораби и техните екипажи\", обясни един от цитираните източници. \r\n\r\n След анексирането на украинския полуостров Крим от Русия през 2014 г. ЕС включи в \"черен списък\" 164 руснаци и украинци, сред които няколко приближени на руския президент Владимир Путин, както и 44 юридически лица, припомня Франс прес. \r\n\r\n Страните от ЕС обаче остават разделени по въпроса дали да бъдат засилени търговските санкции срещу Русия, каза един от източниците. \r\n\r\n Държавите от ЕС по-конкретно не могат да се споразумеят за наказателни мерки срещу руския енергиен сектор, тъй като са силно зависими от руските доставки на газ, отбелязва Франс прес.  \r\n\r\n \"Няколко държави освен това са се обявили против нови санкции срещу режима на Николас Мадуро във Венецуела\" - една от другите теми в дневния ред на утрешната среща на външните министри от ЕС, каза един от източниците.  \r\n \n\t\t\t\t\t\t", "date": "2019.02.17", "title": "ЕС наложи санкции на осем руснаци заради инцидентите в Азовско море "}
{"url": "http://www.bnews.bg/article/256885-podobryava_se_9_godishnoto_dete_s_morbili_v_blagoevgrad", "text": "\n Състоянието на 9-годишното дете с морбили, което е настанено в реанимацията на болницата в Благоевград с дихателна недостатъчност, се подобрява, предаде БНР. \r\n\r\n По думите на управителя на здравното заведение д-р Огнян Митев детето е с ларингит и температура, но в стабилно състояние.  \r\n\"Няма сериозни усложнения\", допълни Митев. \r\n\r\n Той информира, че 27-годишния мъж, който също беше в тежко състояние вследствие на вируса, също се подобрява и е в стабилно състояние. \r\n\r\n В областната болница в Благоевград са настанени общо 15 лица, заразени с острата инфекция. 13 от тях са деца. Всичките са настанени в инфекциозното отделение на здравното заведение. \r\n\r\n Към момента няма данни за нови случаи на заразени от морбили, посочват от общественото радио. \r\n\r\n Под карантина остават други 15 деца в детското отделение на болницата в Разлог. \r\n \n\t\t\t\t\t\t", "date": "2019.02.17", "title": "Подобрява се 9-годишното дете с морбили в Благоевград"}
{"url": "http://www.bnews.bg/article/256890-ekskluzivno_siderov_pomlya_milionera_dzhambazki", "text": "\n За пет години евродепутатът Ангел Джамбазки (който прекрачи прага на Европарламента благодарение на лидера на ПП “Презареди България - ББЦ” Николай Бареков) нито веднъж не е направил изказване в парламента, следователно незаслужено прибира крупни суми в джоба си. \r\n\r\n Това обяви в предаването \"Неделник\" по телевизия Алфа лидерът на ПП \"Атака\" Волен Сидеров. Той представи своето предложение бъдещите евродепутати да дават част от заплатите си за болни деца. Сидеров обясни, че представителите ни в европарламента вършат доста по-малко работа от тези в българския, а разликата им в месечните заплати е драстична. \r\n\r\n Според лидерът на “Атака” хора като Джамбазки, носещи ранга “представител в Европейски парламент, трябва да взимат заплата равна на депутатската в България сума, а остатъка да бъди дарен за деца в нужда. Небезизвестен факт е, че Ангел Джамбазки 5 години беше на европейска хранилка без дори да си мръдне пръста за хората, които го избраха, за да отиде там. \r\n\r\n Сидеров наблегна на това, че в парламента се изпращат повече \"джендър депутати\", които не просто не защитават националните ни интереси, а дори в повечето ситуации застават срещу тях. Статистиката, която Сидеров е направил, показва, че за 5-годишния си мандат Джамбазки е спестил 410 483 лева, което средно на месец възлиза на 7 893 лева - пари, за които средностатистическият българин потънал в мизерията, благодарение на управниците ни, може само да мечтае. \r\n\r\n Ако Джамбазки беше решил не да си прибере тези пари, а да помогне на някой в нужда, щеше да е помогнал на 228 български деца, но нека все пак не забравяме, че той не е баща и личните интереси са на първо четене. \r\n \n\t\t\t\t\t\t", "date": "2019.02.17", "title": "ЕКСКЛУЗИВНО! Сидеров помля милионера Джамбазки!"}
{"url": "http://www.bnews.bg/article/256886-ledenata_kralitsa_viktoriya_bekam_napravi_shokirashta_intimna_izpoved", "text": "\n Неотдавна от jenata.blitz.bg ви разкриха как експерт по езика на тялото анализира последните снимки на Виктория и Дейвид Бекъм и разкри огромна тайна, която двамата крият. Малко след това бившата певица от нашумялата преди време група Спайс Гърлс (Spice girls) сподели за най-големия си и дълго пазен кошмар, а именно, че я били „простреляли” на един от концертите на групата. \r\n  \r\n\r\n Не бе отдавна и времето, в което ледената кралица направи нещо, което шокира мнозина и ги остави без думи. Но това се оказа нищо, след като Виктория се появи с рокле без сутиен и показа бая плът. Сега обаче 44-годишната съпруга на 43-годишния Дейвид Бекъм направи нова скандална изповед. Тя е свързана с това какво точно се случва в семейството й. \r\n  \r\n \n\t\t\t\t\t\t", "date": "2019.02.17", "title": "Ледената кралица Виктория Бекъм направи шокираща интимна изповед! "}
{"url": "http://www.bnews.bg/article/256880-albert_popov_ne_uspya_da_zavarshi_parviya_mansh_na_slaloma_v_ore", "text": "\n Алберт Попов не успя да завърши първия манш на слалома на Световното първенство по ски алпийски дисциплини в Оре, съобщава Gong.bg. Попов не успя да вземе врата в заключителния етап на спускането си и трябваше да се примири с отпадането.  \r\n\r\n Към момента на отпадането си той се движеше на около две секунди зад лидера Марсел Хиршер. Това му определяше позиция около Топ 20 към този момент. Така Попов остава с едно 29-о място от гигантския слалом на Световното първенство. \r\n \n\t\t\t\t\t\t", "date": "2019.02.17", "title": "Алберт Попов не успя да завърши първия манш на слалома в Оре"}
{"url": "http://www.bnews.bg/article/256887-voenni_samoleti_na_sasht_dostavyat_humanitarna_pomosht_za_venetsuela", "text": "\n Хуманитарната помощ от Съединените щати за Венецуела пристигна на границата с Колумбия. \r\n\r\n Военновъздушните сили на САЩ започнаха да превозват тонове хуманитарна помощ към колумбийския град. Първият от трите товарни самолета C-17 излетя от авиобаза \"Хоумстед\" във Флорида и кацна в Кукута. \r\n\r\n Доставката е от 180 тона включва храни и медикаменти за над 25 000 души. \r\n\r\n Помощта беше изпратена по молба на опозиционния лидер Хуан Гуайдо, който се провъзгласи за временен държавен глава миналия месец. \r\n\r\n Президентът Николас Мадуро се закани да блокира помощта, която според него е излишна и незаконна. Той обвинява за глада в страната американските санкции и вътрешните си врагове. \r\n\r\n   \r\n\r\n   \r\n \n\t\t\t\t\t\t", "date": "2019.02.17", "title": "Военни самолети на САЩ доставят хуманитарна помощ за Венецуела"}
{"url": "http://www.bnews.bg/article/256883-zhaltite_zhiletki_vav_frantsiya_otbelyazvat_tretiya_mesets_ot_nachaloto_na_dvizhenieto_si", "text": "\n Протестиращите от \"жълтите жилетки\" във Франция отбелязват днес третия месец от началото на своето антиправителствено движение, предаде Асошиейтед прес, цитирана от БТА. \r\n\r\n Демонстрантите са свикали митинги в Париж и някои други френски градове, включително шествие в столицата, което се очаква да тръгне от Триумфалната арка. Все по-разединеното движение организира протести всяка събота от 17 ноември, но някои групи организират митинги и тази неделя, за да отбележат третия месец на движението. \r\n\r\n Публикувана в интернет покана за участие в днешното основно шествие в Париж съдържа призив: \"Да останем мирни\". \r\n\r\n Вчера във френската столица полицията използва сълзотворен газ и докара водни оръдия и конни полицейски части, за да разпръсне протестиращи \"жълти жилетки\".  \r\n\r\n Полицията в Париж затегна мерките за сигурност във връзка с днешните протести на \"жилетките\". Тя е отцепила част от \"Шанз Елизе\" и е разположила бронирани машини при Триумфалната арка, предаде ТАСС. \r\n\r\n Вчера полицията в Париж е задържала 29 демонстранти от \"жълтите жилетки\", съобщи телевизионният канал БФМ, като се позова на свой източник в правоохранителните органи.  \r\n \n\t\t\t\t\t\t", "date": "2019.02.17", "title": "\"Жълтите жилетки\" във Франция отбелязват третия месец от началото на движението си"}
{"url": "http://www.bnews.bg/article/256877-mvr_za_sbivaneto_v_kyustendil_prichinata_ne_e_etnichesko_naprezhenie_a_alkohol", "text": "\n Причината за сбиването пред заведение в Кюстендил, което завърши с един убит и петима ранени, не е етническо напрежение, а голямо количество употребен алкохол, казаха на брифинг от полицията и прокуратурата. \r\n\r\n „Не говорим за напрежение между етносите, случаят е битов в следствие на голямо количество употребен алкохол”, категоричен беше комисар Елиан Стамболийски, директор на Областната дирекция на МВР в Кюстендил. \r\n\r\n Човекът, нанесъл смъртоносния удар, все още не е задържан и се издирва. „Установен е, знаем кой е и от свидетелски показания, и от видеозаписи, предстои задържането му. Той е от ромски произход  и е криминално проявен, с 3 криминални прояви, 2 от които са за телесни повреди”, каза Стамболийски. По думите му става въпрос за 19-годишен младеж. \r\n\r\n От петимата ранени един е с тежка черепно-мозъчна травма и е транспортиран днес в неврохирургията на „Пирогов”. Останалите ранени са с по-леки порезни наранявания и са в болницата в Кюстендил. \r\n\r\n По случая е започнато досъдебно производство. \r\n\r\n „Причината за сбиването пред заведение в Кюстендил е употребата на алкохол от един от участниците в конфликта. Не можем да говорим за възникнало напрежение в резултат на етнически въпроси”, каза и окръжният прокурор Камелия Стефанова. \r\n\r\n Към момента са задържани 8 души. Изясняват се всички участници в сбиването. Сред тях има и криминално проявени. \r\n\r\n Задържаните, както и лицата в болница, са и от български, и от ромски произход. Убитият няма криминални регистрации. \r\n\r\n Ще бъдат прегледани записи от камери, полицията разполага и със свидетелски показания. Заведението също ще бъде проверено прецизно, увериха от МВР. По думите на директора на областната полиция в ромския квартал няма блокада. По-засиленото полицейско присъствие е заради издирването на участника в сбиването. \r\n \n\t\t\t\t\t\t", "date": "2019.02.17", "title": "МВР за сбиването в Кюстендил: Причината не е етническо напрежение, а алкохол"}
{"url": "http://www.bnews.bg/article/256878-teodora_duhovnikova_raboti_za_treto_dete", "text": "\n \r\nСъс съпруга й – бизнесмена Стефан Духовников, са заедно от 15 години и се радват на две дъщери – 14-годишната Бояна и Ема на осем. Всички вкъщи много искат да си имат още един член на семейството, но тя самата все още се колебае, пише „Галерия“. \r\n„Много ме карат дъщерите ми, обещават да помагат. И Стефан държи на това, но времето, в което живеем, е доста несигурно. Въпреки натиска и тормоза вкъщи устоявам засега, да видим докога“, признава 40-годишната Теодора, която се снима в повечето от най-новите филми. \r\n  \r\n \n\t\t\t\t\t\t", "date": "2019.02.17", "title": "Теодора Духовникова работи за трето дете\r\n"}
{"url": "http://www.bnews.bg/article/256873-tsigani_ubiha_posetitel_na_kyustendilska_diskoteka_i_raniha_oshte_chetirima_dushi", "text": "\n 35-годишен мъж е починал, а четирима са ранени при масов бой в дискотека в центъра на Кюстендил. По-рано бе съобщено за петима пострадали. \r\n\r\n Сигналът за мелето е подаден тази сутрин около 7 часа. Скандалът е избухнал между две групи посетители на заведението \"Иридиум\", едната от които е от ромския кв. \"Изток\".  \r\n\r\n При сбиването един от мъжете е намушкан с нож и е починал на място, а други четирима са откарани в кюстендилската болница с порезни рани от нож и други остри предмети. \r\n\r\n Eдин от пострадалите е в изключително тежко състояние и е вкаран веднага в операционната. \r\n\r\n Според хора, живеещи в района на заведението, са чути и изстрели, предаде БТА. \r\n\r\n Центърът на Кюстендил е блокиран от полиция, включително и участък от централната улица \"Цар Освободител\". Движението се пренасочва. \r\n\r\n Екип криминалисти прави оглед на мястото на сбиването и около заведението, което се намира на 20-30 метра от централния площад \"Велбъжд\". В местното РПУ са отведени свидетели за снемане на показания. \r\n\r\n Предприети са незабавни полицейски действия за установяване и задържане на участниците в инцидента, уведомен е дежурен прокурор от Окръжната прокуратура. \r\n \n\t\t\t\t\t\t", "date": "2019.02.17", "title": "Цигани убиха посетител на кюстендилска дискотека и раниха още четирима души!"}
{"url": "http://www.bnews.bg/article/256870-makron_osadi_antisemitski_napadki_sreshtu_viden_frenski_filosof", "text": "\n Френският президент Еманюел Макрон осъди антисемитските нападки, отправени срещу видния философ и писател Ален Финкелкрот от участници в демонстрацията на \"жълтите жилетки\" в Париж, предаде Асошиейтед прес. \r\nФинкелкрот е роден в Париж, но произхожда от семейство на полски имигранти. \r\n\"Антисемитските обиди, на които е бил подложен, са абсолютното отрицание на това, което сме и което ни прави велика нация. Няма да ги толерираме\", написа Макрон в Туитър. \r\n\r\n Фрази като \"Мръсен ционист\", \"Върви си в Тел Авив\" и \"Ние сме народът\", \"Франция е наша\" бяха отправени от неколцина демонстранти, които забелязали известния интелектуалец на централен булевард в Париж, показва видео, разпространено от \"Yahoo!Actualites\". На второ видео, заснето от журналист на свободна практика, се вижда как силите на реда се намесват, за да защитят 69-годишния Финкелкрот. \r\n\"Усетих абсолютна омраза. Щях да изпитам страх, ако не бяха полицаите, които за щастие бяха там\", споделя той пред \"Журнал дю диманш\", като все пак подчертава ,че не всички \"жълти жилетки\" са се отнесли агресивно към него, един от тях дори му предложил да облече жилетка и да се включи в шествието, а друг го поздравил за работата му, отбелязва Франс прес. \r\nВ началото на социалното движение той изрази солидарност и симпатия с \"жълтите жилетки\", но в интервю във \"Фигаро\" в събота разкритикува водачите им, като заяви, че \"арогантността е сменила лагера\". \r\n\r\n Туитът на Макрон беше само един от серията, публикувани от френски политици. Министърът на вътрешните работи остро порица тази \"напълно НЕДОПУСТИМА\" сцена, а шефът на опозиционната партия Републиканците Лоран Вокшиез нарече виновниците \"жалки кретени\". Марин Льо Пен, лидер на крайнодесния Национален сбор, заяви, че \"агресията срещу Ален Финкелкрот е отвратителен и шокиращ акт, който илюстрира опита за внедряване в движението на \"жълтите жилетки\" на антисемитската крайна левица\". \r\nЯн Броса, водач на листата на комунистическата партия за европейските избори, заяви, че \"човек може да мрази идеите на Финкелкрот\", но \"нищо не може да оправдае да бъде атакуван, защото е евреин\". Представящ се като \"екзалтиран защитник на националната идентичност\", философът, един от най-популярните автори във Франция, произлиза от левицата, но е определян като идеолог на \"неореакцията\" от своите критици. От януари 2016 г. е член на Френската академия. \r\n \n\t\t\t\t\t\t", "date": "2019.02.17", "title": "Макрон осъди антисемитски нападки срещу виден френски философ"}
{"url": "http://www.bnews.bg/article/256876-barekov_komunizmat_shte_ni_se_struva_kato_zlatniya_vek_v_sravnenie_s_katastrofata_pri_gerb", "text": "\n БиНюз попадна на разтърсващ коментар на евродепутата Николай Бареков. Лидерът на ББЦ изглежда е отписал тотално държавата, а може би просто е реалист. Хипотезите му са плашещи! \r\n\r\n \r\n\r\n \"След краха на ГЕРБ ревизиите и съдебните процеси на техния грабеж и безхаберие ще траят десетилетия - също като след 1989-та. Десетки милиарди от еврофондове и от бюджета ще са изчезнали безвъзвратно. Цената на тяхното управление ще плащат няколко поколения. Комунизмът ще ни се струва като Златния век в сравнение с катастрофата при ГЕРБ. Следите за жалост ще са заметени и най-много да го отнесе едничък лидерът на шайката им. Ще се окаже, че КТБ е била само скромна увертюра към Грабежа на 21 век. Терапията ще бъде дълга и мъчителна. Лошото е, че за попълването на ликвидността от колосалните дългове няма да има нищо насреща за приватизация. Нито ЕС ще се бръкне да плати. Отписани сме. Само няколко некадърни и потрошени асфалтови ленти ще са останали. Икономиката ще е сведена до два-три монопола в ръцете на разни Гинки. Спорт, култура, образование, здравеопазване, правосъдие ще бъде на нивото на африканска държава от 60-те години на миналия век. Морален упадък. Демографската картина ще е превърнала България в средноазиатска държава от индийски тип през 19 век. И всичко това само след три мандата на ГЕРБ и нейния премиер. Изисква се гениален талант и уникална простотия за подобно (само)разрушение на цяла що -годе прилична държава. Бандустан.\" \r\n \n\t\t\t\t\t\t", "date": "2019.02.17", "title": "Бареков: Комунизмът ще ни се струва като Златния век в сравнение с катастрофата при ГЕРБ!"}
{"url": "http://www.bnews.bg/article/256881-izvanredno_pri_zverska_katastrofa_pochina_shaban_shaulich", "text": "\n Кралят на сръбската музика Шабан Шаулич е починал след тежка автомобилна катастрофа в Германия. Инцидентът е станал в Билефелд, недалеч от Дортмунд. Певецът е издъхнал в болница, където е бил откаран веднага след инцидента. \r\n\r\n Това съобщават всички медии в Сърбия в последния час. Медиите в западната ни съседка съобщават, че Шаулич е имал участие, след което се е качил в колата с кума си. Имали са и шофьор. Катастрофата е станала около 7 часа местно време. \r\nВ последните години неверни информации пращаха любимеца на поколения сърби в небитието. За жалост днешната информация е точна. Шаулич имаше огромен брой почитатели и в България, тук направи много концерти, част от които за добри каузи. \r\n\r\n Музикантът бе на сцената от 70-те години. Преди да започне да се занимава с музика Шаулич тренирал футбол. Шабан Шаулич е роден на 6 септември 1951 г. в град Шабац, в мюсюлманското семейство на Илдуза и Хусеин Шаулич. Много често се появяват публикации, в които се твърди, че Шаулич е от ромски произход. През 1969 г. издава първия си албум – „Дайте ми утеха“. \r\n\r\n \r\n  \r\n \n\t\t\t\t\t\t", "date": "2019.02.17", "title": "ИЗВЪНРЕДНО! При зверска катастрофа почина Шабан Шаулич!\r\n"}
{"url": "http://www.bnews.bg/article/256864-prevozvachite_se_otkazvat_ot_protesta_v_ponedelnik", "text": "\n Автобусните превозвачи се отказват от планувания за понеделник протест. Това обяви на председателят на Конфедерацията на автобусните превозвачи в България и председател на Браншовия съюз за стопанска инициатива в транспорта Магдалена Милтенова. \r\n  \r\nБраншът е стигнал до това решение след среща с финансовия министър Владислав Горанов и министъра на транспорта на Росен Желязков в четвъртък. На нея превозвачите и държавата са се разбрали как да действат оттук насетне. \r\n„Много е важно, че в разговорите с министрите Владислав Горанов и Росен Желязков постигнахме съгласие двете министерства да започнат активна работа за справяне с проблема с нерегламентираните превози. Ако успеем да се справим с него, ще бъдат решени и останалите казуси, които произтичат от това. От години искаме това да бъде криминализирано”, обясни Милтенова. \r\n  \r\nТя добави, че по време на срещата са начертали пътна карта, по която да се движат и да решат проблемите до юни. \r\nПредседателят на Браншовия съюз за стопанска инициатива в транспорта обясни, че ще бъде създадена работна група, която ще работи за справянето с казусите в организацията. Милтенова поясни още, че заедно с държавата са фиксирали и срок за промяна на Закона за автомобилните превози. \r\n  \r\n„Има необходимост да бъде дадена точна дефиниция на обществения превоз на пътници, за да намери държавата начин да се справи с нерегламентираните превози“, посочи тя и добави, че срокът за промяна на Наредбата за субсидиите на транспорта и компенсациите е два месеца, като Постановление 66 също трябва да бъде променено. \r\nВ отговор на журналистически въпрос дали действията им не са с цел да повлияят на евроизборите, Милтенова каза, че те не обслужват политически партии и заложените крайни срокове за решаване на проблемите е юни, което е след самите избори. \r\n  \r\nАко държавата не спази поетите ангажименти, превозвачите ще бъдат принудени да излязат на протест, защото в противен случай браншът е изправен пред фалит. \r\n \n\t\t\t\t\t\t", "date": "2019.02.17", "title": "Превозвачите се отказват от протеста в понеделник"}
{"url": "http://www.bnews.bg/article/256865-hilyadi_protestiraha_v_sarbiya_sreshtu_prezidenta_vuchich", "text": "\n Няколко хиляди души отново излязоха по улиците на Белград, за да протестират срещу правителството на президента Александър Вучич. За 11-и пореден път те настояха за свободни медии и честни правила за избори, предаде ДПА. \r\nВ центъра на протестите този уикенд беше символичен договор, който опозиционният Съюз за Сърбия предложи да подпише с гражданите на страната. Той изброява задълженията на Съюза, ако той вземе властта по воля на електората. Участниците в демонстрацията можеха да подпишат екземпляр от текста и да го предадат на активистите. \r\nВ петък и събота жители и на други градове в Сърбия също излязоха на антиправителствени демонстрации, включително Суботица, Крагуевац, Кралево и Ужице. \r\n \n\t\t\t\t\t\t", "date": "2019.02.17", "title": "Хиляди протестираха в Сърбия срещу президента Вучич"}
{"url": "http://www.bnews.bg/article/256875-hilyadi_protestiraha_sreshtu_prezidenta_na_cherna_gora_dzhukanovich", "text": "\n Няколко хиляди души протестираха в Подгорица срещу правителството на президента на Черна гора Мило Джуканович заради обвинения в корупция, предаде Асошиейтед прес. \r\nДемонстрантите в столицата на Черна гора скандираха \"Мило - крадец\" и \"Оставки\", настоявайки и за оставката на премиера Душко Маркович, близък до Джуканович. Синиша Грубиша, една от организаторките на протеста, призова за смяна на властта, предаде Франс прес. \r\n\r\n Това е втората демонстрация от началото на февруари в черногорската столица, организирана от гражданската инициатива \"Движение-бунт 97 000\". Протестите започнаха, след като бивш приближен на Джуканович обвини в корупция президента и неговата Демократична партия на социалистите. \r\nМного демонстранти носеха пликове като символ на скандала. Бизнесменът Душко Кнежевич, разследван за предполагаемо пране на пари (на обща стойност 500 милиона евро), неотдавна разкри, че е дарил 97 000 евро в брой (в плик) на партията на Джуканович преди парламентарните избори през 2016 г. Лидерите на партията в крайна сметка признаха, че бизнесменът, който избяга в Лондон, е направил дарението. \r\nАгенцията за борба с корупцията установи, че партията е нарушила закона за финансиране на политическите формации. \r\nОрганизаторите призоваха за нов протест следващата събота. \r\n \n\t\t\t\t\t\t", "date": "2019.02.17", "title": "Хиляди протестираха срещу президента на Черна гора Джуканович"}
{"url": "http://www.bnews.bg/article/256868-eksplozii_na_shahti_v_nyu_york_vdignaha_pozharnata_i_politsiyata_na_krak", "text": "\n Няколко експлозии в шахти и последвал пожар на една от централните улици в Манхатън вдигна на крак пожарната и полицията в Ню Йорк. \r\nКато превантивна мярка са били евакуирани посетителите в театър „Ню Уърлд стейджес“, където е трябвало да се играе популярния мюзикъл „Момчетата от Джърси“. \r\nСпоред очевидци няколко от шахтите западно от 50-та улица в квартала „Хелс китчън“ внезапно се взривили. Районът бил отцепен от полицията, а причината за инцидента се разследва. \r\n \n\t\t\t\t\t\t", "date": "2019.02.17", "title": "Експлозии на шахти в Ню Йорк вдигнаха пожарната и полицията на крак"}
{"url": "http://www.bnews.bg/article/256869-vdignaha_derayliralite_tsisterni_na_gara_plovdiv", "text": "\n Изправиха трите цистерни с пропан-бутан от влака, дерайлирал в района на Централна гара - Пловдив в нощта срещу събота. Двата локомотива, теглили композицията от 25 вагона с общо 1 900 т пропан-бутан, бяха изправени, но още са на линията. \r\nСледствените действия днес продължават, разследващите правят огледи на местопроизшествието. Движението по жп линията Пловдив-Карлово е възстановено, започва да се работи и за отстраняване на щетите по релсите. \r\nОще в събота сутринта управителят на фирмата превозвач \"Булмаркет рейл карго\" Петър Ганев предположи, че причина за дерайлирането на влака е счупен език на стрелка. И днес от фирмата продължават да твърдят, че вината е в жп инфраструктурата. \r\nРазследването се провежда под наблюдението на Окръжна прокуратура-Пловдив. Според окръжния прокурор Румен Попов и гл. комисар Николай Николов има няколко версии и всяка от тях е възможна. Факт е, че влакът се е движел със скорост около 32- 35 км/ч, той е пренасял товара си от Сърбия до гара Разпределителна-Пловдив. Спирачният път е бил около 40 м дълъг. \r\nСнощи министър-председателят Бойко Борисов кацна със самолет от Мюнхен в Пловдив, където се срещна с областния управител Здравко Димитров и директора на ОД на МВР- Пловдив, за да се запознае лично със ситуацията. \r\n \n\t\t\t\t\t\t", "date": "2019.02.17", "title": "Вдигнаха дерайлиралите цистерни на гара Пловдив"}
{"url": "http://www.bnews.bg/article/256863-dimitrovgrad_si_varna_imeto_tsaribrod", "text": "\n Димитровград в Западните покрайнини си върна официално името Цариброд, съобщи БНР. Наименованията \"Димитровград\" и \"Цариброд\" ще са еднакво валидни в официални документи и пътни знаци в Република Сърбия. \r\nВ присъствието на посланика ни Радко Влайков и евродепутата Андрей Ковачев вчера на сградата на общината бе поставена табела с името на община Цариброд на сръбски и на български език. В скоро време сънародниците ни в Цариброд ще могат да използват българската система за фамилните имена, съобщи Ковачев. \r\n\"Жените да имат възможността изписват имената си с „-ова“, както е в българската именна система и накрая - с „а“ за женските имена. И записването на община Цариброд с историческото име „Цариброд“, а не както е било преди това прието за - комунистическото Димитровград. На сръбски ще бъде изписано в като „община Димитровград“, а отдолу ще се запише „община Цариброд“ на български\", обясни той. \r\n \n\t\t\t\t\t\t", "date": "2019.02.17", "title": "Димитровград си върна името Цариброд"}
{"url": "http://www.bnews.bg/article/256871-tereza_mey_shte_razgovarya_s_yunker_za_brekzit", "text": "\n Британският премиер Тереза Мей ще има следващата седмица разговори за Брекзита с председателя на Европейската комисия Жан-Клод Юнкер, предаде Ройтерс. \r\n\r\n В разпространеното снощи съобщение на Даунинг стрийт 10 не се посочва точната дата на разговорите, но се отбелязва, че през следващите дни Мей възнамерява да разговаря с ръководителя на всяка от страните членки на ЕС. \r\n\r\n В понеделник ще има среща на министъра за Брекзита Стив Баркли с главния европейски преговарящ Мишел Барние, се казва в съобщението. А във вторник предстои изявление на главния прокурор Джефри Кокс относно необходимите промени, които да предотвратят правния риск от това Обединеното кралство да попадне за неограничено време в капана на т.нар. предпазен механизъм за междуирландската граница. \r\n\r\n Мей е написала писмо до 317 консерватори от Камарата на общините, в което ги призовава \"да преодолеят онова, което ни разделя\". Писмото бе предшествано от ново унизително поражение в парламента на плановете й за Брекзита. В текста тя изразява \"разочарование\" от вота и отбелязва, че \"историята ще съди всички нас за участието ни в този процес\", съобщиха Ройтерс и ДПА. \r\n \n\t\t\t\t\t\t", "date": "2019.02.17", "title": "Тереза Мей ще разговаря с Юнкер за Брекзит"}
{"url": "http://www.bnews.bg/article/256867-germanskata_versiya_na_zhaltite_zhiletki_ne_uspya_da_mobilizira_znachitelen_broy_demonstranti", "text": "\n Германската версия на френското движение на \"жълтите жилетки\" не успя вчера да мобилизира значителен брой участници в демонстрациите, планирани в цялата страна - потвърждение за трудния му \"износ\" извън границите на Франция, предаде Франс прес. \r\nСамо 2000 души според ДПА са протестирали в общо 14 германски града, включително Берлин и Мюнхен, в рамките на колективна акция, наречена \"цветни якета\". Техните искания са за по-добри условия на труд и по-добро качество на образование и здравни грижи. \r\nНапример в Берлин демонстрантите са били далеч по-малко от 500-те заявени първоначално, съобщи полицията, а в Майнц участниците са били само трима. Инициативата е съвместна с движението „Ауфщеен“ („Изправи се“), основано през септември от представителката на радикалната левица Сара Вагенкнехт. \r\nЕхото на френските \"жълти жилетки\" отеква слабо в Германия. Вече няколко седмици опитите за подемане на това социално движение се оказват безплодни. Вагенкнехт не срещна особена подкрепа от останалите членове на своята партия \"Левите\" в желанието си да последва примера на фернското движение. Грегор Гизи, авторитетна фигура в партията, определи като отчасти неприемливи методите на \"жълтите жилетки\" във в. \"Райнише пост\" и се въздържа да призове за участие. \r\n \n\t\t\t\t\t\t", "date": "2019.02.17", "title": "Германската версия на „жълтите жилетки“ не успя да мобилизира значителен брой демонстранти"}
{"url": "http://www.bnews.bg/article/256874-rusiya_poiska_domakinstvoto_na_nov_golyam_mach", "text": "\n Русия официално поиска домакинството на финала в Шампионска лига през 2021 г. \r\n\r\n Предложението на местния футболен съюз е мачът да се проведе на стадион \"Крестовски\" в Санкт Петербург. \r\n\r\n Решението ще бъде взето на заседание на Изпълкома на УЕФА през лятото, а другата кандидатура е на \"Алианц Арена\" в Мюнхен. \r\n\r\n 67-хилядният \"Крестовски\", чието изграждане струваше над милиард долара, прие седем мача от Мондиала, четири двубоя, сред които и финала за Купата на Конфедерациите, а след година ще приеме четири мача от Евро 2020. \r\n\r\n Столицата Москва пък прие финалът в Шампионска лига през 2008-а, когато на \"Лужники\" Манчестър Юнайтед победи Челси след изпълнение на дузпи. \r\n\r\n   \r\n \n\t\t\t\t\t\t", "date": "2019.02.17", "title": "Русия поиска домакинството на нов голям мач"}
{"url": "http://www.bnews.bg/article/256866-tramp_prizova_evropa_da_prieme_obratno_pleneni_boytsi_na_islyamska_darzhava", "text": "\n Президентът Доналд Тръмп заяви, че САЩ моли европейските съюзници \"да приемат обратно над 800\" бойци на \"Ислямска държава\", пленени в Сирия, и да ги изправи пред съда, предаде Ройтерс. \r\n\"Халифатът е готов да падне\", написа той в Туитър вчера. \"Алтернативата не е добра, в смисъл че ще бъдем принудени да ги освободим\". \r\nПолевият командир на подкрепяните от САЩ Сирийски демократични сили обяви вчера, че неговите бойци са на път да превземат последния, малък анклав на \"Ислямска държава\" на р. Ефрат, което изправя самопровъзгласения \"халифат\" пред пълно поражение. \r\n \n\t\t\t\t\t\t", "date": "2019.02.17", "title": "Тръмп призова Европа „да приеме обратно“ пленени бойци на „Ислямска държава“"}
{"url": "http://www.bnews.bg/article/256872-amerikanski_sayt_prodava_pyasak_ot_ofitserskiya_plazh_vav_varna", "text": "\n Американски сайт за онлайн търговия обяви за продан пясък от Офицерския плаж във Варна. Няколко грама струват около 9 евро. Оказва се, че най-често купувачите на тази стока са хора, които са превърнали в хоби събирането на пясък от цял свят, предаде БНТ. \r\n\r\n Пясъкът на Офицерския плаж във Варна е един от най-ценните за колекционерите. Аренофилите, както ги наричат, често купуват по интернет красивите кристалчета от места, които едва ли някога ще посетят. Цената на няколко грама пясък от варненския плаж впечатли жителите на града. \r\n\r\n Интересен факт е, че съществува етичен кодекс на колекционерите на пясък. Той не допуска купуването и продаването му, а единствено размяна. \r\n\r\n За геолозите обаче пясъкът е не само красиви цветни зрънца, а един от най-интересните минерали. Офицерският плаж във Варна, например, е покрит изцяло с пясък от чист кварц. \r\n\r\n \"Много хубав, много ситен, пухкав, може да съперничи с кораловите плажове, с това изключение, че не са жълти, а са бели\", обясни геологът проф. Димитров. \r\n\r\n Само километри на юг от Варна съставът на пясъка се променя напълно. \r\n\r\n \"Бургаските плажове са черни, те са от магнетит. Още по на юг, например Алипу, са изцяло от раковини направени, много фини частици, много хубав пясък\", обясни геологът. \r\n\r\n Освен вкаменелости на милиарди години, пясъкът често съдържа и зрънца от скъпоценни камъни и ценни метали. По българското Черноморие обаче се среща единствено злато - в много малко количество и само на плажовете край курорта Албена. \r\n \n\t\t\t\t\t\t", "date": "2019.02.17", "title": "Американски сайт продава пясък от Офицерския плаж във Варна"}
