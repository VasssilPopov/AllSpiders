{"url": "http://www.bnews.bg/article/264175-vapreki_visokite_temperaturi_politsiyata_s_aktsiya_zima", "text": "\n Въпреки летните температури, полицията провежда акция „Зима” по пътищата. Както бяха предупредили, този път на прицел са велосипедистите. \r\n\r\n За тях няма конкретни изисквания за грайфер на гумите, то те трябва да отговарят на няколко други  условия – да имат задължителни светлоотразителни елементи по спиците на велосипеда, работещи фар и стоп, както и звънец. \r\n\r\n В тъмната част на денонощието за тях са препоръчителни каската и светлоотразителна жилетка или поне светлоотразителни елементи по дрехите им- Не всички велосипедисти обаче са съгласни с тези изисквания. \r\n\r\n „За изминалите 10 месеца на настоящата година, с фишове са наложени глоби на почти 1 400 водачи на велосипеди. Също така, има издадени наказателни постановления, които са повече от 500. Статистиката сочи, че 21 водачи са загинали при пътно-транспортни произшествия, има и 327 ранени”, заяви гл.инсп. Илия Георгиев – ГДНП. \r\n\r\n Санкциите най-често са между 10 и 20 лв. Кога и при какви точно атмосферни условия велосипедистите ще се откажат от екопридвижването, е въпрос на личен избор. \r\n \n\t\t\t\t\t\t", "date": "2019.11.06", "title": "Въпреки високите температури - полицията с акция „Зима\""}
{"url": "http://www.bnews.bg/article/264173-silno_zemetresenie_v_iran", "text": "\n Земетресение с магнитуд 5,3 разлюля Южен Иран, информира Европейският сеизмологичен институт, цитиран от БГНЕС. \r\n\r\n Епицентърът с дълбочина 10 км е на разстояние 56 км от Бендер Хамир и на 225 км северно от Дубай, ОАЕ. До момента няма информация за жертви и разрушения. \r\n \n\t\t\t\t\t\t", "date": "2019.11.06", "title": "Силно земетресение в Иран"}
{"url": "http://www.bnews.bg/article/264176-britanskiyat_parlament_beshe_ofitsialno_razpusnat", "text": "\n Британският парламент беше разпуснат преди началото на предизборната кампания на острова. \r\n \r\nПремиерът Борис Джонсън се срещна с кралица Елизабет и с това официално сложи началото на предизборния период преди вота на 12 декември. \r\n\r\n Парламентът беше разпуснат в полунощ и така беше отбелязана най-кратката му сесия от над 70 години. Тя продължи само 19 дни, откакто депутатите бяха свикани на 14 октомври. \r\n\r\n По-късно Консервативната партия ще започне кампанията си в Уест Мидландс. Джонсън призна, че не е искал да се стига до предсрочен вот, но „просто нямаме друг избор”. Пред „Дейли Телеграф” Джонсън сравни Джереми Корбин с бившия съветски диктатор – Йосиф Сталин. \r\n\r\n „Време е да излезем от нишата, в която сме през последните три години и да излезем от коловоза”, обясни премиерът. \r\n\r\n В същото време лидерът на опозицията Джереми Корбин заяви, че ще има истинска промяна в Лейбъристката партия. \r\n\r\n В хода на кампанията, а и като бъдещи планове в евентуален парламент, партията на Зелените обеща 100 млрд. паунда годишно за действия, касаещи климатичните промени. Либералдемократите пък ще искат бюджет от 2,2 млрд. паунда за психично здраве, финансирано с 1% от ръст в данъците. \r\n \n\t\t\t\t\t\t", "date": "2019.11.06", "title": "Британският парламент беше официално разпуснат"}
{"url": "http://www.bnews.bg/article/264174-danachni_promeni_skaraha_upravlyavashti_i_opozitsiya", "text": "\n В първото си заседание след изборите парламентът прие на първо четене промените в закона за корпоративното подоходно облагане. С тях се изменят редица данъчни закони, което стана повод за пореден скандал между опозиция и управляващи.  \r\n\r\n Опозицията обвини управляващите, че не могат да дават становища и да обсъждат конкретните промени. Управляващите контраатакуваха и заявиха, че 90% от промените са директиви, които се въвеждат в българското законодателство, а време за мнения и становища е имало. \r\n\r\n „Никакви становища, никакви обсъждания, в последния момент. За нас това, да се правят промени, касаещи бюджета на България и приходите без никакви разчети, е изключителна наглост.”, заяви Румен Гечев от БСП. \r\n\r\n „Парламентарната група на ДПС няма да подкрепи пакета данъчни закони. Всичко е натрупано, в едно, без да имаме възможност да обсъждаме по отделно промените. Вие свеждате парламентарния дебат до това, да казваме от трибуната подкрепяме или не подкрепяме, аргументите са напълно излишни за вас, така че няма и да ви ги дадем. Нашата парламентарна група ще гласува „против”, каза Йордан Цонев от ДПС. \r\n\r\n „Не съм съгласна с това, че е нямало достатъчно време за обсъждане и за вземане на различни мнения. Законът е гледан в комисия на 9 октомври, днес сме 6 ноември. Това е един месец по-късно. Тук, от тази трибуна ние не чухме никакви конкретни неща, с които колегите не са съгласни”, посочи Менда Стоянова от ГЕРБ. \r\n \n\t\t\t\t\t\t", "date": "2019.11.06", "title": "Данъчни промени скараха управляващи и опозиция"}
{"url": "http://www.bnews.bg/article/264181-unishtozhitelno_tornado_udari_gartsiya", "text": "\n Унищожително торнадо удари съседна Гърция. Няма информация за пострадали. \r\n\r\n Стихията е унищожила фабрика за зехтин в градчето Каламата.  \r\n\r\n Бурята е ударила цеховете на 4 ноември, но кадрите, заснети от охранителните камери на обекта, бяха разпространени по-късно. \r\n\r\n Служителите са били във фабриката по време на торнадото. От тях няма пострадали, но има материални щети. \r\n \n\t\t\t\t\t\t", "date": "2019.11.06", "title": "Унищожително торнадо удари Гърция"}
{"url": "http://www.bnews.bg/article/264177-barekov_manolova_osrebri_i_omaskari_institutsiyata_ombudsman_prevrashtayki_ya_v_tramplin_za_politicheskata_si_kariera", "text": "\n Бившият евродепутат и шеф на бившата ТВ 7 Николай Бареков разкрива как чалгаджията Слави Трифонов се намъкна в първите студия на фалиралата телевизия и що ще там като първи гост Мая Манолова веднага след като загуби изборите за кмет на София. \r\n\r\n \"И да има някакви фалшификации, в София нещата са в други размери. Костинбродската схема тука няма как да стане. Софиянци са много, гласуват, наблюдателни са, гласуват. Имаше двама, които атакуваха \"Арена Армеец\" - Волен Сидеров и Никола Вапцаров. За мен тази схема с Мая Манолова е замислена от хората, които станаха печеливши. И аз тук задавам така въпроса - кой осребри схемата \"Мая Манолова\", коментира Бареков. \r\n\r\n Той Бе категоричен, че Манолова е \"осребрила и омаскарила институцията \"омбудсман\", превръщайки я в трамплин за политическата си кариера\". \r\n\r\n Бареков не скри, че бил обсъждал с \"един политик, който вече не е във властта\" позицията на омбудсман. \"Хората просто пропуснаха каква огромна власт имаше Мая Манолова.  \r\n\r\n \"Схемата \"Манолова\" не е замислена от Борисов. Той я направи омбудсман, но схемата е направена другаде. Мая Манолова лятото беше прокламирана като сигурен победител на изборите в София - от две определени агенции, свързани с Андрей Луканов и \"червените куфарчета\" - от \"Галъп\" и Румяна Бъчварова. Те прокламираха, че Мая Манолова ще спечели изборите в София, от там куцо и сакато се приши към властта. Но с днешна дата Мая Манолова е директор на водопад, без да е омбудсман. От там насетне печеливши от схемата са хората на Иво Прокопиев и Иван Костов. \r\n\r\n Хората, които гласуваха за БСП и вярват на БСП, в неделя гласуваха за ДеБъ. Това е схемата. Мая Манолова, подготвена и извадена на политически терен от наследниците на Андрей Луканов в икономиката и политиката - в икономиката Иво Прокопиев, в политиката - Иван Костов. Сега тези хора, без да имат електорален ресурс, успяха да си назначат кметове в най-скъпите райони на София\", коментира Бареков.  \r\n\r\n Той се обърна към Корнелия Нинова и Калоян Паргов и заяви, че хората няма да им простят това.  \r\n\r\n \"На кой подари Иван Костов \"Техноимпекс\"? Не на мен, не на теб. На Корнелия Нинова. Иван Костов беше промотиран и докаран в българската политика от Андрей Луканов\", поясни Бареков. \r\n\r\n \"Мая Манолова не го е направила това безплатно. Тя го е осребрила. Аз лично очаквам, че тя ще продължава да има подкрепа. БСП надали ще преживее този удар, нанесен й от Мая Манолова и Корнелия Нинова. Целият електорат на Иван Костов в София - той е около 5%, броят на абсурдната опция \"Не подкрепям никого\", е 4,9%. Ако всички гласували \"Не подкрепям никого\" бяха гласували за Мая Манолова, тя щеше да победи Фандъкова с около 100 гласа на балотажа. Само че т.нар. десен избирател на София избраха Фандъкова за кмет и своите районни кметове. А червените избиратели на София със своите гласове направиха кметовете на Иван Костов и Иво Прокопиев районни кметове\", заяви бившият евродепутат. \r\n\r\n Той изтъкна, че \"лицето Трайчо Трайков\" с политическата си хамелеонщина е оцелял \"10 години на държавната софра\": \"Десният Трайчо Трайков, капиталистът Трайчо Трайков е три години провален министър на Борисов, 4 години общинска подлога на ГЕРБ и сега - 4 години общинска подлога на Иво Прокопиев\". \r\n\r\n \"В София в момента предстои бум на нови проекти. Да не говорим какви пари се изсипват в строителството на София. Всички разрешителни за строеж ще се издават със съдействието на Прокопиев и неговите кметове. Цялата централна част на София е под контрола на Иво Прокопиев, Иван Костов и с гласовете на Мая Манолова и червените избиратели\", посочи Бареков. \r\n\r\n За новия \"проект\" на Слави Трифонов, той заяви: \"През последните години той ме следва: направих предаване - той направи, направих телевизия - той направи, станах политик - той стана. После дори буквално ми седна на стола. Дори и телевизията му е почти като моята - \"7/8\", а моята беше \"Тв7\". \r\n\r\n И отново задавам въпроса - откъде пари? Сградата е с дългове към КТБ - кой го финансира?! \r\n\r\n Като виждам позициите, които защитава, явно парите идват от господин Цветан Василев. Аз не мога да го потвърдя, гражданите го казват. Но нека прокуратурата да разследва тези сигнали\", коментира още той. \r\n\r\n \"Защото \"бедната БСП\", която в момента няма пари да издържа собствената си телевизия, не знам по какъв начин направи най-скъпата рекламна кампания в София - тази на Мая Манолова... И кой плати на Би Ти Ви да пускат само Джамбазки и Мая Манолова. В петък вечер дори едно невзрачно предаване в нашата \"Евроком\" - на Минчо Христов, той също беше поканил Мая Манолова... Надявам се прокуратурата да се разрови навсякъде, защото има много интересно по всички телевизии\", заяви Бареков \r\n\r\n \"Искам да обявя и друга новина - в тази схема имаше активно участие на български социолози. Две социологически агенции буквално взривиха доверието в българската социология\", отбеляза гостът в студиото добави: \"Кънчо и Андрей, които стоят зад Мая Манолова, стоят и зад Слави Трифонов... Тези хора провеждат същата схема със Слави Трифонов, каквато провеждаха с Мая Манолова - сядат на софрата и се договарят\". \r\n\r\n Според Бареков хората имат \"умора от статуквото\". \"Мен ме боли. Гласувах в Пловдив за Здравко Димитров. Но не гласувах за гербаджия, а за приятел. Пловдив беше на главната. на никой не му дремеше за никакво гласуване. Пловдив и Варна не гласуват, защото са отвратени от политическата система. А Мая Манолова има огромна вина за това\", заяви Бареков и посочи законодателните \"заслуги\" на Манолова: \"Тя позволи на българските роми, на малограмотните хора да си запазят правото на глас. И тя като омбудсман сезира Конституционния съд за задължителното гласуване. И Конституционният съд го бутна. Това доказва моята теза, че тя осребри позицията си на омбудсман\". \r\n\r\n \"Корнелия Нинова е в същата тази схема. За жалост, само Гуцанов и Боян Чуков й поискаха оставката. По-страшното е, че върхушката на БСП паразитира върху електората... В София номерата им не вървят. В София живее червената аристокрация. Тези хора ще разберат колко беше прав Тошко Славков като се гъбаркаше с всички от тях по време на кампанията. Червената аристокрация на София, колкото и да е разделена, колкото и хората в партията на Прокопиев да има червено минало... Да вземем Христо Иванов - наследник на партизани.. Тези хора няма да признаят погубването на БСП. Тук имаме наистина една нова Костинбродска афера - Мая Манолова, която излъга левите избиратели да гласуват за десни кметове\", коментира Бареков.  \r\n\r\n \"Мая Манолова, на тези години, 50+, успя да смени няколко партии, няколко идеологии... Самата тя се отказа от всичко, което защитаваше със същия апломб, с който тя сега се отказа от него. Интересчия!\". \r\n\r\n \"Да отворим приказка за разочарованието на госпожа Нинова от Елена Йончева. Госпожа Йончева има един голям проблем - в момента, в който си отвори устата, прокуратурата ще се сети, че има дело\", посочи Бареков. \r\n \n\t\t\t\t\t\t", "date": "2019.11.06", "title": "БАРЕКОВ: Манолова \"осребри и омаскари институцията \"омбудсман\", превръщайки я в трамплин за политическата си кариера"}
{"url": "http://www.bnews.bg/article/264180-pernik_e_zaplashen_ot_vavezhdaneto_na_voden_rezhim", "text": "\n Перник е заплашен от воден режим заради критично ниското ниво на яз. „Студена”. Утре ще бъде обсъдено въвеждането на мярката, съобщи управителят на местното дружество ВиК Иван Витанов, цитиран от БНР. \r\n\r\n От съобщение на сайта на „Водоснабдяване и канализация\" – Перник става ясно, че към момента обемът на водоема е малко над 5,8 млн. куб.м при капацитет над 25 млн. куб.м. \r\n\r\n Възможно е режимът да засегне и град Радомир, тъй като един от водоизточниците на града е приток на яз „Студена”. \r\n\r\n Така водата за перничани не постъпва във водоема и се отклонява към Радомир, обясни Витанов. \r\n\r\n Въвеждането на режим е наложително, смята и новоизбраният кмет на Перник Станислав Владимиров. \r\n\r\n По думите му само така може да се избегне хуманитарна криза. \r\n \n\t\t\t\t\t\t", "date": "2019.11.06", "title": "Перник е заплашен от въвеждането на воден режим"}
{"url": "http://www.bnews.bg/article/264165-parlamentat_zapochva_rabota_s_izbora_na_nov_shef_na_kpkonpi", "text": "\n Парламентът подновява работата си след местните избори. Той ще стартира процедура за избор на нов шеф на Комисията за противодействие на корупцията и за отнемане на незаконно придобитото имущество (КПКОНПИ). \r\n\r\n Депутатите ще обсъдят процедурните правила, както и обявяването на имуществена декларация от страна на предложения кандидат. \r\n\r\n До избора на нов шеф на КПКОНПИ се стигна след като на 31 юли бившият шеф на Комисията Пламен Георгиев подаде оставка след скандала Апартаментгейт”. \r\n \n\t\t\t\t\t\t", "date": "2019.11.06", "title": "Парламентът започва работа с избора на нов шеф на КПКОНПИ."}
{"url": "http://www.bnews.bg/article/264179-dani_kanazireva_stana_oblasten_upravitel_s_obazhdane_ot_ministerski_savet", "text": "\n “Изненадата” на изборите в Пловдив стана областен управител след едно позвъняване от секретарката Бойко. \r\n\r\n Бившата сервитьорка от бар “Комина” и бивша членка на ГЕРБ Дани Каназирева набързо се отказа от политическата си кариера като алтернатива на статуквото и вместо в общинския съвет като опозиция прие да работи във властта като областен управител на Бойко. \r\n\r\n Самата Каназирева отказва да признае от къде идва поканата, но признава, че дори не е било от страна на премиера. Набързо след изборите Каназирева си сменя мястото със Зико (Здравко Димитров), който преди да стане кмет беше областен. Каназирева построи кариерата си на принципа “Анти ГЕРБ”, но като Яне Янев и Радан Кънев набързо осребри срещу пост политическите си позиции. Досега Каназирева оглавяваше псевдодясната локална партия Съюз за Пловдив, спонсорирана от бизнесмен, изключително близък до ДПС и ГЕРБ. \r\n\r\n Самото бизнессдружение ще стане част от мнозинството на ГЕРБ в общинския съвет. Каназирева негласно се води от квотата на ДПС в правителството. В миналото тя беше близка и спонсорирана от лидера на БСП под тепетата Георги Гергов. \r\n\r\n Пловдив остава без опозиция на статуквото. 12 хиляди пловдивчани, които гласуваха за Каназирева и патерицата на ГЕРБ и ДПС, се чувстват като обрани посред бял ден на Понеделник пазара \r\n \n\t\t\t\t\t\t", "date": "2019.11.06", "title": "Дани Каназирева стана областен управител с обаждане от Министерски съвет "}
{"url": "http://www.bnews.bg/article/264162-nikolay_barekov_s_bezposhtaden_komentar_za_novite_politicheski_izmamnitsi_i_oprostacheniyat_narod_video", "text": "\n С пореден безпощаден и точен анализ се включи Николай Бареков в предаването \"Бареков и Байрактаров без цензура\". Той очерта лицемерието на Мая Манолова и похватите , с които тя си служеше по време на цялата кампания. Бареков описа и поредния политически феномен, който се случи на тези избори, а именно как БСП избра районните кметове на десните в София. Целия анализ на бившия евродепутат можете да гледате във видеото: \r\n\r\n \r\n\r\n   \r\n \n\t\t\t\t\t\t", "date": "2019.11.06", "title": "Николай Бареков с безпощаден коментар за новите политически измамници и опростаченият народ!-видео"}
{"url": "http://www.bnews.bg/article/264182-rumaniya_izdigna_dve_nominatsii_za_evrokomisari", "text": "\n Румънското правителство номинира Зигрфрид Мурешан и Адина Валеан за европейски комисари на страната. Това съобщи БГНЕС. \r\n\r\n Двамата са евродепутати от редовете на Европейската народна партия. Кандидатурите им са предложени, след като Европейският парламент отхвърли предишната кандидатка Рована Плумб, номинирана от предишното правителство. \r\n\r\n Председателят на Европейската комисия Урсула фон дер Лайен трябва да избере един от двамата кандидати въз основа на тяхната компетентност, но трябва да вземе предвид и джендър-баланса в ЕК.  \r\n \n\t\t\t\t\t\t", "date": "2019.11.06", "title": "Румъния издигна две номинации за еврокомисари"}
{"url": "http://www.bnews.bg/article/264163-zhurnalistat_dimitar_bayraktarov_razoblichi_boris_bonev_ot_spasi_sofiya_video", "text": "\n Журналистът Димитър Байрактаров излъчи първа част от журналистическото си разследване за Борис Бонев от \"Спаси София\". Припомняме, че за Бонев гласуваха повече от 47 хиляди души на местните избори в София. Странен факт е, че Бонев е бил старателно обгрижван от медиите по време на предизборната кампания, където същия се представя за създател на сдружение \"Спаси София\" и опитен управленец. Разследването на Байрактаров обаче, показва, че такова сдружение не съществува в правния мир и призова журналисти като Люба Кулезич и Поли Златарева да извършат проверка и да предоставят информация, кога и къде е регистрирано сдружение \"Спаси София\", както и да се извинят на зрителите за разспространение на фалшиви новини и неистинска информация. Какви са лъжите, които \"спасителя\" Бонев старателно е скрил вижте във видеото: \r\n\r\n \r\n\r\n   \r\n \n\t\t\t\t\t\t", "date": "2019.11.06", "title": "Журналистът Димитър Байрактаров разобличи Борис Бонев от \"Спаси София\"!- Видео"}
{"url": "http://www.bnews.bg/article/264170-mladezh_e_s_opasnost_za_zhivota_sled_katastrofa_vav_varna", "text": "\n 19-годишен младеж е с опасност за живота след катастрофа във Варна. Това съобщиха от пресцентъра на ОДМВР - Варна, цитирани от \"Фокус\". \r\n\r\n Тази нощ, около 03.50 часа, на бул. \"Васил Левски\" във Варна е възникнала катастрофа. 19-годишният водач на лек автомобил \"Ауди\" от Силистра, поради движение с несъобразена скорост, губи контрол над автомобила и се блъска в електрически стълб.  \r\n\r\n Вследствие на инцидента, водачът на МПС получава фрактура на лява ръка и е настанен за лечение в болнично заведение, без опасност за живота. Неговият спътник, също на 19 години, е получил множество фрактури, като за животът му има опасност. \r\n\r\n Изясняват се детайли и обстоятелства около произшествието. По случая е образувано досъдебно производство. \r\n \n\t\t\t\t\t\t", "date": "2019.11.06", "title": "Младеж е с опасност за живота след катастрофа във Варна"}
{"url": "http://www.bnews.bg/article/264164-sasht_sledi_izkaso_za_chuzhda_namesa_v_izborite_prez_2020_g", "text": "\nСАЩ ще се пазят от намеса на Русия, Китай и Иран в предстоящите избори през 2020 г. Това съобщи ДПА, позовавайки се на съвместно комюнике на седем ведомства на страната, сред които ФБР и Агенцията за национална сигурност. \r\n\r\nЩе има \"безпрецедентно ниво на координация\" между всички 50 щата и американски територии, за да се гарантира сигурността на изборите, посочва се в съобщението. \r\n\r\nНашите неприятели искат да подкопаят демократичните ни институции, да повлияят на общественото мнение и да засегнат правителствените политики, казва се още в текста \r\n\r\nРусия, Китай, Иран и други злонамерени чуждестранни играчи ще опитат да се намесят в изборния процес или да повлияят на мнението на гласоподавателите, допълва комюникето.  \n\t\t\t\t\t\t", "date": "2019.11.06", "title": "САЩ следи изкъсо за чужда намеса в изборите през 2020 г."}
{"url": "http://www.bnews.bg/article/264168-novata_evropeyska_komisiya_mozhe_da_zapochne_rabota_chak_dogodina", "text": "\n Новата Европейска комисия може да започне работа чак догодина. Румънската кандидатура за комисар застрашава баланса и съотношението на политическите сили в предложения от Урсула фон дер Лайен състав на кабинет. \r\n\r\n Букурещ смята да номинира бившия евродепутат от ЕНП Зигфрид Мурешан, но още преди това да стане официален факт, кандидатурата му стана проблем за одобрението на целия състав на бъдещата ЕК. \r\n\r\n Комисията трябваше да започне работа в началото на месеца, но Европейският парламент отхвърли кандидатурите на Франция, Унгария и Румъния. \r\n\r\n Париж и Будапеща вече предложиха нови имена, които трябва да минат проверката на евродепутатите. Очаква се новото правителство в Букурещ, водено от представители на семейството на Европейската народна партия, в сряда да излъчи кандидата си, който ще наклони везната към ЕНП в предложения от Фон дер Лайен кабинет. С него се проваля и амбицията за полово равенство в бъдещия управителен орган. \r\n\r\n Брюксел очаква и име за комисар от Великобритания, която, след като получи удължаване на срока за Brexit, е ангажирана правно да номинира свой представител в ЕК. \r\n \n\t\t\t\t\t\t", "date": "2019.11.06", "title": "Новата Европейска комисия може да започне работа чак догодина"}
{"url": "http://www.bnews.bg/article/264171-mnimi_onlayn_targovtsi_lazhat_klienti_v_mrezhata", "text": "\n Мними онлайн търговци заобикалят закона като продават стоки през „Фейсбук” страници, а не през интернет магазини. \r\n\r\n Така те освен че не дават гаранция на потребителите за стоките, ощетяват и хазната, като не плащат данъци. \r\n \r\nВладимира Крумова пазарува онлайн от години, тъй като е по-удобно и има по-голямо разнообразие от продукти. Възползва се и от предложения във „Фейсбук” страници. \r\n\r\n Последно си купува яке от една от страниците. Доставката е с куриер, на който с наложен платеж се дават парите. \r\n \r\n„Изпратих им адрес за доставка, получих якето без опция за преглед и тест, взех го във вкъщи и когато разопаковах пакета, видях, че има пълно разминаване с това, което аз съм искала и като цвят и като размер”, разказва Владимира. \r\n\r\n При опита за рекламация администраторът на „Фейсбук” страницата ѝ казва, че няма проблем да получи парите обратно. Адресът е във Враца, а доставката пак трябва да е за нейна сметка. \r\n \r\nНа следващия ден Владимира получава обаждане с викове и крясъци от жена, която също не е доволна от това, което е получила. \r\n \r\nЖената от телефона също се оказва клиент. Поръчала си якето, но не от търговската „Фейсбук” страница, а от личен профил. А Владимира се оказва част от схема, срещу която е заведена жалба за измама. \r\n \n\t\t\t\t\t\t", "date": "2019.11.06", "title": "Мними онлайн търговци лъжат клиенти в мрежата"}
{"url": "http://www.bnews.bg/article/264166-skandal_ataka_iznese_informatsiya_za_zakon_izraboten_ot_vmro_s_koyto_da_se_otnemat_detsata_na_balgarite", "text": "\n На специален брифинг в парламента партия Атака изнесе информация за скандална информация за изработен закон от ВМРО, с който се целяло отнемането на български деца от семействата им. Според Десислав Чуколов законът бил изработен от зам. министъра на социалната политика от ВМРО Султанка Петрова. Описаната схема от Чуколов е, че чрез законови текстове се дава възможност на частни субекти да отнемат децата от семействата им по всякакви поводи. Атака обяви, че внася в деловодството на парламента предложение за незабавна отмяна на мафиотския закон, за да се пресече отнемането на български деца от семействата им. \r\n \n\t\t\t\t\t\t", "date": "2019.11.06", "title": "Скандал! Атака изнесе информация за закон изработен от ВМРО, с който да се отнемат децата на българите."}
{"url": "http://www.bnews.bg/article/264172-ruski_medii_byaha_blokirani_v_ukrayna", "text": "\n Министърът на външните работи на Русия Сергей Лавров съобщи, че Украйна е блокирала 86 руски телевизионни канала и 181 интернет страници. Освен това е ограничен достъпа и до филми и книги на руски език, пише БГНЕС. \r\n\r\n Информацията беше представена по време на конференция в Москва, посветена на свободата на медиите и безопасността на журналистите, организирана от представителството на Организацията за сигурност и сътрудничество в Европа. \r\n\r\n Съобщава се, че Киев неведнъж е ограничавал работата на руските медии в страната, включително и като редовно е забранявал влизането на руски журналисти на територията на Украйна. \r\n\r\n През март 2015 г. е отнета акредитацията към украински държавни институции на 115 руски медии. В Украйна е забранено излъчването на основните руски телевизионни канали. \r\n\r\n Лавров оцени тези мерки като нарушаване на свободата на медиите и призова ОССЕ, ЕС и САЩ да реагират на тази забрана, както и на депортирането на журналисти от руски медии. \r\n\r\n Министърът заяви, че е недопустимо практикуването на двойни стандарти в тази област. \r\n \n\t\t\t\t\t\t", "date": "2019.11.06", "title": "Руски медии бяха блокирани в Украйна"}
{"url": "http://www.bnews.bg/article/264178-new_bloom_winery_predstavi_modernoto_litse_na_balgarskoto_vino_na_mezhdunarodnoto_izlozhenie_v_shanhay", "text": "\n Българските вина VERANO AZUR, PIXELS и F2F на една от най-модерните изби New Bloom Winery, позиционирана в Тракийската низина, бяха специален акцет при откриването на второто издание на Международно изложение за вносни стоки в Китай. \r\n\r\n Форумът се проведе в Шанхай и на него присъстваха политици от цял свят и представители на 3000 компании от над 150 страни. Те опитаха както добре познатите Каберне Совиньон, Каберне Фран, Мерло, Сира, Шардоне, Совиньон Блан, така и нетрадиционните за страната европейски сортове Дорнфелдер, Регент и Глера, които се произвеждат в избата в гр. Съединение. \r\n\r\n Участници в събитието бяха още заместник министър-председателят по икономическата и демографската политика на България Марияна Николова, френският президент Еманюел Макрон, премиерът на Гърция Кириакос Мицотакис и премиерът на Сърбия Ана Бърнабич. \r\n\r\n \r\n \n\t\t\t\t\t\t", "date": "2019.11.06", "title": "New Bloom Winery представи модерното лице на българското вино на международното изложение в Шанхай"}
{"url": "http://www.bnews.bg/article/264167-adv_kristian_gyoshev_mashinno_glasuvane_ili_smart", "text": "\n МАШИННО ГЛАСУВАНЕ ИЛИ СМЪРТ ! \r\n\r\n През 2019 година участвах за шести път в състав на изборна комисия в Пловдив. Бил съм и председател на ОИК, и зам.-председател на РИК. През погледа ми са минали лицата на хиляди човеци – членове на Секционни избирателни комисии /СИК/. Това са най-важните хора, защото именно те са първите пазители на изборния ни вот. Сред тях съм виждал всякакви хора – инвалиди /вкл.с инвалидни колички/, възрастни хора – над 70 години /да ме прощават всички, които считат, че на 70 са младежи и девойки/, болни хора, такива със счупени крака или ръце, млади хора – студенти, такива с реномирани професии - адвокати, лекари, учители, инженери и други. И докато в зората на демокрацията през 90-те години, всички те ходиха заради партийната си страст и отговорност в съставите на СИК, днес те ходят, за да вземат своите 100 лв. необлагаем хонорар. \r\nВ изборната нощ минавам между редовете, където са отредени местата за тези хора и виждам страшни, но не странни картинки – спящи баби и дядовци, уморени човешки индивиди – едвам държащи тялото си изправено, увити с шалове и палта бедни хора, лица със събути обувки, а от чорапите им се носи не особено приятна миризма – чакащи своя ред – да светне номера на таблото и да минат на проверка през нас – членовете на ОИК/РИК, които да проверим дали правилно същите са отразили вота на избирателите върху хартиения протокол... И тогава се започва същинския екшън: \r\nАко някой, който не е запознат си мисли, че попълването на секционния протокол е фасулска работа, може въобще да не чете какво ще напиша по-надолу. \r\nПротокола се попълва и проверява по сложна математическа формула. В него има графи за действителни гласове, за недействителни гласове – за същите разделени по партии, за такива, които не са за партии, за невалидни бюлетини, за преференции по кандидатски листи и още няколко такива подобни сложнотии, които признавам си биха затруднили и мен самия, ако вляза в ролята на член на СИК. Затова при проверката по сложната математическа формула гледам да съм непричом и да не взимам участие. Както съм казал – нека всеки да прави каквото може. В ОИК/РИК имаме отлични математици, които както казва един колега имат „черен колан“ по сметките. \r\nХората от СИК идват при нас и както казах по-горе – екшънът започва. Протоколът им е бом-бок с грешки. Настават едни поправки, събиране целия състав на СИК, вкл.водене с полиция на тези, които не искат да дойдат доброволно, ново броене на бюлетини, нов протокол. В общи линии поне над 60% от предаващите СИК са с някаква грешка в протокола. Естествено не всички са съществени и водещи до ново броене с целия състав на комисията, но самото наличие на грешка малко или много, води до съмнение в обществото, че все нещо е „натамънено“. Естествено ще изключа веднага легендата, че в ОИК/РИК могат да се манипулират изборни резултати. Това е дълбоко невярно, понеже ние само проверяваме книжата, като нито броим бюлетини, нито пишем протоколите на СИК. \r\nИ така, тези множество грешки, водят до масово забавяне предаването и приемането на изборните книжа, и отразяването им в електронната система от „Информационно обслужване“ АД. \r\nИ след целия този ферман до тук, някой ще попита: „А защо е толкова сложно? Няма ли по-прост и лесен начин, който да изключва пресмятането, писането, ръчното броене на гласове?“ \r\nЕстествено, че има. И това е въвеждането на ПЪЛНО МАШИННО ГЛАСУВАНЕ. Пиша „пълно“ защото поетапно или частично въвеждане на машинен вот, двойно ще усложни работата на СИК, понеже са ангажирани с отразяването на двата вота – хартиения и този на машината. \r\nВ тази връзка, към днешна дата намерих и някаква логика в решението на управляващите - за изминалите вече местни избори да отпадне планираното поетапно машинно гласуване, понеже те са си фенове на хартиения вот, а ако имаше и машини едновременно, щеше да стане още по-голям изборен бъркоч. Тъй или иначе посрещаме със съставите на СИК утринните лъчи и следобедните часове от следващия ден, решавайки им задачата в протокола, та що да не постоим още ден-два, както 2015 г. направи Столичния ОИК ? \r\nЩе попита някой: „Те нарочно ли искат да е гадно и сложно?“, а аз на риторичен въпрос не искам отговор да давам, но само ще попитам законотворците: \r\nКакво искате да стане ? Някой да умре ли, докато Вие си правите гавра с реалните пазители на изборния вот ? Защо се подигравате с този беден и изстрадал български народ – хвърляйки му трохи от тлъстите Ви заплати ? Знаете ли колко мъка, страдание и умора има в очите им от това, че попадат в капана на Вашата смачкана столевка – да киснат като сополи по цели дни и нощи, за да предават нищожните Ви хартийки ? \r\nТова ли заслужава бабата, която си счупи на 3 места крака по време на евровота тази година? Това ли заслужава 50-годишната жена, която колабира по време на втория тур в изборната си секция? Това ли заслужава 30-годишното момче, което получи епилептичен гърч и пред очите ми се строполи на земята? За час и 30 минути три лекарски екипа не успяха да го върнат в съзнание, като пред погледа на цялата панаирна палата и на дошлите му родители на няколко пъти – то ту си отиваше от този свят-ту с помощта на отличните лекари се връщаше обратно. Никога смъртта не е била толкова близо пред очите ми, колкото в онази изборна нощ. И ще го запомня вечно. \r\nНо нека вината стои у Вас, властимащите законописци. В Монголия гласуват с машини – никой не смята, никой не пише. За 2 часа изборната нощ е приключила. Притеснявате се, че ромите няма да се справят ? Я се огледайте в първия когото срещнете. Нима няма по-хубав смартфоун от Вас самия? Не ставайте смешни! Вече сме на ръба някой да бъде погребан чакайки с чувала на дядо Коледа пълен с бюлетини. Не може повече да го причиняваме на нашите майки, бащи, баби и дядовци. Има два изхода – пълно машинно гласуване или смърт ! \r\n\r\n адв.Кристиан Гьошев – член на ОИК и РИК в Пловдив \r\n\r\n \r\n\r\n   \r\n \n\t\t\t\t\t\t", "date": "2019.11.06", "title": "Адв. Кристиан Гьошев: МАШИННО ГЛАСУВАНЕ ИЛИ СМЪРТ!"}
