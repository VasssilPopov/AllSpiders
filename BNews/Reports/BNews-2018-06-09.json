{"url": "http://www.bnews.bg/article/243396-kitayski_hakeri_otkradnali_planove_na_sasht_za_vodene_na_podvodna_voyna", "text": "\n Китайски хакери към правителството са проникнали в компютри на подизпълнител на ВМС на САЩ и са откраднали огромен обем важна информация, свързана с воденето на подводна война, включително и планове за свръхзвукова противокорабна ракета за американски подводници. \r\n\r\n Информацията разпространи \"Ройтерс\", позовавайки се на американското издание \"Вашингтон пост\", което пък цитира представители на Съединените щати. \r\n\r\n Проникването е осъществено през януари и февруари, разкриха източниците пред вестника, пожелали анонимност, тъй като все още продължава разследването на ВМС и ФБР. \r\n\r\n ФБР не е откликнало на искане на \"Ройтерс\" да коментира информацията. \r\n\r\n От ВМС на САЩ отговарят на запитване на световната осведомителна агенция, че според федерални регулации има мерки, които изискват компаниите да уведомяват правителството при хакерска атака, но на този етап не е уместно да разкриват подробности. \r\n\r\n Китайското посолство не е наясно с информацията за хакерско проникване, каза говорител на дипломатическата мисия пред \"Ройтерс\", допълвайки, че китайското правителство категорично се противопоставя на всякакви форми на хакерски нападения. \r\n\r\n Хакерите са ударили подизпълнител, който е работил за център за водене на подводна война, който е базиран в Нюпорт, Род Айлънд, поясниха източниците пред \"Вашингтон пост\", но не разкриха кой е подизпълнителят. \r\n\r\n Откраднатият материал е 614 гигабайта и е свързан с проект, известен като Sea Dragon, както и с различни данни, включително криптографски системи и други. \r\n\r\n Вестникът посочва, че се е съгласил да спести някои подробности за ракетния проект, след като властите са предупредили, че публикуването им може да навреди на националната сигурност. \r\n \n\t\t\t\t\t\t", "date": "2018.06.09", "title": "Китайски хакери откраднали планове на САЩ за водене на подводна война"}
{"url": "http://www.bnews.bg/article/243393-postoyanen_arest_za_dvama_holandtsi_arestuvani_s_16_tona_prekursori_za_amfetamini", "text": "\n Окръжният съд във Варна остави за постоянно в ареста 55-годишния Курт М. и 50-годишния Робърт П., обвинени за контрабандата на над 16 тона прекурсори за амфетамини. \r\n\r\n Прокуратурата твърди, че двамата холандски граждани са осъществявали престъпната дейност в периода 26 януари 2017 г. – 16 март 2018 г. Според обвинението двамата са представили фалшиви документи за три пратки от Китай и Латинска Америка, като прекурсорите PMK (4,297 тона), APAA (7,525 тона) и APAAN (4,400 тона) били декларирани като почистващ препарат за прозорци. \r\n\r\n Престъплението, в което са обвинени Курт М. и Робърт П. е тежко по смисъла на закона, като НК предвижда наказание „лишаване от свобода\" от 15 до 20 години и глоба от 200 хил. до 300 хил. лв. \r\n\r\n Защитата на Курт М. поиска по-лека мярка с мотива, че той има постоянен адрес в Бургас и 3 собствени предприятия, които в момента не може да управлява. Адвокатът му заяви, че неговият клиент наистина е очаквал препарат за прозорци и вероятно е имало смяна на част от товара в Китай или Виетнам. Освен това холандецът имал диабет – макар за това да не бяха представени медицински документи. \r\n\r\n Робърт П. пък посочи, че има три деца и чака четвърто. \r\n\r\n Съдът обаче прецени, че има риск двамата да се укрият и затова ги остави зад решетките. \r\n\r\n Мярката подлежи на обжалване. \r\n \n\t\t\t\t\t\t", "date": "2018.06.09", "title": "Постоянен арест за двама холандци, арестувани с 16 тона прекурсори за амфетамини"}
{"url": "http://www.bnews.bg/article/243394-indiya_i_pakistan_s_parvi_savmestni_voenni_ucheniya_blagodarenie_na_shos", "text": "\n Индия и Пакистан за първи път ще участват в съвместни военни учения, които са в рамките на Шанхайската организация за сътрудничество (ШОС), съобщава индийският всекидневник The Economic Times. \r\n\r\n Ученията, които са с цел борба с тероризма и ще бъдат проведени в Урал, Русия, могат да послужат като мярка за изграждане на доверие между Ню Делхи и Исламабад. \r\n\r\n Страните членки на регионалната организация ще участват в съвместните игри - \"Peace Mission 2018\", за насърчаване на взаимно доверие, сътрудничество, координация срещу терористични заплахи и поддържане на регионалния мир и стабилност, разкриха източници. \r\n\r\n Днес и утре ще се проведе 18-ата среща на върха на ШОС в китайския град Циндао. \r\n\r\n Последните военни учения на ШОС се проведоха в Киргизстан през септември 2016 г. \r\n\r\n Игрите през 2018 г. ще бъдат първите между Индия и Пакистан, откакто станаха пълноправни членки на организацията през 2017 г. \r\n\r\n Също така двете държави за първи път заедно ще участват в учения, въпреки че армиите им преди са работили в мироопазващи мисии на ООН. \r\n\r\n Заплануваните за тази година учения ще се проведат на полигона \"Чебаркулски\" в планините Урал. Началниците на генщабовете на страните членки на ШОС ще проведат среща по време на ученията. \r\n \n\t\t\t\t\t\t", "date": "2018.06.09", "title": "Индия и Пакистан с първи съвместни военни учения благодарение на ШОС"}
{"url": "http://www.bnews.bg/article/243395-zhalt_kod_za_poroi_i_gradushki", "text": "\n Жълт код за бури, порои и градушки, е в сила днес за 10 области от западната половина на страната. Очакват се валежи между 25 и 40 л/кв.м. \r\n\r\n Днес преди обяд ще преобладава слънчево време. Около и след обяд над западните райони ще се развива купестa и купесто-дъждовна облачност. До края на деня и през предстоящата нощ в много райони от западната половина на страната ще има краткотрайни, на места интензивни валежи и гръмотевични бури. Има условия за градушки. В Източна България ще се задържи предимно слънчево. Ще духа слаб до умерен югоизточен вятър. Максималните температури ще са предимно между 28° и 33°. \r\n\r\n Над Черноморието ще бъде предимно слънчево.  Ще духа слаб до умерен вятър от изток-югоизток. Максималните температури на въздуха ще са от 23° до 27°. Температурата на морската вода е 22-25°. Вълнението на морето ще е около 2 бала. \r\n\r\n Над планините в Западна България облачността ще е по-често значителна, след обяд – купесто-дъждовна. На много места там ще има валежи и гръмотевични бури. Над масивите от източната половина от страната ще се задържи предимно слънчево. Ще духа слаб до умерен южен вятър, който вечерта ще започне да се ориентира от изток. Максималната температура на височина 1200 метра ще е около 22°, на 2000 метра – около 14°. \r\n\r\n През нощта на места в западната половина от страната валежите и гръмотевичните бури ще продължат, но към сутринта временно ще затихнат. Над Източна България ще бъде предимно ясно.    Утре преди обяд над по-голямата част от страната ще преобладава слънчево време, над Западна България с временни увеличения на облачността. Около и след обяд отново на места в Западна и Централна България ще има краткотрайни валежи и гръмотевици, интензивни ще са явленията, главно в планинските райони. Остават условията за градушки. Над Източна България ще преобладава слънчево време с временни увеличения на облачността, но без валежи. Ще духа слаб до умерен североизточен вятър. Температурите слабо ще се понижат и преобладаващите максимални ще бъдат между 25° и 30°. \r\n\r\n В началото на новата седмица отново бързо ще се затопли. Преваляванията ще са само на отделни места, главно в планинските райони. От сряда валежите ще се увеличават като обхват и интензивност – отначало в Западна България, след това и в Централна; без валежи ще остава само в източните райони, докато на много места в останалата част от страната отново ще има условия за краткотрайни и интензивни валежи. Ще има и гръмотевични бури, възможни са и градушки. Температурите слабо ще се понижат, то все пак ще са по-високи от обичайните. \r\n \n\t\t\t\t\t\t", "date": "2018.06.09", "title": "Жълт код за порои и градушки"}
{"url": "http://www.bnews.bg/article/243397-noshtni_proverki_v_slanchev_bryag", "text": "\n Институциите провериха заведения в курорта \"Слънчев бряг\" през нощта на 8 срещу 9 юни. Представители на няколко институции влязоха в култовите заведения по плажната ивица на черноморския курорт. Именно на 8 юни вечерта бе откриването на редица от популярните дискотеки в комплекса. \r\n\r\n Здравни инспектори, съпроводени от шефа на РЗИ Бургас - Георги Паздеров, заедно с инспектори на НАП и много полицейска охрана влязоха на проверка в заведенията. Вицепремиерът Валери Симеонов обаче не беше сред тях. \r\n\r\n В 2:00 часа след полунощ, проверяващите направиха измервания на шума на различни места от плажната ивица. Нивото на шум бе измерено и в най-близкия хотел. Резултатите показаха нива над допустимите от разрешените. \r\n \n\t\t\t\t\t\t", "date": "2018.06.09", "title": "Нощни проверки в Слънчев бряг"}
{"url": "http://www.bnews.bg/article/243367-lorena_pokaza_gadzheto_si", "text": "\n Фолкдивата Лорена най-накрая си показа гаджето си Андрей Василев. Изпълнителката и любимият й са на романтична почивка в Бали, където компания им правят моделката Деница Стоянова и половинката й – националът Михаил Александров. Близки на Лорена разкриха, че и нейната половинка е футболист. Двамата са заедно от около 2 години, а мачото угаждал на всяка прищявка на известната си половинка, писа „Телеграф“. Самата Лорена пък се носила на крилете на любовта и вече била готова за по-сериозни стъпки като бебе и сватба. \r\n  \r\n \n\t\t\t\t\t\t", "date": "2018.06.09", "title": "Лорена показа гаджето си"}
{"url": "http://www.bnews.bg/article/243399-velosipedist_naryazal_gumite_na_lineyka_v_sofiya", "text": "\n Велосипедист е нарязал гумите на линейка в София. \r\n\r\n Около 12:30 медиците на Спешната помощ – София отиват на спешен адрес в центъра на града. Бързат, защото сигналът е спешен случай – 19-годишно момче с тежък диабет с усложнения, изпаднало в криза. \r\n\r\n Линейката спряла на велоалеята, тъй като законът дава това право. \r\n\r\n Целият ден спешният екип е давал показания в полицията е не е могъл да изпълнява служебните си задължения да спасява пациенти. Автомобилът също е извън движение. \r\n\r\n Извършителят се издирва. \r\n\r\n   \r\n \n\t\t\t\t\t\t", "date": "2018.06.09", "title": "Велосипедист нарязал гумите на линейка в София"}
{"url": "http://www.bnews.bg/article/243400-chetvart_milion_leva_globa_za_tiradzhiya_prevozval_falshiv_spirt", "text": "\n Глоба от 254 хил. лв. трябва да плати шофьор на товарен камион, който е превозвал 12 т спирт без документи за Гърция, съобщи \"24 часа\". \r\n\r\n Е. П. от Нови Искър шофирал товарен камион към Гърция. В документите, които тираджията имал, камионът трябвало да пренася палета с екобрикети, предназначени за фирма в Солун. \r\n\r\n На ГКПП Кулата физическа проверка установила, че вместо брикети има 12 контейнера с по 1000 литра етилов алкохол. \r\n\r\n Две палети с празни кашони, прикривали алкохолът без акциз. Шофьорът и камионът били спрени. Шофьорът на камиона заявил, че не какво превозва, защото бил назначен на работа в същия ден. \r\n\r\n За откритите 12 000 литра спирт не е представен документ за плащането,начисляването или обезпечаването на дължимия акциз. \r\n\r\n Тираджията получил акт и постановление от Митница Югозападна да глоба в двойния размер на дължимия акциз - 254 хил. лв. \r\n\r\n Мъжът обжалвал глобата в съда в Петрич. \r\n\r\n Неговата версия е, че той е взел камиона от свои колега, на околовръсното на Нови пазар и не е знаел какво има в автомобила, не е отварял товарното помещение. Той не бил проверявал стоката и гласувал доверие на колегата си. \r\n\r\n Съдът обаче намери за неистинни оправданията му. Съдиите сметнали, че историята на тираджията звучи \"твърде наивно и житейски нелогично\". \r\n \n\t\t\t\t\t\t", "date": "2018.06.09", "title": "Четвърт милион лева глоба за тираджия превозвал фалшив спирт"}
{"url": "http://www.bnews.bg/article/243398-putin_i_poroshenko_obsadiha_razmyana_na_zatvornitsi", "text": "\n В телефонен разговор, руският президент Владимир Путин и украинският му колега Петро Порошенко за обсъдили възможността за размяна на затворници, съобщава от Кремъл, цитирани от БГНЕС. \r\n\r\n „Специално внимание беше отделено на хуманитарните проблеми, включително размяната на хора, които са били арестувани”, се казва в официалното изявление. \r\n\r\n Украинският президент поискал от Путин освобождаването на режисьора Олег Сенцов и други политически затворници, обявиха от Киев. \r\n\r\n „Петро Порошенко подчерта важността на това възможно най-скоро да бъдат освободени политическите затворници, държани в Русия и окупираните територии”, заявиха в изявление от офиса на украинския държавен глава. \r\n \n\t\t\t\t\t\t", "date": "2018.06.09", "title": "Путин и Порошенко обсъдиха размяна на затворници"}
{"url": "http://www.bnews.bg/article/243364-bionse_i_dzhey_zi_sa_se_venchali_otnovo", "text": "\n Въпреки слуховете за проблеми в брака им, Бионсе и Джей Зи флиртуваха, закачаха се и се държаха за ръка дори в паузите, когато не бяха осветени от прожекторите. Те изпяха повече от 40 хита, предимно от каталога на Джей-Зи. Двамата се държаха за ръка и танцуваха, докато пееха заедно \"Drunk in Love\", \"Upgrade You\" или \"02 Bonnie and Clyde\". Феновете на Бионсе обаче не можаха да чуят някои от най-популярните й хитове, като \"Single Ladies\" и \"Halo\". Подбраните песни бяха предимно за взаимоотношенията на Бионсе и ДжейЗи. \r\n\r\n Част от шоуто беше за изневярата на рапъра, но бяха включени и записи от сватбата им. Стана ясно, че двамата са подновили обетите си в присъствието на трите си деца. \r\n\r\n Програмата за следващите концерти може да се промени, защото Бионсе и Джей-Зи са репетирали повече от 60 песни за турнето. \r\n \n\t\t\t\t\t\t", "date": "2018.06.09", "title": "Бионсе и Джей Зи са се венчали отново "}
{"url": "http://www.bnews.bg/article/243401-vulkanat_fuego_v_gvatemala_otnovo_izrigna", "text": "\n Вулканът Фуего в Гватемала отново изригна. Заради него временно бяха прекратени издирвателните операции. \r\n\r\n Вулканът изригна за първи път преди седмица. По официални данни са загинали 109 души, но се предполага, че броят на жертвите ще нарасне. \r\n\r\n Властите евакуираха района около Фуего. \r\n\r\n Гватемала поиска международна помощ за справяне с последиците от бедствието, засегнало над 1,5 млн. души. \r\n \n\t\t\t\t\t\t", "date": "2018.06.09", "title": "Вулканът Фуего в Гватемала отново изригна"}
{"url": "http://www.bnews.bg/article/243388-frantsiya_zabrani_mobilnite_telefoni_v_darzhavnite_uchilishta", "text": "\n Франция забрани мобилните телефони в държавните училища, информира \"Дойче веле\". \r\n\r\n Френските депутати са одобрили забрана за използване на мобилни телефонив училищата. Но според критици решението няма да помогне за подобряване на дисциплината. \r\n\r\n Законодателството, одобрено от депутати в долната камара на парламента в четвъртък, изисква от учениците да държат телефоните си настрана по време на занятията. В закона не е споменато конкретно наказание при нарушаването му. Адвокати предупреждават, че учителите нямат право да конфискуват вещи на ученици, които не представляват опасност. \r\n\r\n Поддръжници на законодателството се аргументират, че използването на телефони сред децата е засилило отправянето на заплахи в интернет пространството, имат по-лесен достъп до порнография и пречи на възможностите на по-младите да се социализират. \r\n\r\n Според правителството законът ще подобри социалните умения на децата. \r\n\r\n 93% от френските деца на възраст между 12 и 17 г. имат мобилен телефон, показва проучване от 2016 г. За сравнение през 2005 г. процентът е бил 72 на сто. \r\n \n\t\t\t\t\t\t", "date": "2018.06.09", "title": "Франция забрани мобилните телефони в държавните училища\r\n"}
{"url": "http://www.bnews.bg/article/243389-vizhte_kolko_shte_plashtame_za_za_chadar_i_shezlong_na_rodnite_plazhove", "text": "\n Повече от половината българия няма да почиват през лятото, но какви цени да очакват тези, които все пак ще се отдадат на летен релакс и то на родното Черноморие? На централния плащ във Варна цените ще останат непроменени. Цената на чадъра е 5 лева, също толкова ще плащаме и за шезлонг. Очакванията са за много туристи и добър сезон. \r\n\r\n \r\n\r\n В началото на сезона цените в курорта „Златни пясъци” варират между 50 и 100 лева на нощувка на човек на базата „ол инклузив”. От 15 юни тези цени ще се повишат с 20-30%, а в най-силния сезон ще станат почти двойни, съобщава Нова телевизия. \r\n\r\n На централния плаж в Созопол чадър и шезлонг ще струват по 6 лева. Цените са по-високи в Слънчев бряг - на централния плаж там наемането на чадър и шезлонг ще е по 10 лева. Толкова ще се плаща за услугите и в \"Златни пясъци\". \r\n\r\n В Свети Влас пък ще ни искат по 8 лева. Кметовете на морските общини твърдо против новият Закон за шума да важи от този сезон  \r\n\r\n \r\n\r\n Лятна жега, отпускарско настроение и приятна разсеяност - идеално време за крадците с бързи сръчни ръце, обучени за секунди да пребъркват чанти и джобове. Десетки местни и туристи всяко лято се оказват ужилени от джебчиите. Любими места на джебчиите са оживените - пазари, молове и спирките на градския транспорт, особено тези, които са в центъра на града. Затова по спирките и в автобусите и това лято ще има цивилни полицаи. Още двама командировани полицаи ще бъдат зачислени към тях, но за справяне с ловките крадци се разчита и на бдителността на хората. Повечето обаче избягват коментари по темата.  \r\n  \r\n \n\t\t\t\t\t\t", "date": "2018.06.09", "title": "Вижте колко ще плащаме за за чадър и шезлонг на родните плажове"}
{"url": "http://www.bnews.bg/article/243390-razbiha_balgarska_mrezha_za_prosyatsi_vav_frantsiya", "text": "\n Във Франция разбиха българска мрежа за просяци. В Тулуза са арестувани 11 души. Те ще бъдат съдени за трафик на хора, пране на пари и експлоатиране на просяци. Полицията е проследила парични потоци в размер на десетки хиляди евро към България. \r\n\r\n Членовете на мрежата живеели дискретно в Тулуза, но в България имали скъпи коли и луксозни къщи. \r\n \n\t\t\t\t\t\t", "date": "2018.06.09", "title": "Разбиха българска мрежа за просяци във Франция\r\n"}
{"url": "http://www.bnews.bg/article/243392-stolichnata_politsiya_izdirva_79_godishna_zhena", "text": "\n Столичната полиция издирва 79-годишната Снежанка Василева Милева от София, съобщиха от пресцентъра на МВР. \r\n\r\n Тя е напуснала дома си в петък около 20.00 часа и оттогава е в неизвестност. За последно била видяна в близост до бл. 19 в ж.к. \"Лагера\", където живее. \r\n\r\n Снежанка Милева е висока около 160 см, с къса прошарена коса и кафяви очи. Била е облечена с черен панталон, бяла тениска, зелена блуза с дълъг ръкав и зелен елек. \r\n\r\n Умоляват се всички, които могат да дадат информация за жената, да се обадят на телефоните 112, 02/9821760, 02/9821755, 02/9821791 или в най-близкото районно управление на МВР. \r\n\r\n \r\n \n\t\t\t\t\t\t", "date": "2018.06.09", "title": "Столичната полиция издирва 79-годишна жена"}
{"url": "http://www.bnews.bg/article/243387-uzhasyavashta_istoriya_mayka_na_dete_s_autizam_propishtya_diskriminirat_deteto_mi_v_uchilishte", "text": "\n Mайка на дете с аутизъм се оплака от дискриминация в училище. Жената твърди, че от 32-ро училище в София са се опитали да я разубедят синът й Борис да учи при тях, съобщава Нова телевизия. \r\n\r\n Oт училището отричат това да е така. Борис е с аутизъм и 90% инвалидност. Тази година завършва детска градина и майка му подава документи в няколко училища. Детето е прието само в едно учебно заведение - 32-ро в София. \r\n\r\n След като детето вече е записано, в училището се провежда разговор, който по думите на Надежда цели да я откаже от това Борис да учи там.  \r\n\r\n Според заместник-директорката на училището и психолога разговорът е бил с друга цел - да разберат какво е състоянието на детето и как ще се работи с него. \r\n\r\n Ръководството на училището казва, че тази година са приети 14 деца със специални потребности, от тях са се записали 5.  \r\n\r\n Въпреки че са приети в 32-ро, сега Надежда и Борис чакат следващо класиране, за да отидат в друго училище. \r\n \n\t\t\t\t\t\t", "date": "2018.06.09", "title": "УЖАСЯВАЩА ИСТОРИЯ! Майка на дете с аутизъм пропищя: Дискриминират детето ми в училище!"}
{"url": "http://www.bnews.bg/article/243369-maykata_na_ronaldo_dzhordzhina_e_badeshtata_mi_snaha", "text": "\n Майката на една от най-скъпоплатените футболни звезди в света Кристиано Роналдо, нарече в интервю приятелката на футболиста и майка на най-малкото му дете \"бъдещата ми снаха\". \r\n\r\n 63-годишната Мария Долорес говори за 33-годишната звезда на \"Реал\" Мадрид, любовния му живот и децата му. \r\n\r\n Майката, която е родена в Мадейра, и за която се знае, че е имала сложни отношения с някои от бившите половинки на сина си, в това число и Ирина Шейк, споделя, че харесва 24-годишния модел. \r\n\r\n Бабата на децата на Роналдо добавя: \"Тя е майка на внучка ми. Тя е бъдеща снаха. Все още не е моя снаха, но е бъдеща.\" \r\n\r\n Джорджина даде живот на дъщеричката на Роналдо - Алана Мартина, в началото на ноември, която е негово четвърто дете. Другите три деца са родени от сурогатни майки. \r\n\r\n Майката на футболиста споделя, че човек прави много луди неща през живота си, но идва време, когато трябва да спре, да помисли и да оформи собствения си живот. \"Той (Роналдо-бел.ред.) достига тази точка\", казва Мария за сина си. \r\n\r\n Долорес споделя, че е била шокирана, когато разбрала, че ще става баба за първи път. За Кристиано-младши бабата добавя, че той никога не е имал майка до себе си и е \"специално\" и \"различно\" дете. Бабата добавя, че е имала известни трудности при отглеждането на Кристиано-младши, които в последствие са успели да преодолеят и да съумеят да го отглеждат с много любов и отдаденост. \r\n\r\n Мария разкрива, че има мнение по въпроса за евентуалния трансфер на сина си. Тя предпочита той да се върне в стария си клуб \"Манчестър Юнайтед\", вместо да отива в ПСЖ, в случай че напусне испанския гигант \"Реал Мадрид\". \r\n \n\t\t\t\t\t\t", "date": "2018.06.09", "title": "Майката на  Роналдо: Джорджина е бъдещата ми снаха"}
{"url": "http://www.bnews.bg/article/243362-pipa_midaltan_potvardi_che_e_bremenna", "text": "\n По-малката сестра на херцогинята на Кембридж Кейт Мидълтън - Пипа Мидълтън, обяви, че е бременна. [Принц Хари и Меган Маркъл се ожениха!  Медиите спекулираха за това от известно време, но сега Пипа го призна пред изданието \"Уейтроуз\". Тя разказа, че е минала първите три месеца на бременността и сега адаптира упражненията, които практикува редовно, спрямо състоянието си. \r\n\r\n Пипа Мидълтън се омъжи за мениджъра на хедж фондове Джеймс Матюс през 2017 г. Тя беше шаферка на сватбата на Кейт. Сестра й има три деца от брака \r\n \n\t\t\t\t\t\t", "date": "2018.06.09", "title": "Пипа Мидълтън потвърди, че е бременна"}
{"url": "http://www.bnews.bg/article/243391-ofitsialno_vizhte_rezultatite_ot_laboratornite_analizi_na_kravata_penka", "text": "\n До момента резултатите от лабораторните анализи на кравата Пенка са благоприятни, информира Българската агенция по безопасност на храните (БАБХ). \r\n\r\n Досегашните лабораторни анализи на кравата, пребивавала 15 дни в Сърбия и преминала обратно границата, са благоприятни, се казва в съобщението на агенцията. \r\n\r\n Животното се изследва за вируси, чието отхвърляне е важно, за да се предотврати появата на икономически опасни болести като син език, заразен нодуларен дерматит и др, допълва се още. \r\n\r\n Окончателните резултати ще излязат в понеделник, като животното остава под карантина. \r\n\r\n До края на седмицата ще продължат и срещите на изпълнителния директор на БАБХ д-р Дамян Илиев с колеги от Сърбия по трансграничното сътрудничество в областта на ветеринарната дейност. \r\n\r\n По тази тема разговори имаше и с експерти от Македония, заключават от агенцията. \r\n\r\n Преди дни БАБХ препоръча кравата Пенка да бъде евтаназирана. По европейското и българско законодателство всяко живо животно, влязло в Европейския съюз от трета страна без документи, трябва да се конфискува и унищожи, за да се предотврати евентуална зараза и да се защити индустриалното производство на страната. \r\n\r\n Собственикът на кравата беглец се притеснява от компрометиране на пробите \r\n\r\n Казусът дори достигна до Брюксел. Световни звезди призоваха за запазване живота на Пенка. Вчера например Пол Маккартни се обяви в защита на кравата. \r\n \n\t\t\t\t\t\t", "date": "2018.06.09", "title": "OФИЦИАЛНО! Вижте резултатите от лабораторните анализи на кравата Пенка!"}
{"url": "http://www.bnews.bg/article/243365-semeystvo_kluni_obikalyat_sardiniya_s_motor", "text": "\n Една от най-известните светски двойки - Джордж и Амал Клуни са били забелязани да обикалят италианския остров Сардиния, яхнали мотопед. Известната двойка, която преди година се сдоби с близнаци, е била снимана по време на романтичната разходка, а фотографията бързо се появи на страниците на светските издания, пише списание People. Актьорът и невероятната му половинка оставили близнаците Ела и Александър на грижите на бавачка, за да прекарат малко време насаме. Двамата са се отдали на кратко романтично пътуване. Джордж бил този, който карал мотора, облечен с бяла блузка с якичка и сини дънки. Зад него, обвила ръце около кръста му седяла Амал, облечена в стилно ежедневно облекло, състоящо се от бял топ без ръкави и пола с разноцветен принт. Те се били погрижили и за безопасността си, като и двамата носели еднакви каски за мотор и слънчеви очила. Днес Ела и Александър празнуват своя първи рожден ден. 57-годишният актьор и 40-годишната адвокатка по човешки права обаче, държат децата си далеч от хорските погледи. \r\n  \r\n \n\t\t\t\t\t\t", "date": "2018.06.09", "title": "Семейство Клуни обикалят Сардиния с мотор"}
{"url": "http://www.bnews.bg/article/243385-pobeda_tervel_pulev_nokautira_sapernika_si_v_chikago", "text": "\n Тервел Пулев с нова победа на професионалния ринг срещу Армандо Анкона в „Олстейт Арена” в Чикаго тази нощ.  \r\n\r\n Пулев нокаутира съперника си още в първия рунд. Отне му две минути и шест секунди. Това беше втора среща за българина в Съединените щати за последните три месеца. \r\n\r\n „Бях подготвен да не се изнервям и да не се връзвам на провокациите му. Мисля, че се получи. Хубавото е, че загуби с нокаут, защото говореше, че това за мен ще е изпитание. Мисля, че изпитанието беше за него”, каза Тервел Пулев след мача. \r\n\r\n В дебюта си на американска земя той победи убедително Скот Фютрел в деня на националния ни празник 3 март. На свой ред съперникът му Армандо Анкона имаше осем победи, седем загуби и две равни срещи. \r\n\r\n В последните си четири мача преди снощната среща американецът имаше четири победи. \r\n \n\t\t\t\t\t\t", "date": "2018.06.09", "title": "ПОБЕДА! Тервел Пулев нокаутира съперника си в Чикаго!  "}
{"url": "http://www.bnews.bg/article/243380-unikalno_17_godishen_balgarin_prikova_vnimanieto_na_svetovnite_kompanii", "text": "\n България може би ще е родината на новия Илън Мъск. Звездин Бесарабов е още ученик, но впечатлява с креативността си в информационните технологии. Той разработва уникални софтуерни приложения, които са търсени от световни компании, разказва в репортаж Bulgaria ON AIR. \r\nТази година Звездин е едно от седемте български деца с престижната награда от българския \"Харвард клуб\". \r\nТой е на 17 години. Още в първия час по информатика в осми клас открива страстта на живота си - информационните технологии. През август миналата година Звездин започва работа по своята разработка за анализ и прогноза на криптовалути. \r\nС този проект Звездин участва в състезание за наука и инженерство в Америка, но още през 2016 г. той вече е разработил първата си голяма гордост - писалка, която успява да научи по какъв начин нейният потребител пише ръкописно. \r\nВъпреки страстта си към технологиите Звездин е сигурен, но и леко притеснен, че някой ден голяма част от човешкия труд ще бъде заменена от машините. \r\nЦелта на Звездин е да успее да се развива в своята материя и да допринесе за подобряването на живота на хората чрез науката. \r\n  \r\n \n\t\t\t\t\t\t", "date": "2018.06.09", "title": "УНИКАЛНО! 17-годишен българин прикова вниманието на световните компании!"}
{"url": "http://www.bnews.bg/article/243378-gey_parad_v_tsentara_na_stolitsata_shestvieto_shte_se_provede_dnes_protivnitsi_izlizat_na_protest", "text": "\n Няколко шествия в подкрепа и против хората с различна сексуална ориентация ще се проведат в София днес, което може да доведе до затруднения в движението по ключови улици и булеварди. \r\n\r\n За единадесета поредна година под мотото \"Различни хора, равни права\" в столицата ще се проведе София Прайд. Участниците в него ще се събират от 16.30 ч. на Паметника на Съветската армия, а шествието им е предвидено за 19.00 часа. Те ще преминат по бул. \"Цар Освободител\", бул. \"Васил Левски\", ул. \"Ген. Йосиф Гурко\", ул. \"Г. С. Раковски\" и бул. \"Княз Ал. Дондуков\". \r\n\r\n Преди дни общински съветник от ВМРО изпрати сигнал до министъра на вътрешните работи, с който настоя за забрана на провеждането на събитието. В края на май излезе и декларация на политическа група \"Патриоти за София – ВМРО и Атака\" в Столичния общински съвет, с която те се обявиха против подкрепата на Столичната община за част от събитията. \r\n\r\n Светият синод на Българската православна църква също излезе с позиция против провеждането му. \r\n\r\n Междувременно от 18.00 часа при пилоните на НДК “Национална Съпротива” организира шествие под надслов \"Да запазим децата от разврата\". Участниците в него ще се движат по бул. \"Патриарх Евтимий\", ул. \"Граф Игнатиев\", бул. \"Христо и Евлоги Георгиеви\", пред сектор \"А\" на Национален стадион \"Васил Левски\", по алеята покрай сектор \"Г\" на стадиона до езеро \"Ариана\" и в Борисова градина. \r\n\r\n По рано-през деня, от 14.00 часа пред Народното събрание, е заплануван първият за България национален \"Поход за Семейството\". Събитието е в подкрепа на традиционния брак между мъж и жена и християнските семейни ценности. Подобни шествия се очаква да се проведат и в още 4 големи български града - Пловдив, Варна, Бургас и Русе. В столицата то ще е с маршрут - бул. \"Цар Освободител\" до пл. \"Независимост\", бул. \"Княз Ал. Дондуков\", бул. \"Княгиня Мария Луиза\", бул. \"Витоша\" до НДК и пл. \"България\". \r\n\r\n От 17.00 часа също пред НДК концерт \"За Възраждане на семейните ценности\" организира и партия \"Възраждане\". Той ще се проведе под формата на митинг-събрание и е с краен час 20.00 часа. \r\n\r\n От столичната полиция уверяват, че са взети всички необходими мерки за недопускане на инциденти и нарушения на обществения ред по време на събитията. Преди, по време и след тях полицейски служители от СДВР, подпомагани от техни колеги от ГД \"Национална полиция“ ще бъдат ангажирани в обезпечаването на сигурността, охраната на обществения ред и организацията на движение в града. На обявените сборни места ще бъдат изградени буферни зони за участниците в обявените събирания. В обособените зони няма да бъдат допускани лица във видимо нетрезво състояние, маскирани или носещи забранени предмети и вещи като огнестрелно оръжие, пиротехнически изделия, ножове, палки, боксове. \r\n\r\n При необходимост, по направленията на придвижване на шествията, поетапно ще бъде спирано и възстановявано движението по пътното платно. От СДВР призовават случайно преминаващи граждани в района на провежданите прояви, да проявят толерантност и да спазват стриктно указанията на униформените. \r\n \n\t\t\t\t\t\t", "date": "2018.06.09", "title": "ГЕЙ ПАРАД В ЦЕНТЪРА НА СТОЛИЦАТА! Шествието ще се проведе днес, противници излизат на протест "}
{"url": "http://www.bnews.bg/article/243384-izvanredno_pochina_prostrelyaniyat_v_botevgrad_mario_panchev", "text": "\n \r\nПростреляният в Ботевград Марио Панчев е починал, научи NOVA. Той бе настанен в „Пирогов” в тежко състояние. \r\n\r\n \"Можем само да потвърдим, че пациентът, приет в „Пирогов” след стрелба в Ботевград, е починал тази сутрин, въпреки усилията на екипа да спаси живота му\", потвърдиха от здравното заведение. \r\n \n\t\t\t\t\t\t", "date": "2018.06.09", "title": "ИЗВЪНРЕДНО! Почина простреляният в Ботевград Марио Панчев\r\n"}
{"url": "http://www.bnews.bg/article/243379-tramp_iskreno_i_lichno_melaniya_lezha_4_chasa_pod_nozha", "text": "\n Президентът на САЩ Доналд Тръмп разкри нови подробности около състоянието на съпругата си Мелания Тръмп, която беше подложена на медицинска манипулация миналия месец. По думите на Тръмп, става въпрос за операция, съобщава Си Ен Ен.   Думата „операция“ за първи път се споменава във връзка с 5-дневния престой на първата дама във военната болница „Уолтър Рийд“. Тръмп отговори на журналистически въпроси от двора на Белия дом точно преди да отлети за срещата на Г-7 в Канада. \r\n\r\n   „Първата дама се чувства чудесно, ето там“, каза той и посочи горните прозорци на Белия дом. „Тя искаше да дойде. Не може да лети един месец, казаха докторите. Тя претърпя голяма операция, близо 4-часова операция. И сега се чувства страхотно“, добави американският президент.   Когато на 14 май Мелания Тръмп постъпи в лечебното заведение, неин говорител обясни, че тя е претърпяла „емболизационна процедура за доброкачествен бъбречен проблем“. По-късно беше обявено, че процедурата е била успешна.  \r\n  \r\n \n\t\t\t\t\t\t", "date": "2018.06.09", "title": "ТРЪМП ИСКРЕНО И ЛИЧНО: Мелания лежа 4 часа под ножа"}
{"url": "http://www.bnews.bg/article/243353-tsvetanka_rizova_lazhe_che_lyubovnikat_y_e_ergen_mladokat_krie_dashterya_pikantni_podrobnosti", "text": "\n Новият мъж на Цветанка Ризова не е свободен ерген, за какъвто журналистката го представяла. Младият доктор Веселин Йолов се оказа баща на дъщеричка, за която двамата не искали да се знае. Журналистката предпочитала хората да смятат, че живее с необвързан с жена и дете мъж, защото имало прекалено много други причини всички от обкръжението ѝ да го смятат за неподходящ избор, писа „Ретро“. \r\n\r\n Освен че заради него Ризова пожертвала 20-годишния си брак с бизнесмена Анатоли Георгиев, любовникът ѝ бил доста по-млад от нея, а и с дъщеря в началното училище. Тези фактори карали тв водещата да се чувства гузна, че отнема от времето и вниманието към детето му за себе си. \r\n\r\n Именно заради дъщеричката на Веселин двамата с Цветанка нямали намерение да сключват брак, както се заговори. Журналистката нямала желание втори път да минава под венчилото, тъй като смятала, че вече не ѝ отивало на възрастта, а и имала син за женене, който сменял гаджетата си като носни кърпички. Била готова обаче да приеме снаха и изобщо нямала претенции към вкуса на сина си. Важното за нея било да има любов, защото тя на прага на 60-те го осъзнала и ѝ се наложило да мине през тежък развод, за да се радва на щастието си. \r\n\r\n За официалното разтрогване на брака си тв водещата не обелва и дума вероятно защото с бившия ѝ вече съпруг са се разбрали да го опази от медийни скандали. Той никога не е имал желание да присъства в публичното пространство и случаите, в които е придружавал половинката си на важни събития, са единици. Не така стоят нещата с новия любим на Ризова – д-р Веселин Йолов. Двамата често могат да бъдат засечени по светски събития и премиери, както и в столичните пиано барове, където Цветанка е редовен клиент от години. \r\n \n\t\t\t\t\t\t", "date": "2018.06.09", "title": "Цветанка Ризова лъже, че любовникът й е ерген! Младокът крие дъщеря (Пикантни подробности) "}
{"url": "http://www.bnews.bg/article/243382-vrednite_emisii_na_vaglerodniya_dioksid_dostignaha_rekordni_niva", "text": "\n Вредните емисии на въглеродния диоксид отново са достигнали рекордни нива, предаде БТА. \r\n\r\n Средните нива на парниковия газ, отчетени през месец май, са 411,25 части на милион, докато година по-рано са били 409,65 части на милион, информира американското Национално управление по изследване на океаните и атмосферата (NOAA). \r\n\r\n През май месец нивата на въглероден диоксид традиционно са най-високи. Количеството на парниковия газ се е увеличило с 26% за последните 50 години. \r\n\r\n Степента на покачване от миналата година е по-незначителна в сравнение с предходни години, но е по-висока, отколкото през 90-те години на миналия век, отбелязват специалистите.  \r\n \n\t\t\t\t\t\t", "date": "2018.06.09", "title": "Вредните емисии на въглеродния диоксид достигнаха рекордни нива\r\n"}
{"url": "http://www.bnews.bg/article/243386-ofitsialno_izyavlenie_na_govoritelya_na_pirogov_vizhte_prichinite_za_smartta_na_ubietsa_na_pelov", "text": "\n Пострадалият при стрелбата в Ботевград мъж е починал тази сутрин. Това потвърди говорителят на УМБАЛСМ „Пирогов“ Мария Пойразова. „Мъжът е починал поради тежките наранявания, въпреки усилията на медиците“, каза още тя.  \r\n  \r\n \n\t\t\t\t\t\t", "date": "2018.06.09", "title": "OФИЦИАЛНО ИЗЯВЛЕНИЕ НА ГОВОРИТЕЛЯ НА \"ПИРОГОВ\"! Вижте причините за смъртта на убиеца на Пелов!"}
{"url": "http://www.bnews.bg/article/243381-novi_goreshti_razkritiya_ot_barlogata_na_razstrelyaniya_pelov_v_hladilnika_si_kriel", "text": "\n Убитият затворник Владимир Пелов и аверът му Радослав Колев са се хранели само със скъпи местни и млечни деликатеси, които семейството на бившата фризьорка Веселка Петкова им осигурявало, докато се укривали в жилището й. Това разкриха пред \"Телеграф\" хора от блок 20, които са присъствали като свидетели по време на огледа на полицията в апартамента на втория етаж. \r\n\r\n \"В хладилника имаше луканки, суджуци и наденици, кашкавал от по-скъпия, сирена, масло, натурални сокове и биопродукти. Алкохол не видяхме, но и Пелов по принцип не близва\", разкри очевидец. \r\n\r\n \"Докато ги търсят в цяла България, Пелов и другият затворник са си били като в луксозен СПА комплекс в Ботевград\", допълни той. Възрастна жена от входа, която твърди, че седмицата преди убийството е виждала Пелов, пък сподели, че тогава е бил с още един мъж, който също бил с дълга брада и качулка. Тя предположи, че това е бил вторият беглец - Радослав Колев. \r\n  \r\n \n\t\t\t\t\t\t", "date": "2018.06.09", "title": "НОВИ ГОРЕЩИ РАЗКРИТИЯ ОТ БЪРЛОГАТА НА РАЗСТРЕЛЯНИЯ ПЕЛОВ: В хладилника си криел..."}
{"url": "http://www.bnews.bg/article/243383-vtori_zhivot_kristin_ilieva_za_bolkata_sled_katastrofata_prichinena_ot_pevitsata_divna_video", "text": "\n \"Имаше моменти, в които не можех да дишам от болка\", казва моделът след инцидента с певицата Дивна \r\n\r\n След катастрофата с певицата Дивна на 12 март моделът Кристин Илиева, която е пътувала с нея в колата, разказва за борбата за живота след тежкия инцидент. Тя получава много наранявания. Кристин няколко пъти е между живота и смъртта. В момента тя продължава да се бори с болката и с психическата травма. Претърпява няколко операции, тепърва й предстоят и пластични. Ще се учи и да ходи. \r\n\r\n „Имаше моменти, в които не можех да дишам от болка. Мисля, че тогава само адреналинът ме спаси, защото бях загубила наистина много кръв”, сподели пред Краси Боев Кристин Илиева. \r\n\r\n Тя разказа, че нараняванията по краката й са изключително тежки. Допреди дни моделът се лекува и в клиника в Истанбул. \r\n\r\n „Имам буквално откъснато месо от десния крак. На никого не пожелавам да изпитва тази болка”, споделя красавицата. \r\n\r\n Тя вярва, че „всяко нещо се случва с причина”. \r\n\r\n „На мен всичко това ми се случи, за да ме направи по-силна и по-добър човек. Сигурна съм обаче, че ме чака нещо много красиво. А лечението ми е 50% вяра”, каза моделът. \r\n\r\n \r\n\r\n   \r\n \n\t\t\t\t\t\t", "date": "2018.06.09", "title": "ВТОРИ ЖИВОТ! Кристин Илиева за болката след катастрофата, причинена от певицата Дивна (ВИДЕО)"}
{"url": "http://www.bnews.bg/article/243377-vremeto_dnes_kod_za_opasno_vreme_udryat_ni_silni_gramotevichni_buri", "text": "\n купесто-дъждовна облачност. Това прогнозира дежурният синоптик в НИМХ в БАН Мартин Славчев. До края на деня и през нощта срещу неделя в много райони от западната половина на страната ще има краткотрайни, на места интензивни валежи от дъжд и гръмотевични бури. Ще има условия за градушки. \r\n\r\n В Източна България ще се задържи почти без валеж и с повече слънчеви часове. Ще духа слаб до умерен югоизточен вятър. Максималните температури ще са предимно между 28° и 33°. \r\n\r\n Над планините в Западна България облачността ще е по-често значителна, след обяд – купесто-дъждовна. На много места там ще има валежи от дъжд, ще се развиват и гръмотевични бури. Над масивите от източната половина от страната ще се задържи почти без валеж. Ще духа слаб до умерен южен вятър, който вечерта ще започне да се ориентира от изток. \r\n\r\n Максималната температура на височина 1200 метра ще е около 22°, на 2000 метра – около 14°. Над Черноморието ще бъде предимно слънчево. Сутринта в отделни райони ще е с мъгла, а през деня ще има временни увеличения на облачността. Валежи са малко вероятни. Ще духа слаб до умерен вятър от изток-югоизток. Максималните температури на въздуха ще са от 23° до 27°. \r\n\r\n Температурата на морската вода е 21-24°. Вълнението на морето ще е около 2 бала. На 09.06.2018 слънцето ще изгрее в 05:49 часа и ще залезе в 21:03 часа. Продължителност на деня 15:14 часа. \r\n\r\n На 09.06.2018 луната ще изгрее в 03:14 часа и ще залезе в 15:55 часа. Осветеност на диска в 0h UT 28 %. Фаза на луната: след последна четвърт преди новолуние. .В 10 области в страната е обявен жълт код за гръмотевични бури и валежи. Предупреждението е в сила за областите Видин, Враца, Монтана, Плевен, Ловеч, Габрово, София-град, Софийска област, Перник и Кюстендил. Очакват се интензивни и значителни по количество валежи с гръмотевична дейност през втората половина на деня и през нощта срещу неделя. Има условия и за градушки. Локални извалявания до 25-40 л/кв.м. \r\n  \r\n \n\t\t\t\t\t\t", "date": "2018.06.09", "title": "ВРЕМЕТО ДНЕС: Код за опасно време, удрят ни силни гръмотевични бури "}
