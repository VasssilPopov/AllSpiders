{"url": "http://www.bnews.bg/article/235162-bashta_strelya_po_politsai_tarsili_sina_mu", "text": "37-годишен мъж от разградското село Брестовене е стрелял по полицаи, които потърсили 19-годишния му син, който избягал от пътна проверка. Младежът не спрял на подаден сигнал със стоп палка на полицаи от Кубрат, съобщават от Областната дирекция на полицията. Случката се разиграла на 10 януари, около 21:00 ч. Служителите на МВР последвали автомобила на момчето и го видели да спира пред къща на  ул. „Ивайло“. Шофьорът бил Ю.С.М. на 19 години, който се скрил в дома си. Пред патрулния екип застанал бащата на момчето С.С., като отправил заплахи и закани за саморазправа. Малко по-късно се чули изстрели и върху полицаите и служебния автомобил се изсипали оловни сачми. При извършения оглед на пътното платно и по дрехите на служителите са намерени 18 броя сачми. С.С. бил задържан, а синът се издирва. По случая се водят разследвания за закана спрямо длъжностно лице и възпрепятстване на изпълнение на задълженията му.", "date": "2018.01.12", "title": "Баща стреля по полицаи, търсили сина му"}
{"url": "http://www.bnews.bg/article/235149-bela_hadid_svali_gadzheto_na_nay_dobrata_si_priyatelka", "text": "Истински любовен триъгълник сътвори моделката Бела Хадид, след като се хвана с гаджето на най-добрата си приятелка. Както пише US Weekly, тя се среща с баскатболиста на ЛА Лейкърс Джордън Кларксън. Двойката била много щастлива. Паметливите знаят, че преди това Кларксън излизаше с най-добрата й приятелка - Кендъл Дженър. Самата Хадид, преди да подхване баскатболната вълна, въртеше бурен любовен романс с рапъра The Weeknd. Преди повече от година той я разкара за да се хване със Селена Гомес. Преди няколко месеца The Weeknd се раздели с Гомес и падна на колене пред Хадид да го приеме обратно. Тя обаче бе непреклонна.", "date": "2018.01.12", "title": "Бела Хадид свали гаджето на най-добрата си приятелка"}
{"url": "http://www.bnews.bg/article/235130-folk_pevitsata_magda_stana_mayka_na", "text": "Фолк певицата Магда стана майка за първи път. Изпълнителката и половинката й Влади станаха родители на малко момиченце. Това съобщи самата изпълнителка със статус в социалните мрежи. \r\n„Днес проплака за първи път нашата първа рожба – Никол. Щастието, което изпитваме, е огромно и неописуемо. Нека ни е жива и здрава. Да бъде благословена. Хиляди благодарности към екипа на д-р Марзена Панов за професионализма и прекрасното отношение”, написа гордата майка. Това е първото дете и на двамата.", "date": "2018.01.12", "title": "Фолк певицата Магда стана майка на... "}
{"url": "http://www.bnews.bg/article/235158-gripnata_epidemiya_veche_zapochna_v", "text": "Грипна епидемия вече е обявена в Перник от 13 януари, съобщиха от министерство на здравеопазването. До второ нареждане се преустановяват детските и женските консултации, свижданията в лечебните заведения за болнична помощ и провеждането на профилактични имунизации. От РЗИ – Перник са разпоредили на директорите на болниците при необходимост да осигурят допълнителни легла за вътрешните отделения на съответните структури. РЗИ – Перник връчи предписание на началника на Регионално управление на образованието в Перник 15, 16 и 17.01.2018 г. да бъдат обявени за неучебни дни на територията на областта. Предгрипна епидемия е обявена в област Пловдив. Висока е и заболеваемостта в областите - Стара Загора, Пазарджик, Габрово и София – област. Картината е динамична, като Регионалните здравни инспекции следят епидемичните нива и предприемат незабавни мерки.  ", "date": "2018.01.12", "title": "Грипната епидемия вече започна в..."}
{"url": "http://www.bnews.bg/article/235159-ako_se_navedesh_vratat_ti_shte_se_schupi", "text": "\r\nКралица Елизабет Втора се оплака от тежестта на короната във филм на Би Би Си, който ще бъде излъчен в неделя. \r\nВ него тя за първи път говори за коронацията си преди 65 години, съобщава БТА. Принц Чарлз е разказвал как майка му се е упражнявала да носи 2,2-килограмовата коронана Св. Едуард, докато са го къпели като дете.  \r\nКралицата носи две корони - тази и Имперската корона, която слага на официални събития. Такива са например откриването на годишната сесия на парламента, когато тя произнася речи, очертаващи законодателните планове на правителството. \r\n\"Не можеш да погледнеш надолу и да прочетеш речта, трябва да държиш речта високо. Защото ако се наведеш, вратът ти ще се счупи и короната ще падне - каза с усмивка Елизабет Втора. - Така че има някои недостатъци на короните, но иначе са доста важни\". \r\nДокументалният филм показва как тя се взира с любопитство и след това се усмихва, докато потупва перлите, висящи от короната, тежаща един килограм. Две от тях са купени от нейната съименичка кралица Елизабет I от династията на Тюдорите. \r\n\"Те трябвало да послужат за обеци на кралица Елизабет. Не изглеждат много щастливи сега. Повечето перли искат да бъдат живи същества. Тези просто висят тук години наред, което е доста тъжно\", каза британската кралица. \r\nЕлизабет Втора разговаря 1,5 часа с експерта по коронации Аластър Брус. \r\n\"Не задаваш на кралицата пряк въпрос, а правиш коментар, на който тя отговаря\", обясни той. \r\nСпециалистът добави, че е останал с впечатлението, че Елизабет Втора не е привърженичка на тежката корона и е \"много практична\" в отношението си към този тип кралски украшения. \r\nВръщайки се към спомените от коронацията си, британската кралица каза, че е имала затруднения и с роклята. Тя била украсена с копринена бродерия, перли, златни и сребърни нишки.  \r\n\"Спомням си момент, в който заседнах във власинките на килима и не можех да помръдна\", добави тя. \r\nДокументалният филм, озаглавен \"Коронацията\", фокусира вниманието върху 2 юни 1953 г., когато кралицата е коронасяна след смъртта на баща си, крал Джордж Шести, предишната година. \r\nВ продукцията са използвани архивни кадри, които показват децата на кралицата, принц Чарлз и принцеса Ана, тогава съответно на 4 и 2 години.", "date": "2018.01.12", "title": "Ако се наведеш, вратът ти ще се счупи!"}
{"url": "http://www.bnews.bg/article/235160-izvanredno_bomba_v_ndk", "text": "Получен е сигнал за бомба в НДК! Проверява се достоверността на сигнала. Сградата е отцепена. Хората са били евакуирани. Проверката върви към приключване. Силите на реда са установили, че сигналът е злоумишлен.   ", "date": "2018.01.12", "title": "ИЗВЪНРЕДНО: Бомба в НДК!"}
{"url": "http://www.bnews.bg/article/235165-ruski_bogatash_si_kupi_dva_tets_a_za_da_kopae", "text": "Руски бизнесмен купи две топлоелектрически централи (ТЕЦ) в Пермска област и Удмуртия, за да създаде база данни и да копае криптовалута, съобщава \"Комерсант\".  \"Не става въпрос само за копаене на криптовалута, в бъдеще има идея да се разработи център за данни. Освен това има закон \"Яровая\", че информацията трябва да се съхранява в Русия, а центърът за данни е обикновена стая, пълна със сървъри\", казва инвеститорът в проекта Алексей Колесник. Опцията с криптовалутата ще се задейства едва след приемането на законодателната рамка, обяснява той. В Русия вече има подготвен проектозакон за регулиране на дигиталната валута, който ще определя процедурата за издаване, облагане, купуване и разпространение на криптовалути, в т.ч. добива им и първичното предлагане на монети (ICO). Крайният срок за приемането му е юли 2018 г. , а за обсъждане в Думата ще влезе през февруари. Т.нар. пакет \"Яровая\", на името на вносителя Ирина Яровая - законодателство, прието в Русия в името на антитерористични цели, на практика следи почти целия интернет, поради което предизвика недоволство при приемането му преди две години. Въпреки това влезе в сила и от 1 юли т.г. всички доставчици на интернет услуги, включително и на моментални съобщения и на социални мрежи, трябва да пазят цялата информация за съдържанието на разговорите и кореспонденцията на членовете поне за одина. За телекомуникационните оператори този срок е по-голям - 3 години. В същото време центровете за база данни са големи потребители на електроенергия и разходите за това достигат 50% - по-високо, отколкото в алуминиевата промишленост, отбелязва още \"Комерсант\".  Ефективността на купените две електроцентрали е ниска, но изискванията на законодателството и ниските цени на електроенергията създават добри перспективи за развитието на дата центрове в Русия, твърдят експерти. ", "date": "2018.01.12", "title": "Руски богаташ си купи два ТЕЦ-а, за да копае..."}
{"url": "http://www.bnews.bg/article/235144-tsveti_naydenova_na_ekzotichna_pochivka_na_o_puket", "text": "Бившата гимнастичка Цвети Найденова си подари екзотична ваканция в Тайланд.  Златното момиче е в компания на свои близки приятели и по всичко личи, че не си губят времето. Най-вече то е уплътнено от фотосесии на плажа. Цвети е помъкнала голям брой бански костюми и не пропусна да ги изреди всичките, публикувайки фотос след фотос. На едни снимки тя е заснета в гръб, на други – отпред, отстрани, но хилядите лайкове и коментари твърдят само едно – тя е мега секси! Най-прясната клюка около девойката е, че тя и доскорошната й врагиня – адашката й Цвети Стоянова, са се сдобрили покрай голямото приятелство на гаджетата им.", "date": "2018.01.12", "title": "Цвети Найденова на екзотична почивка на о. Пукет"}
{"url": "http://www.bnews.bg/article/235167-prokopiev_dyankov_i_traykov_se_izpravyat_pred_temida_chakat_gi_do_10_g_zatvor", "text": "Енергийният олигарх Иво Прокопиев ще се изправи пред Специализирания наказателен съд на 15 януари т.г., сочи графикът на съда. Задено с него на подсъдимата скамейка ще застанат и двамата му другари  – бившият вицепремиер Симеон Дянков и ексминистърът на икономиката Трайчо Трайков. И тримата ще отговарят за далаверата с остатъчния държавен дял от ЕВН. Те са обвинени за скандалната продажба на 33% от държавния дял в електроразпределителното дружество. Заедно с тях, като част от организираната престъпна група, подсъдими са изпълнителният директор на контролираната от Прокопиев \"Булброкърс\" Радослав Рачев и двама инвестиционни консултанти от същото дружество - Любомир Евстатиев и Петър Василев. И шестимата бяха обвинени от прокуратурата в края на 2016-а и началото на 2017 г. Грози ги до 10 г. затвор, ако бъдат признати за виновни. Според държавното обвинение в периода май-юни 2011 г., в съучастие с Иво Прокопиев, Дянков е превишил властта и правата си с цел да набави облага за \"Булброкърс\" ЕАД в размер на 1 276 618,85 лв. От деянието са настъпили 20 829 200 лв. имуществени вреди. Дянков е осигурил облага за близо 1,3 млн. лв. за инвестиционния посредник по приватизацията \"Булброкърс\" – дружество, контролирано от Прокопиев чрез компанията му „Алфа Финанс Груп“. Това е станало, след като в нарушение на нормативните правила Дянков е разпоредил на изпълнителния директор на Агенцията за приватизация и следприватизационен контрол (АПСК) да възложи на \"Булброкърс\" изготвяне на оценката на държавния дял в капитала на \"ЕВН България\". От друга страна пък самото нареждане на Дянков е било подбудено от Прокопиев и така е попречили на шефа на АПСК да избере независим оценител, както изисква Законът за приватизацият. Договорът е сключен с олигархичната \"Булброкърс\". Престъплението на Трайков пък е свързано с продажбата на миноритарния дял на държавата в електроразпределително дружество, чийто собственик е ЕВН – Австрия. По въпросната сделка и настъпилата щета за държавата в размер на 20 829 200 лева.", "date": "2018.01.12", "title": "Прокопиев, Дянков и Трайков се изправят пред Темида! Чакат ги до 10 г. затвор!"}
{"url": "http://www.bnews.bg/article/235137-sinat_na_asen_blatechki_mu_e_odral_kozhata", "text": "Синът на Диляна Попова е одрал кожата на татко си Асен Блатечки. Малкият мъж още от сега е красавец и си личи, че е бъдещ сексимвол, както актьора. Хлапето наскоро навърши три години, а майка му не спира да го снима и да се хвали колко добро дете е, писа „Уикенд“. Макар че Асен заряза моделката и настояща актриса с бебе на ръце, тя се справя повече от чудесно с ролята на самотна майка. Тя съобразява ангажиментите си с детето и малкият Борил е на първо място за нея, издават от обкръжението й. Докато красавицата от Гулянци води навсякъде с нея сина си, Асен Блатечки го играе мъж под чехъл, защото се върна с подвита опашка при Катерина, с която са заедно от много години и имат голяма дъщеря. Забежката му с Диляна едва не костваше на актьора официалното му семейство. В крайна сметка той се разкая, върна се при законната си жена и днес е по-нисък от тревата пред нея. От обкръжението на секссимвола издават, че той не смее да й се противопостави за нищо и само я слуша като малък домашен любимец.", "date": "2018.01.12", "title": "Синът на Асен Блатечки му e одрал кожата "}
{"url": "http://www.bnews.bg/article/235147-queen_i_tina_tarnar_s_pochetni_prizove_grami", "text": "Някои от най-големите изпълнители в историята на музиката, сред които легендарната британска рок група \"Куин\" и певците ветерани от САЩ Тина Търнър и Нийл Дайъмънд, ще бъдат удостоени с почетни награди \"Грами\", съобщават \"Билборд\" и сп. \"Ролинг стоун\". \r\nТе ще бъдат почетени с призове за цялостни постижения, присъждани на изпълнители, допринесли съществено за развитието на музикалната индустрия. \r\nС почетни награди \"Грами\" ще бъдат удостоени също музикантът Хал Блейн, пионерката на поп, фолк, кънтри и алтернативната музика Емилу Харис, Луис Джордан, наричан Крал на джубокса, баща на ритъм енд блуса и Кръстник на рокендрола (посмъртно) и фънк групата \"Митърс\". \r\nСпециални отличия ще получат също филмовият композитор Джон Уилямс, музикалният предприемач Сиймор Стайн и промоутърът Бил Греъм (посмъртно). \r\nСъс специални награди \"Грами\" за технически постижения ще бъдат почетени изобретателят Ричард Фактър и инженерът Тони Аниело. \r\n\"Тазгодишните реципиенти на призовете за специални заслуги представляват елитна група от легендарни изпълнители, творци и визионери. Постиженията на всички тези личности са забележителни и завинаги ще останат част от музикалното наследство\", се посочва в изявление, направено от Нийл Портнау, президент и главен изпълнителен директор на американската Национална звукозаписна академия, която присъжда наградите \"Грами\". \r\nПредстои да бъдат оповестени повече подробности кога и как ще бъдат почетени носителите на специалните призове. \r\nНаградите \"Грами\" ще бъдат раздадени за 60-път на 28 януари на церемония в зала \"Медисън скуеър гардън\" в Ню Йорк, припомня БТА.", "date": "2018.01.12", "title": "Queen и Тина Търнър с почетни призове ”Грами”"}
{"url": "http://www.bnews.bg/article/235156-kade_ima_elektromobil_vizhte_tarseneto", "text": "Ново мобилно приложение помага на столичани да открият най-близкия до тях свободен електромобил, да го запазят и наемат. Модерната услугата е факт от два месеца, а броят на регистриралите се потребители вече надвишава 5000.  \r\nКаршеринг-услугата предлага удобен, екологичен и ефективен начин за придвижване в града. Електромобилите са разположени на ключови места в централната градска част, като наемането и освобождаването им може да бъде извършено в синя и зелена зона, където паркират напълно безплатно, както и на други специално обособени места, посочени на картата в мобилното приложение Spark your electric drive. Това обясни изпълнителният директор на компанията, предоставяща услугата Стефан Спасов: Това означава, че всеки един потребител, който се регистрира на нашата платформа, която всъщност е една апликация, може да види всичките коли, които са налични в града, колко са далече от неговото местоположение, може да ги резервира, да ги включи през самата апликация. Влиза, използва автомобила без никакво ограничение във времето, след което излиза и го заключва отново с апликацията,съобщи БНР. В автомобила през цялото време има документи и ключ, с който може да се запали автомобилът и да се придвижи от точка А до точка Б.", "date": "2018.01.12", "title": "Къде има електромобил? Вижте търсенето!"}
{"url": "http://www.bnews.bg/article/235157-avtobus_s_15_patnitsi_izgorya_na_patya", "text": "Автобус с 15 пътници изгоря на пътя на Ришкия проход между Шумен и Карнобат. Инцидентът е станал около 14:18 часа днес, съобщават от ОД на МВР Бургас. \r\nПревозното средство е пътувало към руенското село Люляково от Шумен. Шофьорът видял, че возилото пуши и успял да извади всички 15  работници, които пътували в него. Докато дойдат огнеборците, обаче автобусът е изгорял напълно. По данни на полицията той е собственост на частна фирма от село Бяла Река. \r\nИзвършен е оглед на местопроизшествието. Причините за инцидента и нанесените материални щети са в процес на изясняване. По случая е образувано досъдебно производство.", "date": "2018.01.12", "title": "Автобус с 15 пътници изгоря на пътя!"}
{"url": "http://www.bnews.bg/article/235153-shok_nepalnoleten_bezhanets_nasilil_5_godishno_dete", "text": "Софийска районна прокуратура внесе обвинителен акт за блудство спрямо 5-годишно дете. През есента на 2014 г., обвиняемият А. А. (непълнолетен) –чужд гражданин, със статут на временно пребиваващ на територията на Република България, се намирал в регистрационно-приемателен център – София, лагер \"Враждебна\". По същото време, в сградата на центъра пребивавал заедно със семейството си и петгодишният свидетел А. С. На 16.11.2014 г., обв. А. се намирал в стая 228, заедно с част от обитателите й - свидетелите М.Ф. и М. Ф. Около 17:30 ч. в стаята влязъл пострадалият А., за да търси свой приятел. След като не го открил, А. поискал да си тръгне, но обв. А, който седял на едно от леглата, го придърпал към себе си. Започнал да извършва блудствени действия спрямо него, на които свидетели станали и намиращите се в същото помещение лица, посочени по-горе. Детето се опитало да се отскубне, но обвиняемият не преустановил действията си спрямо него. След като обвиняемият А. престанал да задържа пострадалия, детето незабавно напуснало стаята и съобщило за случилото се на своите родители. Те от своя страна уведомили органите на 05 РУ СДВР, които пристигнали на мястото на извършване на деянието. Непълнолетният первезник А. бил задържан, а по случая било образувано досъдебно производство. Разследването е приключено под ръководството и надзора на Софийска районна прокуратура, като на 12 януари е внесен обвинителен акт срещу А. за извършено блудство, по отношение на лице, ненавършило 14-годишна възраст), което се наказва с наказание „лишаване от свобода“ от една до шест години. Предстои делото да бъде насрочено за разглеждане в Софийски районен съд. ", "date": "2018.01.12", "title": "ШОК: Непълнолетен бежанец насилил 5-годишно дете!"}
{"url": "http://www.bnews.bg/article/235163-i_lekarite_izlizat_na_protest_za_pari_i_reformi", "text": "Общински болници в страната започват протестни действия от следващата седмица. \r\nЛекари, сестри и санитари от редица общински лечебни заведения ще преустановят работа за час в понеделник по обяд. Недоволството, породено от финансовото състояние на болниците, е подкрепено и от Българския лекарски съюз, и от Сдружението на частните болници у нас. Спешният прием на пациенти няма да бъде прекратяван, съобщи д-р Неделчо Тотев, председател на Сдружението на общинските болници и директор на болницата в Чирпан. \r\n\"От 12.00 до 13.00 ч. на 15 януари ще се опитаме да обясним на хората кое ни накара да стигнем до протести. И ще оставим топката в ръцете на онези, чието основно конституционно право се отнема, това са пациентите\", обясни Тотев, предаде Дарик.  Те настояват за допълнителни  30 млн. лева за общинските болници извън големите населени места, които да позволят те да поемат глътка въздух. Говорим за пари от републиканския бюджет, а не пот парите за здраве. Друго от исканията е спешно изплащане на надлимитните дейности на всички болници. И трето искане е за провеждането на спешен дебат за бъдещето на здравната система като цялостен модел, обобщи д-р Тотев.  ", "date": "2018.01.12", "title": "И лекарите излизат на протест за пари и реформи"}
{"url": "http://www.bnews.bg/article/235131-riki_martin_se_omazhi", "text": "Пуерториканският певец Рики Мартин лично се похвали, че е сключил брак с партньора си, шведския художник концептуалист от сирийски произход Джван Йосеф.  В интервю за Е! News 46-годишният Мартин е потвърдил, че вече е семеен мъж, както и че официалното тържество по случай сватбата тепърва предстои. \r\n\"Вече съм съпруг, но голямото парти ще бъде след около два месеца. Когато дойде времето, ще го съобщя. Ние разменихме брачни обети, положихме клетви и подписахме всички необходими документи, в това число и предбрачен договор\", споделя Рики Мартин. \r\nВръзката на певеца, който е баща на близнаци - 8-годишните Матео и Валентино, с шведския художник започна през 2016 г. Още през ноември същата година Мартин оповести, че с партньора му са се сгодили и възнамеряват да узаконят отношенията си, припомня изданието, цитирано от БТА.", "date": "2018.01.12", "title": "Рики Мартин се омъжи"}
{"url": "http://www.bnews.bg/article/235142-plashtaneto_na_pensiite_ot_chastnite_fondove_shte_e", "text": "Работна група с участието на пенсионно-осигурителните дружества подготви концепция, с която се регламентира изплащането на пенсиите от допълнителното задължително пенсионно осигуряване. 15-и януари е срокът, в който работодателските и синдикалните организации трябва да дадат становищата си по него. Един от споровете с държавата е наследяването на пожизнените пенсии.  \r\n  18 години след старта на пенсионната реформа се дискутира регламент за изплащането на пенсиите от частните фондове, в които родените след 31-и декември 1959 година българи задължително се осигуряват. Масовото плащане на такива пенсии се очаква да започне от 2021-а година. Предвижда се хората да избират между три пенсионни продукта – еднократна сума, която да се плати наведнъж или разсрочено, пожизнена пенсия, която се изплаща, ако месечното плащане на допълнителна пожизнена пенсия е над 20% от минималната пенсия за стаж и възраст, а третият вариант са така наречените \"програмирани тегления“, ако месечното плащане на пожизнената пенсия за старост е между 20 и 50 на сто от минималната пенсия за стаж и възраст, съобщи БНР.", "date": "2018.01.12", "title": "Плащането на пенсиите от частните фондове ще е..."}
{"url": "http://www.bnews.bg/article/235143-deklaratsiite_s_barkod_sami_smyatat", "text": "Формулярът с баркод изчислява автоматично дължимия данък след попълване на информация за получените доходи, внесените осигурителни вноски, ползваните облекчения, напомнят от НАП. Електронната декларация трябва да се изтегли на компютър от интернет страницата на Агенцията – www.nap.bg  и да се попълни „офлайн“. Подаването на декларация с баркод гарантира на клиентите на администрацията, че няма да допуснат технически грешки, тъй като дължимият данък се изчислява автоматично след попълване на приложенията за различните видове доход. Годишната декларация за облагане на доходите с баркод вече е публикувана на интернет страницата на НАП – www.nap.bg.  От НАП напомнят също, че изпращането на декларация с баркод предполага и по-бързо възстановяване на надвнесен данък. Това е така, защото не се налага допълнителното обработване и попълване на данните от тези декларации ръчно, тъй като информацията директно се прехвърля от формуляра след сканирането на баркода. Подаването на декларацията с баркод става чрез изпращане по пощата или на място в някои пощенски станции, където директно ще бъде издаден входящ номер. Декларацията може да се подаде и лично в офис на НАП. Срокът за подаване на годишните данъчни декларации за облагане на доходите изтича на 30 април 2018 г., като в същия срок трябва да бъде заплатен и дължимият данък за довнасяне. Повече информация за декларирането и плащането на данъци и осигуровки има на сайта на НАП www.nap.bg. Телефонни консултации се правят на цената на градски разговор в кол центъра на приходната агенция. Номерът е 0700 18 700.  ", "date": "2018.01.12", "title": "Декларациите с баркод сами смятат"}
{"url": "http://www.bnews.bg/article/235129-veneta_si_vze_kolata_ot_tisho_tsyaloto_imushtestvo_i_deteto_ostanaha_pri_neya_podrobnosti", "text": "Венета Райкова и бившият й вече съпруг Тишо на бърза ръка се разбраха за семейното си имущество и попечителството над сина им. За водещата на „Папараци” остава всичко – и жилището, и колата, и грижите за Патрик. Доскорошният мъж на тв звездата пък ще трябва тепърва да гради живота си отначало, събирайки пари за апартамент и автомобил, с който да пътува до работа.   Че Венета е по-печеливша от раздялата видяха през обективите си и папараците на „Уикенд”. Онзи ден в 7 сутринта те засякоха журналистката да излиза от дома си в столичния кв. „Изток”, в който до началото на януари живееше и брадърът Тихомир. Водещата се качи в семейното беемве със сина си Патрик и колата потегли към центъра на София. Райкова откара момченцето си до ул. „Цар Шишман”, където се намира частната занималня „Дева”. Там хлапакът си пише домашните до обяд, а след това отива на училище – в близкото 133-о СУ „А. С. Пушкин”. Преди бракът на Венета да се разпадне, беемвето се използваше от Тишо. Затова и задължението да кара Патрик беше на риалити героя. Всяка сутрин той караше сина си на училище, а после отиваше на работа в офиса на хазартна фирма. Припомняме, че напоследък бившият съпруг на водещата управлява казина, а преди това имаше и собствен ресторант. ", "date": "2018.01.12", "title": "Венета си взе колата от Тишо, цялото имущество и детето останаха при нея (Подробности)"}
{"url": "http://www.bnews.bg/article/235135-pensioniraha_stoyan_aleksiev_ot_narodniya_teatar_zaradi_skandala_s_mladata_lyubovnitsa", "text": "Актьорът Стоян Алексиев бе пенсиониран от Народния театър. След навършването на пенсионна възраст – 66 години, той бе освободен от работа. \r\nПо неофициална информация, актьорът е бил освободен заради скандала. Преди няколко месеца той бе заснет с младата актриса Ивана Бобойчева да си разменя интимни ласки. \r\nВ същото време актьорът е все женен за съпругата си Надежда. Скандалът предизвика доста коментари, а самия директор на Народния театър се възмути от поведението му. \r\nДонкин обаче не коментира освобождаването на звездата от трупата на театъра, обяснявайки, че е твърде зает с посрещането на европейските лидери. Както е известно, вчера там се проведе откриването на шестмесечното председателство на България на Съвета на Европа. \r\nСамият Стоян Алексиев заяви, че ще се радва да работи на свободна практика. „Вече съм свободен актьор, продължавам да играя на хонорар, навсякъде, където ме искат”, лаконичен бе той по този повод. \r\nАктьорът няма никакво намерение да слиза от сцената, а точно обратното – няма търпение да продължи да се изявява. \r\nС четири деца и пет внучета, Стоян Алексиев е категоричен, че е щастлив човек, който се радва на живота. Актьорът нехае за коментарите и слуховете по свой адрес, въпреки че по всяка вероятност те са причината за толкова бързото му пенсиониране. \r\n ", "date": "2018.01.12", "title": "Пенсионираха Стоян Алексиев от Народния театър заради скандала с младата любовница"}
{"url": "http://www.bnews.bg/article/235146-miliarderat_domuschiev_se_oblazhi_parvi_lapna_100_miliona_ot_boyko_i_yunker", "text": "Днес почина данъчният шеф Иво Стаменов. Със смъртта си  той съвсем е убил ентусиазма от старта на европредседателството, който ще запомним само с поредната тлъста порция за олиргаха на Републиката Кирил Домусчииев. \r\nПо случай европредседателството милиардерът Домусчиев се облажи първи. Лапна 100 милиона от Бойко и Юнкер! Олигарх номер 1 на Герб, работодателят-робовладелец Кирчо Домусчиев, плаща най-високите заплати на играещите чужденци в перачницата му Лудогорец, а българите, които играят там само за цвят, като бели роби получават мизерни възнаграждения! Докато любомецът на властта гърми шампанското, работниците му мизерстват, но по избори знаят за кой \"началник\" да гласуват под строй! Милиони при милиарди отиват!  На фона на евростатистиката, която отново сочи, че обикновеният българин е най-бедният европеец. Това не пречи на олигарх №1 лицемерно да заяви при приемането на парите: \"Хората, които ще назначим, ще бъдат специалисти с доста над средното за страната възнаграждение, каза Домусчиев. Само специалистите в тези фирми ще бъдат над 210, отделно ще има допълнително разкрити спомагателни длъжности.  В САЩ няма да назначаваме българи, те ни трябват за фирмите тук.\" Разбира се, защото няма да им плаща нищо, както е добре известно. Същата практика има и в заводите си в Разград, Пещера и корабните си компании, където високи заплати получават само, така наречените чужди експерти, а служителите с български произход, получават в пъти по ниски заплати!   \r\n ", "date": "2018.01.12", "title": "Милиардерът Домусчиев се облажи първи! Лапна 100 милиона от Бойко и Юнкер!"}
{"url": "http://www.bnews.bg/article/235150-nov_skandal_s_evropredsedatelstvoto_frenska_deputatka", "text": "Френска евродепутатка поиска да бъде свален клипът за българското председателство на Съвета на ЕС. \"Противно на това, което се твърди в официалния клип на Съвета на ЕС, чието председателство този месец пое България: \"не\" никога не значи \"да\". Основно правило за съгласие и уважение към жените. Искам свалянето му\", написа евродепутатката. \r\nБългария, в която няма как да не се влюбиш от пръв поглед и която е скритото бижу на Европа – това е едно от посланията на клипа. В него има момче и момиче, които се запознават във влака. \r\n\"Когато я срещнете за пръв път, може да Ви даде грешен сигнал. Помнете, тук \"не\" може да значи \"да\". Не че се опитва да ви обърка, кани Ви да я опознаете сами\", се казва в началото на клипа. Точно това разгневило евродепутатката. \r\nИначе клипът представя красотата и обичаите на България – нестинарството, кукерските маски, чистата храна, българската музика, гостоприемството на хората, кирилицата... \r\nЗаместник-министърът на външните работи Георг Георгиев опонира с гражданска позиция в личната си страница във Facebook. „Оставяйки настрана тоталното изопачаване на фактите и скандалното непознаване на българските култура и нрави, няма да скрия възмущението си от абсолютната подигравка с традициите и порядките на българите. В нашата държава кимането с глава за “Да”, на повечето места в света се възприема за “Не”, коментира той. \r\n ", "date": "2018.01.12", "title": "Нов скандал с европредседателството! Френска депутатка.."}
{"url": "http://www.bnews.bg/article/235132-rokat_zagubi_golyam_muzikant_snimka", "text": "Еди Кларк от \"Моторхед\" почина на 67 години от пневмония Двамата останали музиканти от групата Фил Кембъл и Мики Дий потвърдиха тъжната новина. Те споделиха на официалната си страница във Фейсбук колко са разстроени да загубят още един член на групата: \"Покрусени сме, че трябва да разпространим новината, която преди малко научихме - пишат те. - Едуард Алън Кларк, или както го наричахме Бързия Еди Кларк, почина мирно вчера . . . в болница, където го лекуваха за пневмония\". Китаристът Фил Кембъл, който е в \"шок\" от новината, нарече Еди \"истински рокаджия\". \r\nБарабанистът Мики, който е видял съвсем скоро приятеля си, каза, че е бил в \"страхотна форма\". Той допълни, че Еди, фронтменът Леми Килмистър, който почина от рак на простатата на 70 години през декември 2015 г., и барабанистът от оригиналния състав Фил Тейлър, който си отиде месец преди певеца, ще свирят заедно на небето. \r\nЕди започва кариерата си с блус групата \"Зюс\". Той се присъединява към \"Моторхед\" през 1976 г. и свири в нея по времето, когато тя създава някои от големите си хитове, като \"Ace of Spades\". През 1982 г. напуска и образува групата \"Фастуей\". \r\n ", "date": "2018.01.12", "title": "Рокът загуби голям музикант (Снимка)"}
{"url": "http://www.bnews.bg/article/235145-sinat_na_tupalkata_hvana_mikrofona", "text": "Месец януари е сред най-важните за Илиян, защото на 12-ти рожденик е синът на певеца - Ицко. Изпълнителят на музикална компания \"Пайнер\" отдавна е организирал парти за своя наследник. Момченцето е най-важния човек в живота на певеца, а той признава, че откакто синът му се е появил, животът му коренно се е променил. Ицко е много музикален и свири на различни инструменти, а микрофонът му се оказал любимата му играчка, пише ПИК. \"Има пластмасов микрофон, мисля си, че не само ще ме наследи, но ще и ще ме надскочи. Това е ген, няма накъде да отиде. Аз виждам, че той се забавлява и иска да свири на барабани. Нищо чудно да получи за рождения си ден\", разкрива Илиян. В професионално отношение Илиян определено е подвластен на силен творчески ентусиазъм. Дуетът му с Алисия \"За последно\" стана любим на феновете им с въздействащия текст, в който всеки може да открие себе си. Триото с Коцето и Борис дали, \"Гол\", пък е от онези забавните парчета, които винаги ще радват ухото. Наскоро пък певецът се върна от турне в САЩ и Канада. ", "date": "2018.01.12", "title": "Синът на Тупалката хвана микрофона"}
{"url": "http://www.bnews.bg/article/235151-tsvilen_i_politsai_se_potroshiha", "text": "Двама полицаи и цивилен гражданин са ранени след катастрофа в столичния квартал \"Младост 1\", съобщиха от МВР. Сигналът за катастрофата е постъпил днес към 14:06 часа за пътно-транспортното произшествие на бул. \"Йерусалим\". Блъснали са се два леки автомобила, единият - патрулка. По първоначални данни при сблъсъка са пострадали трима души. Един е бил в цивилната кола, а другите двама са служители на реда. Ранените са откарани в болница за оказване на медицинска помощ. На мястото на катастрофата се извършва оглед. Работи се по изясняване на причините, довели до инцидента.", "date": "2018.01.12", "title": "Цвилен и полицаи се потрошиха!"}
{"url": "http://www.bnews.bg/article/235152-zalagame_na_unikalni_sortove_i_balgarski_teroar_vav_vinenata_lista_za_evropredsedatelstvoto", "text": "Залагаме на уникални сортове и български тероар във винената листа за европредседателството Едни от най-интересните предложения дойдоха от избата в съединение - New Bloom Winery. Със специална селекция от български вина посрещнахме европейските делегати. В коктейла по повод българското председателство на съвета на ЕС се включиха близо 1000 от най-високопоставените членове на европейските институции, родни политици, дипломати и т.н. Те опитаха червено вино от редкия за страната ни сорт Дорнфелдер, който се отглежда единствено от изба New Bloom Winery от гр. Съединение. Производителят залага както на иновациите във винопроизводството, така и на особеностите на тероара, който според специалистите им дава възможност за производство на уникални вина. „Всичките ни продукти се правят от собствени лозови масиви в Тракийската низина – близо 6000 дка. Дори наши партньори от Германия са учудени колко добре се развиват немските сортове Дорнфелдер и Регент тук. Климатичните условия, почвите, слънцегреенето и като цяло богатството на тероара им дават възможност да разкрият неподозиран потенциал“, коментираха от българската изба. Тези два сорта изискват контролиран добив на гроздето, за да се гарантира, че само най-доброто ще отиде за ферментация. Периодът на гроздобера също е от изключителна важност, защото само няколко дни забавяне може да коства цялата реколта, коментират винените технолози. Гроздето се бере на ръка и се транспортира в отделни касетки до избата, която е само на 6 км от лозовия масив. Едноименната марка New Bloom включва още едно червено вино от чист Регент, едно розе и едно бяло вино. Серията може да се открие основно в специализираните винени магазини на цени около 14-15 лв. Конкретно виното, което опиха евроделегатите е с впечатляващ рубинен цвят. На нос, както биха казали професионалните дегустатори, се усеща плодов букет с аромати на зрели червени плодове. Според производителя именно тази плодовост е резултат от топлия климат и тероара на Тракийска низина, който обогатява и развива иначе студения германски сорт. Вкусът на New Bloom Дорнфелдер е мек и гладък, с богати плодови аромати на череши и къпини. Има много добра хармония и апетитен финал. „Бутилка българско вино е чудесна реклама и спомен, който всеки чужденец може да отнесе от страната ви“, коментираха еврогостите по време на приема. „Българското винопроизводство преживява истински Ренесанс и родните изби се поставят редом до едни от най-известните френски, италиански, испански производители. Достойна конкуренция сме и на Новия свят. А това в голяма степен се дължи както на професионализма на винарите и техните усилия, така и на добрите климатични условия, които имаме в България.“, коментираха от New Bloom Winery.    ", "date": "2018.01.12", "title": "Залагаме на уникални сортове и български тероар във винената листа за европредседателството"}
{"url": "http://www.bnews.bg/article/235121-r_b_zvezdata_cody_wise_ludna_po_tita", "text": "Световната R&B звезда- Cody Wise лудна по родната ни изпълнителка- Тита. Закачката между двамата се случи по време на участието на Cody в столичния Bedroom Premium Club, където изпълнителката на „Антилопа“ събра очите на всички присъстващи с диви танци. \r\nИначе премерената девойка се беше видимо отпуснала и се отдаде на бурни чупки в ханша, с което подлуди гостуващата звезда в клуба. Тита пристигна с приятелска компания, от която липсваше гаджето й. Красавицата изглеждаше повече от перфектно в Bedroom, а присъстващи дори я сравниха с жива кукла „Барби“. Самият Cody Wise вдигна градуса на купона на макс, а всички присъстващи се забавляваха до ранни зори. След участието си, той се присъедини към компанията на Тита и заедно вдигаха наздравици. Тийн сензацията е за първи път в България и именно той е избран да сложи началото за 2018 на най-мащабните черни партита у нас – “Blackroom”. Дуетът му “It’s My Birthday” с легендарния рапър will.i.am от “Black Eyed Peas” го превърна в звезда за една нощ, а песента вече е гледана близо 88 милиона пъти в Youtube. И до днес рекордните позиции на дуета в английските и австралийските класации са неоспорими.Едва на 22 години Cody Wise вече е световна знаменитост и чест гост-изпълнител в множество музикални риалити формати по света. Кариерата му започва на Бродуей, където е избран за главната роля в хитовия мюзикъл “Цар Лъв”.", "date": "2018.01.12", "title": "R&B звездата Cody Wise лудна по Тита"}
{"url": "http://www.bnews.bg/article/235127-za_lilitu_pavlova_i_armenskiya_pop", "text": "Откъде идва прочутият израз за арменския поп? Този въпрос усилено се дискутира в социалните мрежи, ден след като министърът на българското председателство на Съвета на ЕС го включи в коментара си за вчерашните протести. \r\n„Нека протестират, всеки има право да изрази мнение, след като е решил, че точно днес е денят. Дано Европа успее да разграничи кой протест за какво е. Това е малко като да се оплачеш на арменския поп\", заяви Лиляна Павлова. \r\nВ социалните мрежи веднага последваха стотици коментари – някои подкрепиха позицията на министъра, а други яростно я критикуваха, определяйки изказването й за дръзко, пише Дарик. Трети пък усилено започнаха да търсят в Google историята на израза „Оплачи се на арменския поп“. \r\nСпоред една от най-разпространените легенди, става дума за арменски архиепископ, който бил много близък до султана. Той се застъпил за българи, заточени в Диарбекир и осъдени на смърт. Според легендата, семействата им се обърнали за помощ към близкия до султана арменски архиепископ, а той помолил владетеля да освободи българите. Така те били помилвани. \r\nМасово историците приемат това за измислица, тъй като не се споменават имената на архиепископа, султана или осъдените. \r\nА защо днес изразът „Оплачи се на арменския поп“ се счита за знак за безнадеждност и загубена кауза, а не за спасение и добър изход от ситуацията, не се знае.", "date": "2018.01.12", "title": "За ЛилитУ Павлова и арменския поп… "}
{"url": "http://www.bnews.bg/article/235154-mramoren_blok_premaza_rabotnik", "text": "\r\n42-годишен мъж е починал във врачанската болница, след като е бил премазан от огромен мраморен блок. \r\nОколо 11.30 ч. в спешното отделение на МБАЛ-Враца е транспортиран Пламен Петков - служител във фирма за обработка на скално-облицовъчни материали, съобщава \"Конкурент\".  \r\nМъжът е бил в изключително тежко състояние. Веднага е бил настанен в отделението по реанимация, но въпреки усилията на лекарите малко по-късно е починал. Петков е бил премазан от тежащ близо 800 килограма мраморен блок.  \r\nОбектът на фирмата се намира в Западната промишлена зона на Враца. Огледът на мястото на инцидента продължава. Инспекцията по труда също извършва проверка.  \r\nОт фирмата-собственик отказват коментар.   \r\n ", "date": "2018.01.12", "title": "Мраморен блок премаза работник!"}
{"url": "http://www.bnews.bg/article/235124-rayna_ridae_v_efir_zaradi_golyama_tragediya_v_zhivota_si", "text": "Чалга певицата Райна се разплака неудържимо в ефир. Пилето на попфолка беше поканена на гости на Гала по Нова телевизия, за да разкаже какви неща е преживяла през 2017 година и за пътуването й до Куба, Швейцария и Турция. В един момент обаче водещата реши да припомни на сексапилната брюнетка за една трагедия, която се е случила в живота, а именно загубата на любимото й куче. Райна не се сдържа и ревна като малко дете в ефир. \"Аз съм живяла 10 години с това куче и ми беше много трудно да преодолея тази раздяла\", приплака певицата. След това разказа как е направила ремонт на апартамента си, защото кучето й е умряло в ръцете. \r\n ", "date": "2018.01.12", "title": "Райна ридае в ефир заради голяма трагедия в живота си"}
{"url": "http://www.bnews.bg/article/235136-hitretsi_ot_montana_se_opitaha_da_prekarat_tsigari_za_900_000_lv", "text": "248 кашона, съдържащи 124 090 кутии с цигари без акцизен бандерол са иззели вчера служители на РУ-Кнежа при поредната си спецакция. По случая са задържани 42-годишен и 44-годишна. На 11 януари, за времето от 07.00 часа до 11.00 часа е проведена полицейска операция по линия \"Разпространение на акцизни стоки - цигари без бандерол\" от служители на РУ - Кнежа. Извършени са проверки по ЗМВР на частни домове в града, обитавани от 42-годишен и 44-годишна. В помещение на стопанска постройка, използвано за склад за дърва за огрев, в чанта са установени да се държат 40 броя кутии цигари марка \"Compliment blue\" и 50 броя кутии цигари марка \"Merilyn\", всичките необлепени с български акцизен бандерол. В двора на имота се установи паркиран лек автомобил \"Джип Чероки\", собственост на 44-годишната. В багажното отделение и купето са намерени 3 броя кашони, съдържащи общо 1 500 броя кутии цигари марка \"Cosmopolitan\", 2 кашона, съдържащи 1 000 броя кутии цигари марка \"Donatella\", 2 кашона, съдържащи 1 000 броя кутии цигари марка \"Corset\", 3 броя кашони, съдържащи 1 500 броя кутии цигари марка \"Merilyn\" и кашон, съдържащ 500 броя кутии цигари марка \"Compliment\", всичките необлепени с български акцизен бандерол. В помещение на къща, собственост на 58-годишен, отдадено под наем и ползвано от 42-годишния - са установени да се държат 15 кашона, съдържащи 7 500 броя кутии цигари марка \"Cosmopolitan\", 13 броя кашони, съдържащи 6 500 броя кутии цигари марка \"Corset\", 20 броя кашони, съдържащи 10 000 броя кутии цигари марка \"Merilyn\", 140 броя кашони, съдържащи 70 000 броя кутии цигари марка \"Compliment\", 40 броя кашони, съдържащи 20 000 броя кутии цигари марка \"Fortuna\" и 9 броя кашони, съдържащи 4 500 броя кутии цигари марка \"Gold mount\", всичките необлепени с български акцизен бандерол. За извършените проверки са съставени протоколи по чл.83 и чл.81 от ЗМВР. Иззети са общо 248 броя кашони, съдържащи 124 090 броя кутии цигари без акцизен бандерол с продажна цена 880 470 лева. Нанесената щета на републиканския бюджет от невнесен акциз е в размер на 491 057 лева. Уведомен е дежурен прокурор. 42-годишният и 44-годишната са задържани за срок от 24 часа по Закона за МВР.", "date": "2018.01.12", "title": "Хитреци от Монтана се опитаха да прекарат цигари за 900 000 лв. "}
{"url": "http://www.bnews.bg/article/235122-suzanita_zapozna_gadzheto_s_mayka_si", "text": "Младата тийн звезда Сузанита официално запозна приятеля си с майка си. Скандалната изпълнителка реши да запознае гаджето с най-близката си роднина. \r\nТова се случи на рождения ден на певицата, която посрещна в скромна компания 15-тата си годишнина. Партито продължи с кръшни танци до сутринта. \r\nВ нощното заведение Сузанита празнува с майка си, приятеля си и най-близките си приятели. Тя отбеляза празника и със специална торта.", "date": "2018.01.12", "title": "Сузанита запозна гаджето с майка си"}
{"url": "http://www.bnews.bg/article/235133-barekov_dava_shans_na_studenti_za_razvitie_v_ep_obyavi_konkurs_za", "text": "Евродепутатът Николай Бареков отново протегна ръка към младите и образовани българи.  Ето какво написа Бареков на страницата си в социалната мрежа: „Скъпи приятели, какво ви обещах по време на нашите открити срещи в Брюксел и София през миналата година, обявявам конкурс по документи и събеседване за позицията: \"Стажант в Секретариата на Групата на ЕКР в Европейския парламент\". Стажът продължава 6 месеца и е заплатен! Работното място е в Брюксел и Страсбург. Пращайте на моя мейл nikolay.barekov@europarl.europa.eu или на месинджъра в моя ФБ кратко мотивационно писмо и CV по образец на ЕС. Както и контакти за обратна връзка с вас. Владеенето на отличен английски е абсолютно задължително условие. Други западни езици са голямо предимство. Желателно е кандидатите да са студенти или завършили своето висше образование български граждани. Срокът на подаване на документите е до 1 февруари 2018. Стажът може да започне от месец март. Решението ще бъде мое и на моя екип в ЕП. Благодаря ви за доверието и успех! Очаквам ви!\"  ", "date": "2018.01.12", "title": "Бареков дава ШАНС на студенти за развитие в ЕП! Обяви конкурс за… "}
{"url": "http://www.bnews.bg/article/235141-udariha_grupa_gartsi_za_nelegalna_tv_deystvali_v_balgariya", "text": "\r\nСпециализираната прокуратура и съдебните власти в Кипър и Холандия неутрализираха престъпна група за нелегално разпространение на \r\nтелевизионни програми по интернет, образувана и ръководена от гръцки граждани на територията на България, съобщиха от Спецпрокуратурата. \r\nНа 9 януари 2018 г., в изпълнение на съдебна поръчка от Република Кипър, следователи от отдел „Следствен“ на СП извършиха претърсвания в София и \r\nПетрич и иззеха близо 140 сървъра, използвани за незаконната дейност. Осемдесет от сървърите са открити в столицата в две специално оборудвани \r\nпомещения, наети от гръцки гражданин, пребиваващ в България. Установено е, че машините са и негова собственост. Останалите са намерени на 4 адреса в \r\nПетрич, където също са били инсталирани в наети от гръцки граждани помещения. \r\nПо време на специализираната операция в Петрич е задържан за 24 часа един от собствениците на сървърите (на огромната част от тях) и доведен в София \r\nза разпит. Разпитани са още 13 лица, извършени са и множество разпознавания. \r\nСъбраните доказателства сочат, че чрез иззетите сървъри телевизионни програми са били транслирани незаконно към абонати в Кипър, Холандия и \r\nБългария поне от края на май 2017 г. \r\nВсички веществени и други доказателства ще бъдат изпратени на правосъдните органи в Кипър, където се води досъдебното производство по случая. \r\n ", "date": "2018.01.12", "title": "Удариха група гърци за нелегална ТВ, действали в България"}
{"url": "http://www.bnews.bg/article/235128-neli_ot_tarsi_se_prekali_s_razkrasyavaneto", "text": "Нели Хаджийска разказа в профила си във Фейсбук за несполучлива козметична процедура. \"Жените понякога сме доста импулсивни в решенията си. Да не кажа глупави!\", пише Нели в социалната мрежа. \r\nТя разказва как е решила да си сложи модерни скули, но филърите явно не са били добре приети от организма ѝ и водещята се сдобива предколедно с две бучици под очите. \r\nТова ѝ придало още по-изморен вид. А предвид че Нели има две малки деца, не ѝ достига и сън. Вместо да се освежи, Нели почувствала, че далеч не изглежда по-добре от преди. \r\nЗа щастие тя бързо намира решение на проблема и се хвали, че вече почти е възвърнала предишния си вид, а освен това е успяла наистина да освежи лицето си.", "date": "2018.01.12", "title": "Нели от ”Търси се” прекали с разкрасяването"}
{"url": "http://www.bnews.bg/article/235138-100_miliona_lv_pribraha_politsaite_ot_ulitsata_za_sega", "text": "Управителният съвет на Синдикалната федерация на служителите в МВР временно преустановява протестните действия, считано от днес, съобщиха от организацията. Причината е „настъпилата на 11 януари 2018 г. промяна в ситуацията около исканията, за които СФСМВР протестира от лятото на 2017 г.”. Вероятно се визират допълнителни 100 млн. лв., които премиерът Бойко Борисов реши да даде на полицаите след заплахата им да протестират всеки ден по време на европредседателството. Вчера все пак символично недоволство от ситуацията беше демонстрирано пред пристигащите делегации. СФСМВР и другите синдикални организации в силовото министерство настояват за по-голямо вдигане на заплатите, по-добри условия на труд и нов Закон за МВР.", "date": "2018.01.12", "title": "100 милиона лв. прибраха полицаите от улицата... за сега! "}
{"url": "http://www.bnews.bg/article/235140-prostrelyaniyat_danachen_shef_pochina", "text": "Простреляният показно данъчен шеф Иво Стаменов е починал от тежките си рани, научи BNews от свои източници. Той бе в стабилизирано състояние, но все още с опасност за живота след стрелбата по него. Имал е изключително тежки поражения в белите дробове и други органи. Припомняме, че 43-годишният директор на отдел \"Фискален контрол\" бе прострелян в центъра на София - на улица \"Дунав\" в близост до кръстовището с ул. \"Московска\", докато шофираше личния си автомобил - джип БМВ Х3. Сигналът за стрелбата бе подаден около 8.40 ч. на 18 декември м.г.. Иво Стаменов е бил причакан и прострелян от упор на метри от входа на детска градина. \r\nТой бе приет във Военномедицинска академия в критично състояние и бе опериран два пъти, като му бяха прелети десетки сакове с кръв и плазма. Той има поражения в десния бял дроб и големите кръвоносни съдове в областта. И към момента състоянието му е стабилизирано, но все още с опасност за живота.", "date": "2018.01.12", "title": "Простреляният данъчен шеф почина!"}
{"url": "http://www.bnews.bg/article/235155-oshte_uran_vav_vodata_sled_haskovo", "text": "Още едно село има поставена забрана за пиене и готвене с вода от чешмите заради повишено съдържание на уран - село Владимирово в община Тополовград. Под забрана остават и дмитровградските села Върбица, Сталево и Светлина, както и в областния град Хасково. Там съдържанието на уран беше установено случайно и от април миналата година е обявена за негодна. В село Владимирово обаче няма да се доставя вода с водоноски, за разлика от останалите 4 населени места. Припомняме, че разследването на прокуратурата дали има длъжностно лице, което е укрило информация за урана в хасковската вода, отново е удължено с два месеца и трябва да приключи в края на февруари. Причината за удължаването е заради експертизи, които все още не са изготвени, предава БНР. Делото е от 2 хиляди страници в 15 тома и е наблюдавано от трима прокурори. Водата в Хасково е негодна за пиене и готвене от април миналата година, когато бяха открити многократно завишени стойности на уран и алфа-активност.", "date": "2018.01.12", "title": "Още уран във водата след Хасково!"}
{"url": "http://www.bnews.bg/article/235148-kak_da_se_borim_sas_zimnata_depresiya", "text": "Естествената светлина е наша естествена и жизнено важна нужда. \"Но днес малко хора получават необходимото количество светлина, тъй като твърде много време прекарваме в затворено пространство\", пише Ричард Хобдей в книгата  си The Healing Sun - The Light revolution, цитирана от E-Здравей. \r\nЗимна депресия \r\nДенят е кратък, а повишаването на нивото на мелатонина допринася за развитието на сезонна, есенна или зимна депресия. Зимната депресия засяга  от 2 до 5% от хората, като при жените е от 2 до 3 пъти по-често, отколкото при мъжете. \r\nСимптомите на зимна депресия: \r\n- Продължителна голяма тъга \r\n- Слаба концентрация \r\n- Загуба на енергия \r\n- Разстройства на съня, по-голяма нужда от сън \r\n- Намалена общителност, чувство на самота и изоставеност \r\n- Намален сексуален нагон \r\n- Повишено желание за сладко, особено през нощта. \r\nМрачни дни \r\nЗемята променя своята позиция по време на годишното завъртане около Слънцето. През зимата, когато денят е най-кратък, а нощта най-дългата, слънцето изгрява късно и залязва рано. Ако работите от 9 до 5 в затворено помещение, често на изкуствено осветление,  не сте изложени дълго  на дневна светлина. \r\nОсвен недостиг на витамин D, липсата на слънчева светлина води и до повишаване на нивото на холестерола в кръвта. \r\nУчените казват, че излагането на слънчева светлина и ултравиолетовите лъчи увеличава броя на белите кръвни телца (които увеличават способността на тялото да се бори с инфекции), а с това и предаването на кислород в тъканите. \r\nПоради тази причина, физическите упражнения в комбинация със слънчева светлина, разходките на открито, имат по-ползотворно влияние върху мускулната сила и костите, отколкото тренировки на закрито. \r\nОт умереното излагане слънце ще имате само полза.", "date": "2018.01.12", "title": "Как да се борим със зимната депресия"}
{"url": "http://www.bnews.bg/article/235134-tramp_se_yadosa_na_migrantite_i_mizernite_dupki", "text": "Американският президент Доналд Тръмп е попитал вчера за какво са им на Съединените щати имигранти от „мизерни дупки” като Хаити и страните в Африка, съобщиха Асошиейтед прес и Ройтерс, позовавайки се на пожелали анонимност източници. Тръмп направил този коментар пред сенатора демократ Дик Дърбин и сенатора републиканец Линдзи Греъм, които отишли в Овалния кабинет да известят президента за подробностите на нов имиграционен законопроект, подкрепен от група сенатори от двете партии. Те се надявали Тръмп да подкрепи споразумението им, с което да бъде сложен край на продължаващия с месеци оспорван дебат за около 800 хил. имигранти, дошли нелегално в САЩ, когато са били деца. Белият дом по-късно отхвърли предложението им. По време на разговора Дърбин обяснил, че споразумението предвижда и други мерки, включително спиране на лотариите за виза за страните от Африка, чиито граждани занапред ще могат да кандидатстват за това по други начини. В текста се предвижда и даване на разрешение на хора, избягали от природни бедствия в родните си страни като Салвадор, Гватемала и Хаити, да останат в САЩ. „За какво са ни тук всички тези хора от Африка? Тези страни са мизерни дупки”, реагирал Тръмп според един от източниците и предложил вместо това в САЩ да отиват хора от Норвегия. Според друг източник президентът поставил и Хаити под този знаменател. Запитан за думите на Тръмп, говорителят на Белия дом Радж Шах отговори: „Някои политици във Вашингтон избират да се борят за чужди страни, но президентът Тръмп винаги се бори за американския народ”. Той иска „да направи нашата страна по-силна, като приеме тези, които могат да допринесат за нашето общество, за растежа на нашата икономика и да бъдат асимилирани от нашата велика нация”, допълни Шах. Според друг източник, запознат с развоя на срещата, Тръмп е попитал защо САЩ трябва да приемат неквалифицирани работници от въпросните страни, вместо да приемат имигранти от страни, които могат да предложат квалифицирани работници. По думите му Тръмп не е искал да обиди никого.", "date": "2018.01.12", "title": "Тръмп се ядоса на мигрантите и „мизерните дупки” "}
{"url": "http://www.bnews.bg/article/235114-bivshata_na_dani_kiki_obikalya_sveta_po_gol_zadnik", "text": "Плеймейтката Антония Иванова се скъсва да обикаля света по гол задник \r\nБившата приятелка на доскорошния капитан на Локо (Пл) Дани Кики се скъса да превзема екзотични дестинации последно време. Тя се чекне и снима от места като Тайланд, Доминикана, Швейцария, Турция, Гърция. Навсякъде не пропуска да заголва задник и да показва 1000-те кубика силикон в гърдите си. \r\nКато по-малка Антония беше голяма фенка на Локо покрай Дани Кики. След бурна връзка двамата се разделиха, но преди това разказваха за приключенията си в леглото. Дани Кики каза, че правят секс минимум по три пъти на ден, а Антония мечтаеше да го направят на стадиона на Локомотив в Пловдив. Дали това е станало историята мълчи. \r\nДвамата дори планираха сватба и деца, но пътищата в живота им се разделиха, пише „България днес“. Антония крие новата си приятел и благодетел, благодарение на когото може да си позволи постоянни почивки в най-екзотичните кътчета в света. \r\n ", "date": "2018.01.12", "title": "Бившата на Дани Кики обикаля света по гол задник"}
{"url": "http://www.bnews.bg/article/235112-bg_lav_grigor_se_zakani_da", "text": "Григор Димитров изрази готовност да прибере във витрината си първа титла от Големия шлем през 2018 г. Той е сочен за един от фаворитите, които могат да поднесат изненада на Откритото първенство на Австралия, което започва на 15 януари. През миналия сезон българинът игра на полуфинал в турнира. \"Когато се отвори подобна възможност, трябва да си в състояние да я сграбчиш. Зареден съм с голяма увереност и усещам, че съм направил решителната крачка. Краката ми се чувстват добре и остава всичко това да се пренесе на корта\", заяви Димитров пред австралийски медии. Жребият също е благосклонен към българина. Той ще играе с квалификанти в първите два кръга. Сериозен отпор може да срещне в четвъртия етап, когато най-вероятно ще се изправи срещу представителя на домакините Ник Кирьос. Именно той отстрани Димитров на полуфинал в Бризбейн преди седмица. \"Беше много интересен двубой. Мислех, че държа нещата под контрол, но след първия сет всичко ми се изплъзна от ръцете. Той направи няколко удара и си върна самочувствието, а и започна да сервира невероятно. Правех всичко по силите си, за да влизаме в разигравания, но нямаше много такива. Разбира се, той заслужаваше. Това е страхотен старт на годината за него и той един от претендентите\", похвали съперника си Димитров.", "date": "2018.01.12", "title": "БГ лъв: Григор се закани да… "}
{"url": "http://www.bnews.bg/article/235117-tragediya_na_patya_audi_se_razmaza_v", "text": "Рано тази сутрин в 06.49 часа на тел.112 е получен сигнал за катастрофа на изхода на град Видин. Това съобщиха от ОДМВР - Видин. Пристигналите на мястото полицейски служители установили, че лек автомобил „Ауди”, управляван от Д. Д. на 34 години от град Дунавци, навлиза в насрещната лента и се блъска в товарен автомобил. Според първоначалните данни ппочинал на място. Дежурна оперативна група извършва оглед на местопроизшествието. Работата по случая продължава, образувано е досъдебно производство.", "date": "2018.01.12", "title": "Трагедия на пътя: Ауди се размаза в… "}
{"url": "http://www.bnews.bg/article/235120-yunker_zapadnite_balkani_sa_prioritet_na_ek", "text": "Западните Балкани са приоритет на Европейската комисия, както са приоритет и на България. Това каза председателят на ЕК Жан-Клод Юнкер при срещата си с премиера Бойко Борисов в Министерския съвет, съобщиха за bTV участници в събитието. Юнкер е посочил също, че е впечатлен от откриването на европредседателството снощи в Народния театър. Основните теми, които ще се разглеждат са общата финансова дългосрочна рамка на Евросъюза членството в еврозоната и Шенген. Това е първата работна среща за днешния ден на председателя на Еврокомисията в София. Следващата среща е с президента Румен Радев. На нея ще бъде обсъдена най-вероятно общата европейска отбрана, опасностите от миграционните потоци и тероризма, както и необходимостта от активен диалог с големите съседи на България, членки на НАТО – Турция.", "date": "2018.01.12", "title": "Юнкер: Западните Балкани са приоритет на ЕК! "}
{"url": "http://www.bnews.bg/article/235125-donald_tusk_vpechatli_s_rechta_si_na_balgarski_no_koy_pishe_rechite_mu", "text": "Вчера председателят на Европейския съвет Доналд Туск впечатли с реч на български език в Народния театър на официалната церемония по откриването на Българското председателство на Съвета на ЕС. В речта си полякът цитира Вазов, говори за историята и спортните ни успехи. Не за първи път обаче Туск избира да говори на местния език, за да подсили политическото си послание. \r\nВ началото на декември миналата година председателят на Европейския съвет беше в Ирландия във връзка с преговорите за брекзит и след срещата си с ирландския премиер Тео Варадкар вмъкна ирландската поговорка \"Ní neart go cur le chéile” (“Няма сила без единство“), която направи силно впечатление на местните. \r\nМоже би немалко българи се питат кой е човекът, който пише речите на Доналд Туск? Става дума за ирландеца Уго Брейди, който е бил съветник на най-високопоставените европейски политици и дипломати и има роля в преговорите на Великобритания за излизане от ЕС, разкриват ирландските медии. Брейди е учил журналистика в Дъблинския градски университет, има магистърска степен по икономически науки и диплома по право на ЕС от Low Society of Irеland. Той пише речите на Туск от три години, а е усъвършенствал професионалните си умения в Центъра за европейски реформи, където е бил старши научен сътрудник. Той редовно пише за стратегията на Европа за справянето с организираната престъпност и контратероризма и е публикувал есета за бъдещето на Великобритания в Европа и как да бъде защитено правото за свободно придвижване в рамките на ЕС. В последно време Брейди се изказа възторжено за ирландските дипломати, като заяви: „Аз вероятно виждам това, което повечето хора не могат да видят. Ирландия е най-добре подготвената от всички страни за преговорите за брекзит“.", "date": "2018.01.12", "title": "Доналд Туск впечатли с речта си на БЪЛГАРСКИ, но кой пише речите му!?"}
{"url": "http://www.bnews.bg/article/235116-dva_vlaka_natovariha_dvoynitsi_na_elvis_presli", "text": "Имитатори и почитатели на Краля на рока се събраха в Австралия за годишен фестивал. Многобройни имитатори и почитатели на Елвис Пресли се събраха на Централната гара в Сидни, Австралия, за да предприемат пътуване до малкия провинциален град Паркс за годишния фестивал, посветен на Краля на рока, предаде Ройтерс, цитиран от Би Ти Ви. Два влака - „Елвис Експрес” и „Сини велурени обувки Експрес” (Blue Suede Shoes е емблематична рокендрол песен), натоварени с костюмирани пътници, потеглиха от Сидни към отстоящия на около 365 километра Паркс. Пътуването продължава 6-7 часа. В провинциалния град за фестивала на Краля на рока се очакват около 25 хил. посетители - близо два пъти повече от населението на Паркс. Фестът ще продължи пет дни, като в рамките му ще бъдат организирани разнообразни прояви. ", "date": "2018.01.12", "title": "Два влака натовариха двойници на Елвис Пресли"}
{"url": "http://www.bnews.bg/article/235123-koga_shte_sa_sledvashtite_evroizbori_vizhte", "text": "Европейският парламент предложи следващите избори да се произведат в периода 23-26 май 2019 г, предаде Франс прес, като се позова на няколко парламентарни източника. Според информацията датите са уговорени на среща на председателите на политическите групи в ЕП, пише БТА. Решението трябва да бъде взето през следващите месеци с единодушие от Съвета на ЕС след консултация с ЕП. Европейският парламент сега има 751 депутати. Техният брой обаче може да бъде намален след Брекзита, предвиден за март 2019 г. Великобритания има 73 евродепутати. ЕП предложи наскоро 22 от тези места да бъдат преразпределени между други страни членки, а 51 - да бъдат премахнати. Той направи уговорката, че въпросните 51 мандата все пак може да бъдат запазени при евентуално бъдещо разширяване на Европейския съюз, както и при създаване на транснационални листи - предложение на френския президент Еманюел Макрон.", "date": "2018.01.12", "title": "Кога ще са следващите евроизбори? Вижте! "}
{"url": "http://www.bnews.bg/article/235118-bogatashka_rabota_balgarite_registrirat_nad_200_firmi_na_den", "text": "По 210 нови фирми се регистрират у нас всеки работен ден, а закриваме по около 3 на час. Това сочат данни на Агенцията по вписванията за първите 11 месеца на миналата година. За периода в страната са били вписани документите за учредяването на над 52 хиляди дружества. Пререгистрация е била направена на 111 фирми, а други 5432 са били заличени, пише \"Монитор\" Информацията на агенцията сочи още, че за последните 5 години най-често започваме нов бизнес през март. Така е било през 2012 г., когато през третия месец на година са били вписани 5664 нови търговци, март следващата година е с 4962 вписвания, а през 2016 - с 5414 регистрации на нов бизнес. Изключенията са 2015 г., когато най-активно са се отваряли нови фирми през ноември - с 5063 регистрации. Между януари и края на ноември 2017 г. с най-голям брой нови дружества - 5630 е октомври. За периода новорегистрираните фирми са общо 52 070. За 2016 г. те са почти 54 000, за 2015 г. - 50 370, за 2012 г. -53 285. Най-малко за периода - 47 181 са били те през 2013 г., сочат още данните на агенцията. Декември пък е месецът, най-малко предпочитан за начало на нов бизнес. От последната петилетка по това време на годината са регистрирани най-малко вписвания през 2012 г. са 3453, за 2013 г. - 3486, за 2015 г. - 3732 и 2016 г. - 3560. Изключение от това правило за периода е 2014-та, когато месец август е с минималния брой от 3442 вписвания за нова фирма. От 2012 г. до ноември миналата година най-предпочитано време за заличаване на фирма е бил декември.", "date": "2018.01.12", "title": "Богаташка работа: Българите регистрират над 200 фирми на ден!  "}
{"url": "http://www.bnews.bg/article/235119-saprugat_na_endzhi_kasabie_spi_s_20_godishni", "text": "Причината е, че съпругът й Рабих Ел Зейн изневерява под път и над път. Атлетичният ливанец с висок тестостерон не се задоволява със сексапилната си жена и редовно бръмчи по „крехко агнешко”, писа „Уикенд”. Последната издънка на „Мистър Ливан” 2014 е от началото на януари, когато мачото си харесал 20-годишна хостеса в известен нощен клуб в София. Без да се свени, че е женен, Рабих започнал настойчиво да сваля красавицата. Рабих Ел Зейн не спирал да омайва силиконовата девойка и в социалните мрежи и резултатът не закъснял – нашенката не му мислила много и бързо му се отдала, разказаха от обкръжението на Енджи. „Мистър Ливан” 2014 предпочитал момичета около 20 години. Съпругът на риалити звездата от последния „ВИП Брадър” се възползвал от всяко нейно отсъствие, за да „кривне” с някоя тунингована златотърсачка. От обкръжението му издават, че Рабих си падал по руси девойки с големи гърди, много ботокс в устните и всевъзможни подобрения, точно както жена му, която е лягала под ножа вече 4-5 пъти. Палавникът не просто е най-красивият мъж в Ливан, но и е журналист в „Ал Джазира”, модел, продуцент и един от любимците на ливанската публика.", "date": "2018.01.12", "title": "Съпругът на Енджи Касабие спи с 20-годишни! "}
{"url": "http://www.bnews.bg/article/235126-biznesmenat_hristov_v_zatvoren_kovcheg_slozhiha_nay_usmihnatata_mu_snimka", "text": "Опело на тленните останки на убития бизнесмен Петър Христов бе извършено днес от 10 часа в църквата на Преображенския манастир, който е между Велико Търново и село Самоводене. Церемонията бе извършена от игумена на светата обител отец Георги, предаде в. Труд. Пътят към манастира е бил затворен, а частна охрана е била на място. По настояване на близките на Христов ритуалът е бил в много тесен семеен кръг. Веднага след това траурната процесия потегли за Велико Търново, където в 12 часа ще е поклонението в ДКС „Васил Левски“. Вече са започнали да се събират опечалени хора пред ДКС, които искат да изкажат своето последно сбогом на убития милионер и голям дарител не само на Велико Търново, но и на родното си село Самоводене. \r\n ", "date": "2018.01.12", "title": "Бизнесменът Христов в затворен ковчег! Сложиха най-усмихнатата му… (СНИМКА)"}
{"url": "http://www.bnews.bg/article/235115-tsv_tsv_se_nahvarli_sreshtu_ninova_trenirayte_da_ste_v_opozitsiya_antikoruptsionniyat_zakon_mina", "text": "В началото на Европредседателството на България, в Народното събрание се активизираха и напрежението по оста ГЕРБ – БСП нараства. Този път Цветан Цветанов „ритна“ Нинова в кокалчето и от трибуната на НС й заяви, че има още какво да се „учи“ и да се тренира да бъде в опозиция. Нинова от своя страна му заяви, че не може да говори от името на България и народа и последният е този, който решава кой да е в опозиция и кой да управлява. Тези нападки станаха по време на дебата за Антикорупционния закон. Очаквано, мнозинството в парламента преодоля ветото на президента Румен Радев върху антикорупционния закон, който беше окончателно приет и ще бъде изпратен за обнародването му. „Няма как това нещо да работи, за да разследва него“, обърна се към Антон Кутев към Цветанов. „Няма да ви сработи закона и ние отново ще имаме разговор да обясните отново какво правите.“ Очаквайте подробности!", "date": "2018.01.12", "title": "Цв. Цв. се нахвърли срещу Нинова: Тренирайте да сте в опозиция! Антикорупционният закон МИНА! \r\n"}
{"url": "http://www.bnews.bg/article/235106-radikalna_promyana_vav_feysbuk_vizhte", "text": "Американската компания Facebook обяви, че въвежда голяма промяна в ползваната от над два милиарда потребители едноименна социална мрежа. \r\n  \r\nЗанапред в основната рубрика \"Новини\" (News Feed) ще се отдава предимство на снимки и публикации на семейството и приятелите, за сметка на съдържанието, публикувано от търговски марки, медии, известни личности и други страници, освен ако то не бъде подсилено под формата на реклама, съобщиха Ройтерс и Франс прес. \r\n Това е най-голямата стратегическа реформа на съдържанието през последните години в социалната мрежа. Нейният алгоритъм досега приоритизираше съдържание, което сложните й компютърни алгоритми преценяваха, че ще провокира потребителя да хареса или коментира. \r\n  \r\nМарк Зукърбърг, 33-годишният съосновател на компанията, написа вчера в профила си, че целта вече не е такава и вместо това Facebook ще помага на потребителите си да имат \"по-смислени социални контакти\". \r\n\"Когато въведем това, ще виждате по-малко публикации на фирми, марки и медии\", каза той. \r\n  \r\nFacebook и конкурентните му социални мрежи бяха залети от критики, че техните продукти засилват възгледите на потребителите по социални и политически въпроси. Компанията бе разкритикувана, че алгоритмите ѝ може да са отдали приоритет на подвеждащи новини и неверни информации и по този начин е било повлияно на президентските избори в САЩ през 2016 г. \r\nПромените няма да засегнат рекламите и вероятно ще нанесат удар върху бизнеси, които искат да се популяризират, без да плащат за реклама, отбеляза Асошиейтед прес.", "date": "2018.01.12", "title": "РАДИКАЛНА промяна във Фейсбук – вижте! "}
{"url": "http://www.bnews.bg/article/235113-salzi_na_pogrebenieto_na_bobi_zashto_obache_ne_beshe_pogreban_s_lyubimata_si_nansi", "text": "Стотици близки, роднини и приятели изпратиха вчера в последния му път 18-годишния Боби Иванов - една от жертвите на шесторното убийство в Нови Искър. Опечалените изпълниха центъра на кв. “Гниляне” в Нови Искър по обяд в четвъртък. Храмът “Възнесение Господне” се оказа тесен за всички, които искаха да си кажат последно сбогом с младежа, съобщи \"24 часа\". \r\nЛюбимата сива шапка на Боби бе сложена на главата му, за да прикрие дупката от куршума, който го е прострелял между очите. \r\n“В неподходящото време на грешното място...”, с тих глас мълвеше изпитата от мъка майка на Боби - Стефана Елисаветова, и подаваше ледената си ръка, приемайки съболезнования. \r\nБоби бе положен сам в земята въпреки настояването на майка му да бъде погребан до своята любима Нанси. Когато Стефана отишла в сряда в моргата, разбрала, че това няма как да стане. Труповете на Кети Кюхова и дъщеря ѝ Нанси все още били там и щели да бъдат предадени само на роднини, обяснили служителите. Близки обаче досега не са се появили.  \r\nСестрата на Кети - Ивет, обяснила, че няма възможност, тъй като живее в чужбина, а роднините на Неделчо категорично отказали. \r\n“Познавам Боби от 4-годишен, не мога да повярвам, че го няма. Не вярвам, че Росен е убиецът. Намериха си изкупителна жертва, защото са разбрали, че този човек го издирват”, обяснява близък на Боби. \r\nОсновна тема на опечалените бе акцията по издирването на Росен Ангелов-Горския и откриването на трупа му в изоставена вила над с. Луково. \r\n“Истината я знаят само шестимата, но дори и да се разбере какво се е случило и да заловят ако има и други убийци, нищо не би ни върнало близките”, нареждаха съкрушените от мъка роднини. \r\n“Да гори в ада тоя Росен”, кълняха го други.", "date": "2018.01.12", "title": "Сълзи на погребението на Боби! Защо обаче не беше погребан с любимата си Нанси? "}
{"url": "http://www.bnews.bg/article/235109-mediite_v_evropa_se_prismyaha_na_evromototo_i", "text": "От 1 януари България пое за шест месеца председателството на Европейския съюз и столицата София ще посрещне за този период многобройни делегации от еврокомисари, министри и наблюдатели - общо над 20 000 души, пише френският в. \"Монд\". \r\n  \r\nБългария ще направлява работата по горещи теми като приемането на мигранти и новия етап от преговорите за излизането на Великобритания от съюза, което е предизвикателство за малката страна със 7,1 милиона жители, най-бедната от 28-те държави в ЕС. Въпреки солидния си растеж, икономиката на България продължава да е спъвана от многобройни структурни проблеми, отбелязва \"Монд\". \r\n  \r\nДруг френски вестник, \"Фигаро\", обръща внимание на протестите в София в деня на официалното начало на българското Европредседателство. Българите протестираха с искане на подобряване на жизненото равнище и против корупцията. Вестникът цитира издигнат от демонстрантите транспарант: \"Корупцията прави силата\" - иронична препратка към мотото на българското председателство \"Единството прави силата\". \r\n  \r\nБългария иска да се възползва от председателството на ЕС, за да ускори присъединяването си към Шенгенското пространство, отбеляза на сайта си телевизия \"Евронюз\". От началото на мигрантската криза България следва неотклонно правилата на европейската солидарност. За времето на председателството си София ще води дискусии за намиране на отговор на това предизвикателство. Същевременно обаче тя ще трябва да поддържа единството на страните членки, силно застрашено по този проблем, подчертава \"Евронюз\". \r\n  \r\nБазираният в Брюксел седмичник \"Политико Юръп\" акцентира върху изказване на българския премиер Бойко Борисов, според когото председателят на Европейския съвет - полякът Доналд Туск - не бива да се меси в полската политика. Борисов каза, че с Туск, с когото са част от едно и също политическо семейство, десноцентристката Европейска народна партия, са приятели, но изтъкна, че те трябва да остане неутрални и безпристрастни. \r\n  \r\nВ интервю за полски седмичник в началото на седмицата Туск, бивш премиер на Полша, каза, че управляващата партия \"Право и справедливост\" е дълбоко авторитарна и вероятно ще се опита да направи така, че Полша да напусне ЕС, ако престане да бъде чист бенефициент на еврофондове, припомня \"Политико\". \r\n  \r\nПредизвикателството, пред което се изправя ЕС, предприемайки наказателна процедура срещу Полша заради авторитарния й уклон, беше подчертано и при поемането от България на европейското председателство, отбелязва в. \"Файненшъл таймс\". \r\n  \r\nБританският ежедневник цитира думите на българския премиер, според когото би било \"опасен прецедент\" страните членки да гласуват дали Полша е рискувала да извърши сериозно нарушение на нормите на върховенството на закона. Ако трябва да гласуваме, ще имаме безсънни нощи как да гласуваме. Надявам се да не се налага да правим това, каза Борисов.", "date": "2018.01.12", "title": "Медиите в Европа се „присмяха“ на евромотото и..."}
{"url": "http://www.bnews.bg/article/235100-losho_vremeto_dnes_se", "text": "Времето ще се задържи облачно, на много места с валежи от дъжд. През деня сняг ще вали в източната част на Стара планина, но с нахлуването на студен въздух привечер в Северна България и високите полета на Западна България дъждът ще преминава в сняг. През нощта срещу събота почти навсякъде ще вали сняг, само в Югоизточна България валежът все още ще е от дъжд. Ще духа умерен вятър от изток-североизток. Минималните температури ще са между 0° и 5°, а максималните от 4° до 9°. Атмосферното налягане ще започне бавно да се повишава и ще е малко по-високо от средното за януари. В планините ще е облачно. Преди обяд валежи от сняг ще има в източните райони на Стара планина, а след обяд ще завали и в масивите от Западна България. Ще духа слаб до умерен южен вятър, който през деня постепенно ще се ориентира от югоизток. Максимална температура на височина 1200 метра около 0°, на 2000 метра – около минус 4°. По Черноморието ще е облачно с валежи от дъжд. Ще духа умерен североизточен вятър. Максималните температури ще са 8°-9°. Температурата на морската вода е 9°. Вълнението на морето ще бъде 3-4 бала.", "date": "2018.01.12", "title": "Лошо: Времето днес се… "}
{"url": "http://www.bnews.bg/article/235104-na_imeto_na_razstrelyaniya_petar_hristov_shte_bade_krasten", "text": "В Самоводене са готови на всичко, за да отдадат заслуженото към разстреляния бизнесмен Петър Христов. Той е правил много дарения, а последното е детска площадка в селото. От кметството обявиха, че е имало и организиране на много футболни турнири. Това е и причината да се вземе решение стадионът в селото да бъде кръстен на името на Петръ Христов. Днес е поклонението пред Христов, който беше убит в София, а до момента все още няма и следа за извършителя. В Самоводене е обявен ден на траур.", "date": "2018.01.12", "title": "На името на разстреляния Петър Христов ще бъде кръстен…"}
{"url": "http://www.bnews.bg/article/235105-antikoruptsionniyat_zakon_v_dnevniya_red_na_deputatite", "text": "Ново обсъждане на Закона за противодействие на корупцията и за отнемане на незаконно придобитото имущество, приет от Народното събрание на 20 декември 2017 г. е първа точка за петъчния пленарен ден. \r\n  \r\nЗаконът беше върнат за ново обсъждане с указ на държавния глава Румен Радев на 29 декември 2017 г. В сряда на свое заседание Парламентарната правна комисия отхвърли ветото на държавния глава. \r\n  \r\nСлед решението на комисията президентът заяви, че не е изненадан. \"Всички дебати около Антикорупционния закон и особено събитията от днес показват, че наистина няма политическа воля за реална, всеобхватна и ефективна борба с корупцията. Явно тази борба ще продължи да се води от гражданите и медиите. Това е моята оценка за това, което става днес, за съжаление\", коментира тогава Румен Радев. \r\n  \r\nСлед разглеждането на президентското вето пленарната дейност ще продължи с първо гласуване на Законопроект за изменение на Закона за собствеността. След него депутати ще продължат по гласуването на първо четене на Законопроект за изменение и допълнение на Закона за устройството и застрояването на Столичната община. \r\n  \r\nПрез петъчния ден парламентарен контрол няма да има, за сметка на 19 януари (петък), когато целият ден ще бъде посветен на питания и въпроси до министрите.", "date": "2018.01.12", "title": "Антикорупционният закон в дневния ред на депутатите "}
{"url": "http://www.bnews.bg/article/235101-isteriyata_po_otkrivaneto_svarshi_vreme_e_za_rabota_v_ndk_borisov", "text": "След като вчера беше дадено официалното начално на българското председателство на Съвета на Европейския съюз, днес ще се проведат същинските срещи. В зала 3 на НДК, ремонтирана специално за повода, съвместно заседание ще имат членовете на българското правителство и европейските комисари. Очаква се да бъдат обсъдени теми като сигурността, миграцията и правосъдието. Премиерът Бойко Борисов ще проведе работна среща с председателя на Европейската комисия Жан-Клод Юнкер, съобщи БТВ. Двамата ще разговарят по теми от европейския дневен ред, като акцент ще бъдат приоритетите на страната ни по време на председателството. Миналогодишната финансова рамка на Евросъюза и готовността на България за членство в еврозоната и Шенген също ще бъдат обсъдени по време на срещата.", "date": "2018.01.12", "title": "Истерията по откриването свърши – време е за работа! В НДК Борисов… "}
{"url": "http://www.bnews.bg/article/235111-stava_napecheno_prokuraturata_pogna_kevr_za_visokata_tsena_na_vodata", "text": "Върховната административна прокуратура излезе с официална позиция срещу повишаването на цената на водата от страна на КЕВР. С решение № Ц-34/15.12.2017 г. на Комисията за енергийно и водно регулиране /КЕВР/, са утвърдени, считано от 01.01.2018 г., цени без ДДС на водоснабдителните и канализационните /В и К/ услуги, предоставяни от „Софийска вода“ АД, „Водоснабдяване и канализация“ ЕООД, гр. Смолян, „Водоснабдяване и канализация - Варна“ ООД, „Водоснабдяване и канализация“ ЕООД, гр. Пловдив, „Водоснабдяване и канализация“ ООД, гр. Силистра, „В и К“ ООД, гр. Кърджали, „Водоснабдяване и канализация“ ООД, гр. Русе, „Напоителни системи“ ЕАД, „В и К - Златни пясъци“ ООД, „Водоснабдяване и канализация“ ООД, гр. Перник, „Водоснабдяване и канализация“ ООД, гр. Монтана, „Водоснабдяване и канализация - Шумен“ ООД, „Водоснабдяване и канализация - Сливен“ ООД, „Водоснабдяване и канализация“ ЕАД, гр. Бургас, „Водоснабдяване и канализация“ ЕООД, гр. Ямбол и „Водоснабдяване и канализация“ ООД, гр. Враца. След подаване на протестите против увеличението на цените, в сила от 01.12.2017 г., касаещо Водоснабдяване и канализация“ ЕАД гр. Бургас, „Водоснабдяване и канализация” ЕООД, гр. Ямбол и „Водоснабдяване и канализация” ООД, гр. Враца от Върховната административна прокуратура /ВАП/ са оспорени и останалите произнасяния на КЕВР - 16 на брой. В хода на проверката от ВАП е установено, че от КЕВР са допуснати съществени нарушения на административнопроизводствени правила. По силата на изричната норма на чл.14, ал.1 от Закона за енергетиката /ЗЕ/ комисията провежда процедура за обществено обсъждане със заинтересованите лица при изготвянето на общи административни актове, предвидени в този закон и в ЗРВКУ, както и по други въпроси от обществена значимост за развитие на енергийния сектор и на В и К сектора. Известно е, че В и К услугите имат всеобхватен характер, обуславящ и повсеместното им ползване. Макар в регулаторната функция на КЕВР да не се включват конкретните стойности по договорите между В и К оператори и клиенти, то решенията на административния орган са определящи за съдържанието на тези правоотношения. Ето защо единствените време и място, когато и където заинтересованите лица /в частност крупните групи потребители на територията, на която оперират изброените дружества/ могат да представят засягането си, са пред КЕВР. Обществено обсъждане в административното производство не е организирано. По нататък, в хода на процедурата от КЕВР доводи на участници в откритото заседание са приети за основателни от административния орган, но внесените не само съществени промени, но и нови моменти в проектираното решение са представени и приети единствено на закритото заседание на комисията, без да е предоставена възможност за искания, бележки и възражения на други лица. На следващо място, при вземане на решението е разкрито противоречие с материалноправни разпоредби. Според Наредбата за регулиране на цените на водоснабдителните и канализационните услуги цената се определя по формула, в която присъства показател И - инфлацията за периода от влизането в сила на утвърдената цена за първия ценови период до датата на изчисление на изменението, която влияе върху разходите на В и К оператора. В конкретните изчисления от КЕВР е използвана информацията от интернет-страницата на НСИ за индекс на потребителските цени /ИПЦ/ - месечна инфлация през 2017 г. Данните са приложени незаконосъобразно от административния орган. От характера на сведенията, публикувани от НСИ е видно, че обсегът на ИПЦ е несравнимо по-голям от инфлацията, която влияе върху разходите на В и К операторите. Затова не е случайно, че видовете разходи, върху които влияе инфлацията, съотв. начисляването на инфлация само върху тях не намират реално описание и в материалите по административната преписка, и в други актове, произхождащи от КЕВР. По посочения начин от комисията директно е пренебрегната императивна правна уредба. Не на последно място, при издаване на решението от КЕВР е допуснато противоречие с целта на закона, пряко произтичащо от несъобразяването с нормативните изисквания, фиксирани по-напред. Така е, защото с преждеописания подход комисията на практика се съгласява да не спази закона, за да осигури спокойното повишаване на съответните цени. Подобна ситуация не е в унисон и с основните цели по чл.4 от Закона за регулиране на водоснабдителните и канализационните услуги /ЗРВКУ/, и с основните, ръководните начала за дейността на независимия държавен орган, чиято дейност се осъществява по силата на закона въз основа на независимост, безпристрастност, професионализъм, почтеност, последователност, публичност и прозрачност /според чл.10, ал.3 ЗЕ/. Създадено е положение на предопределеност, тъй като производството е реализирано в обстановка на сигурност, че цената на В и К услугите неминуемо ще се повиши. Нещо повече - стореното по настоящия случай, при неспазените нормативни задължения се отдалечава твърде и от друг първостепенен принцип на административния процес - на съразмерността по чл.6, ал.1 от Административнопроцесуалния кодекс, обвързващ административните органи, на първо място, да упражняват правомощията си по разумен начин, добросъвестно и справедливо. А игнорирането на общественото обсъждане е в пряко противоречие както с целта по чл.4, ал.1, т.6 ЗРВКУ за балансиране интересите на В и К операторите и на потребителите, така и с принципа на чл.7, т.3 от с. з. за защита на интересите на потребителите. В същата насока от ВАП е установено и несъблюдаването на правилата за документално оформяне на произнасянето на комисията и по-специално на чл.13, ал.4 ЗЕ, според който начинът на гласуване на всеки гласувал и мотивите на всеки гласувал против се отразяват в протокол към решението /тези правила са доразвити в устройствения правилник на КЕВР/. От ВАП не е подминато и процедирането на административния орган при определяне на т. нар. „социална поносимост на цената на В и К услугите“, която /по смисъла на ЗРВКУ/ е налице в случаите, когато тяхната стойност, определена на база минимално месечно потребление на вода за питейно-битови нужди от 2,8 куб. м. на едно лице, не надхвърля 2,5 на сто от средния месечен доход на домакинство в съответния регион. При тази дейност от КЕВР са отречени данните от изследването „Наблюдение на домакинските бюджети“ и са приети данните от изследването „Статистика на доходите и условията на живот“, което не е публично достъпно и затова всички, извън членовете на комисията са в невъзможност да се запознаят със съдържанието му. Преди това още през 2015 г. от КЕВР е направено сравнение и е установено, че изследването „Статистика на доходите и условията на живот“ „…значително ще увеличи размера на социалната поносимост на цените на В и К услугите…“ и същите данни „…на практика неутрализират ефекта от намаляването на размера на социалната поносимост от 4 на сто на 2,5 на сто, извършен с промените в Закона за водите от 2015 г.“ От своя страна, ВАП констатира, че разликата е главно във фактора „териториални нива на домакинствата“. От тази гледна точка, приложимо е изследването „Наблюдение на домакинските бюджети“, защото с по-ниско ниво на социалната поносимост се обхващат повече домакинства, а въвеждането на тази уредба е извикано именно от нуждата да се минимизират слоевете от населението, за които цените са непосилни. И всичко това е, защото критерият за социална поносимост е отреден за отчитане на ефекта върху потребителите, а не само върху В и К операторите на фона на нормативната регламентация, че водата за питейно-битови нужди е основна жизнена потребност по смисъла на Закона за социалното подпомагане. В ползваното от КЕВР изследване „Статистика на доходите и условията на живот“ данните за доходите са по-високи с около 50% спрямо доходите от изследването „Наблюдение на домакинските бюджети“ /а според НСИ по-голяма е и максималната грешка/. Това процедиране, чисто аритметически обуславя по-висок размер на социалната поносимост, респ. осигурява облекчено и безпроблемно завишаване на визираните цени, вкл. и за в бъдеще. И така конкретно за региони Силистра, Монтана, Шумен, Сливен, Кърджали, Враца, Бургас образуваните цени надхвърлят прага на социалната поносимост или са близо до него. По разкрития начин от КЕВР с подмяната на смисъла на въпросната информация се утежнява положението на потребителите. В контекста на отразеното, показателна е нагласата на административния орган непременно да увеличава цените на В и К услугите. С описаните аргументи Върховна административна прокуратура протестира пред Административен съд - София град с искане за отмяна на решението на КЕВР от 15.12.2017 г. за повишаване на цените на В и К услугите.", "date": "2018.01.12", "title": "Става напечено: Прокуратурата погна КЕВР за високата цена на водата! "}
{"url": "http://www.bnews.bg/article/235107-i_dnes_e_praznik_da_pocherpyat", "text": "Днес отбелязваме деня на света Татяна - великомъченица, почитана в християнския свят както от православни, така и от католици. Имен ден празнуват всички, които носят нейното име. Според библейския разказ Татяна била от богато, но боязливо римско семейство, което криело вярата си в християнството. Тя поела по пътя на целомъдрието от дете. По това време на римския трон бил 16-годишният Александър Север. Той имал еклектически убеждения: равнодушен към вярванията на другите, той не се придържал към един определен светоглед, поради което сред идолите на различните езически божества в дома си имал изображението и на Иисус Христос. Заради възрастта на Александър, управлението на държавата било поверено в ръцете на административни сановници, които преследвали християните. Всички християни трябвало да се поклонят пред римските богове, а тези, които отказали, били изтезавани и дори убивани.  Една от тях била и Татяна. Те я завели в храма на Аполон, за да принесе жертва. Девойката не само отказала да стори това, но по нейна молитва идолът се сгромолясал и се разбил на парчета. Заради отказа си да се отрече от християнската вярва, младата Татяна била многократно подлагана на жестоки изтезания. Според писанията след всяко мъчение Бог извършвал чудо със своята изповедница - тя се явявала излекувана на другия ден. Уморен от нейната несломимост, безсилният управител (един от сановниците - Улпиан) наредил да я предадат на зверовете, но пуснатият лъв ближел кротко нозете на Татяна. Тогава управникът наредил незабавно да я обезглавят. Същата участ била отредена и на баща ѝ. Заради големите мъчения, на които била подложена, църквата я канонизирала като света великомъченица Татяна. Съществуват различни версии за значението на името. В превод от гръцки то означава \"устройва\", а от латински – \"бащински\". Руснаците пък смятат, че то е с руски произход и се тълкува като \"приказна царица\". Според други то идва от Тангра, тъй като коренът на името на върховния бог и на Таня е един и същ – \"тан\", което значи \"небе\".", "date": "2018.01.12", "title": "И днес е празник! Да почерпят… "}
{"url": "http://www.bnews.bg/article/235108-wc_simeonov_prodalzhavayte_da_se_podigravate_vse_mi_e_taya_i_zashto_izoliraniyat_skochi_na_premiera", "text": "Напъханият в ъгъла и видимо в пълна изолация - вицепремиер Валери Симеонов, се помисли за „някой“ и взе да се вихри в ефира на БТВ. 100-те милиона, които Бойко Борисов нареди да се отпуснат на МВР били „наливане в бездънна каца“. Този, който искаше да вдига доходи, изведнъж скочи на полицейските служители и се противопостави на решението на Борисов и МС. Това не било съгласувано с Патриотите и той не подкрепя това. Тоалетния министър си брани неговото, ако не знаете – откриването на тоалетната на границата е ЧУДО голямо и той се ГОРДЕЕ с това! Гордее се… вие представяте ли си каква е гордостта на този, който се води вицепремиер?! „Аз се гордея с това, защото нямаше вода. Да, срамно е, защо 27 години друг не го направи? Там въобще нямаше тоалетни. Продължавайте да се подигравате, все ми е тая!“  ", "date": "2018.01.12", "title": "WC Симеонов: Продължавайте да се подигравате, все ми е тая! И защо изолираният скочи на премиера!"}
{"url": "http://www.bnews.bg/article/235103-desetki_v_neizvestnost_sled_svlachishtata_v_kaliforniya", "text": "Няколко десетки хора остават в неизвестност след калните свлачища в Южна Калифорния, предаде Франс прес, като се позова на местните власти. \r\n\"Издирваме 43 човека... Това число се променя постоянно\", заяви шериф Бил Браун от окръг Санта Барбара. \r\nДо момента е потвърдена смъртта на 17 човека. Калните свлачища в югозападния щат на САЩ разрушиха много къщи и прекъснаха пътища. \r\nПриродното бедствие бе причинено от проливни валежи в понеделник и вторник в райони, оголени от големия пожар в Калифорния миналия месец.", "date": "2018.01.12", "title": "Десетки в неизвестност след свлачищата в Калифорния "}
{"url": "http://www.bnews.bg/article/235110-poludyaha_po_novata_na_kim_kardashiyan", "text": "Световноизвестната Кардашиян, която преди броени дни спомена за новия си режим за отслабване, който смята да започне, вече има какво да сподели с феновете и с гордост показва пищните си форми. Ким е решила да върне фомата си след празниците и е се е спряла на диета с мляко, която има цел да замени някои от основните й хранения през деня. Ким сподели своя снимка в социалната мрежа, на която виждаме как сладко си пийва милкшейк, позирайки само по бяло бельо. Ким искала да си върне формата след празниците и избрала диета с мляко, която заменя някои от основните хранения. Ето какво написа тя: \"Нещо ново за вас, приятели! Девети ден от моята шейк-диета, чувствам се много добре. Имахме прекрасна Коледа тази година и след всички празници.. Чувствам се сякаш е невъзможно да влезна във форма и да се храня здравословно. Но тази програма ми помага\". \r\n ", "date": "2018.01.12", "title": "Полудяха по новата… на Ким Кардашиян!"}
{"url": "http://www.bnews.bg/article/235102-opasnost_na_trakiya_no_ne_savsem", "text": "След излъчен клип, aгенция \"Пътна инфраструктура\" спешно запълни опасна дупка на надлез над АМ „Тракия” в района на пазарджишкото село Черногорово.   Зрител на bTV сигнализира, че на надлеза над магистрала Тракия край село Черногорово има опасна дупка. Ронели се асфалт и бетон, които падали на магистралата, когато по надлеза минават тежко-товарни автомобили. Това създавало реална опасност за тежък инцидент на магистралата. \"Ако пропадне, ще попилееш гума например. Не е голяма локва, но е дълбока. Това ми направи впечатление\", посочи Иван Ласев, жител на с. Черногорово. Няколко часа след излъчването дупката бързо е запълнена. От агенция \"Пътна инфраструктура\" ни уведомяват, че макар съоръжението да е собственост на община Пазарджик, от районната пътна служба са взели спешни мерки за обезопасянането му. Наша проверка обаче установи, че положеният асфалт се разпада и може да бъде изгребан с шепа само часове след полагането му. \"Това означава, че не е асфалт. Или е намалено количеството битумм или както там се казва. Иначе как ще се рони\", категоричен е Ласев. От община Пазарджик потвърдиха, че надлезът над магистралата е тяхна грижа, но тъй като дупката вече била запълнена от АПИ, отказаха да коментират дали и кога ще положат качествен асфалт в опасната дупка.", "date": "2018.01.12", "title": "Опасност на „Тракия“, но не съвсем…"}
