{"url": "http://www.bnews.bg/article/262954-plamatsi_otnovo_lumnaha_v_gorata_nad_rebrovo", "text": "\n Между селата Владо Тричков и Реброво отново е избухнал горски пожар. Пламъците са обхванали сухи трети и дървета. Кметовете на двете села спешно търсят доброволци. \r\n\r\n Сигналът за разразилия се нов пожар е получен към 14:00 часа, като в момента 10 огнеборци с 2 пожарни се опитват да се справят с пламъците. \r\n\r\n Организират се и доброволци, които да помогнат в овладяването му. \r\n\r\n \"Доброволците трябва да бъдат подходящо облечени с дълги панталони, дълги ръкави и кожени обувки, също така всеки трябва да носи лопата. Положението е неотложно поради силният вятър, който допринася за бързото разрастване на пожара\", съобщи кметът на село Владо Тричков Иван Николов. \r\n\r\n Той допълни, че положението е сериозно и за съжаление няма достатъчно желаещи доброволци. \r\n\r\n В неделя следобед пламна гората между селата Реброво и Владо Тричков. При пожара изгоряха две необитаеми вили, нямаше пострадали хора. \r\n \n\t\t\t\t\t\t", "date": "2019.08.20", "title": "Пламъци отново лумнаха в гората над Реброво"}
{"url": "http://www.bnews.bg/article/262952-gloriya_nazhezhi_strastite_sas_goreshti_snimki", "text": "\n Летните месеци Глория прекарва край плажа - я на нашето море, я на гръцкото или на някой екзотичен остров. Компания й прави новото й гадже Йордан Джермански. Прави ни впечатление, че фолкпевицата най-накрая стопи ледената си облицовка, но с това загуби и от звездния си статус. \r\n\r\n Чалга звездата не спира да публикува полуголи снимки в социалните мрежи, което до този момент бе неприемливо за нея. \r\n\r\n Само преди няколко дни показа новия си бански, който е толкова изрязан, че почитателите й се чудят какво се случва с 46-годишната им любимка. \r\n \r\n \r\n  \r\n \n\t\t\t\t\t\t", "date": "2019.08.20", "title": "Глория нажежи страстите със горещи снимки "}
{"url": "http://www.bnews.bg/article/262951-donald_tusk_poseche_strashno_nadezhdite_na_boris_dzhonsan_za_brekzit", "text": "\n \r\nПредседателят на ЕС Доналд Туск обяви, че дотогава, докогато британският премиер Борис Джонсън не предлага \"реалистични алтернативи\" на предпазния механизъм за избягване на твърда граница на остров Ирландия, той всъщност подкрепя \"възстановяването на граница\", пишат световните медии. Ключова част от предложенията за развод между Европейския съюз и Великобритания имат за цел на острова да се избегнат физически граници между членката на ЕС Ирландия и Северна Ирландия, която е част от Обединеното кралство. \r\n\r\n И двете страни се ангажираха с прокарването на предпазния механизъм, за да се запази границата отворена в споразумението с бившия британски премиер Тереза Мей, но новият премиер Борис Джонсън яростно се противопоставя на предпазния механизъм. Туск написа в \"Туитър\", че \"онези, които са против предпазния механизъм и не предлагат реалистични алтернативи, всъщност подкрепят възстановяването на граница. \r\n\r\n Дори и да не го признават\". Междувременно от Европейската комисия (ЕК) коментираха, че предпазният механизъм е единственото средство, признато както от Лондон, така и от Общността, с което ще се избегне завръщането на масирани гранични проверки на остров Ирландия след Брекзит. \r\n\r\n Вчера Джонсън изпрати писмо до ЕС с искане Брюксел да се откаже от предпазния механизъм в споразумението за развода. \"Писмото не осигурява юридическо оперативно решение за предотвратяване връщането на твърда граница на остров Ирландия\", изтъкна говорителката на ЕК Наташа Берто, допълвайки: \"Нашата позиция по отношение на предпазния механизъм е добре известна... Това е единственото средство, установено досега от двете страни, за да се спази този ангажимент.\" \r\n \r\n  \r\n \n\t\t\t\t\t\t", "date": "2019.08.20", "title": "Доналд Туск посече страшно надеждите на Борис Джонсън за \"Брекзит\"\r\n"}
{"url": "http://www.bnews.bg/article/262953-vnasyame_domati_i_krastavitsi_nay_mnogo_ot_turtsiya_i_gartsiya", "text": "\n Турция и Гърция са водещи импортни дестинации за доставка на домати и краставици у нас през първото полугодие. Това съобщи на БТА Дафинка Грозданова - държавен експерт в Министерството на земеделието, храните и горите. По думите й двата зеленчука се внасят също от Албания и Северна Македония. Родното производство на домати пък е намерило пазар в Румъния и Унгария. \r\n\r\n Български краставици се изнасят в Германия и Чехия. Освен наши, ядем също доста френски и германски картофи. Част от родната продукция пък заминава за Румъния и Гърция. Зелевите култури се покриват като внос от Северна Македония и Албания, наше зеле се търгува в Румъния и Сърбия, посочи експертът. \r\n\r\n Като цяло вносът на плодове и зеленчуци превишава износа за периода от януари до юни. Вносните домати и пипер са осем пъти повече от количествата, които изнасяме, краставиците - три пъти, чесънът и корнишоните - 4 пъти, главестото зеле - почти 5 пъти, картофите - 10 пъти, дините - 3 пъти и т.н., по данни на земеделското министерство. Единствено при малините износът чувствително превишава вноса. \r\n\r\n Според официалната статистика от април тази година идващите от чужбина ябълки са 56 процента, ягодите - 59 процента, доматите - 66 процента, картофите - 53 процента. \r\n\r\n През 2019 г. ядем предимно македонски и полски ябълки, гръцки и турски череши, гръцки и албански ягоди. Румъния е основна експортна дестинация за същите плодове, български ябълки се продават и в Гърция, череши - в Германия, ягоди - в Беларус. \r\n\r\n Най-търсените плодове от потребителите у нас са череши, сливи, ябълки, праскови и кайсии, каза още Грозданова. По думите й заради появили се късни пролетни слани и мразове през последните няколко години са пострадали кайсии, праскови, нектарини и зарзали, поради което в продукцията им се наблюдава спад. \r\n\r\n По данни от първото полугодие цената на едро на ябълките е намаляла с 26 на сто спрямо 2018 г., на черешите с 8 на сто, оранжерийните краставици са по-евтини със седем процента, оранжерийните домати са поскъпнали с шест на сто. Най-голямо е увеличението на цената на картофите - със 100 процента и в края на май са се търгували по 1,30 лв./кг на едро, при 0,65 лв./кг през миналата година.  \r\n \n\t\t\t\t\t\t", "date": "2019.08.20", "title": "Внасяме домати и краставици най-много от Турция и Гърция "}
{"url": "http://www.bnews.bg/article/262956-donald_tramp_stana_dyado_za_deseti_pat", "text": "\n Американският президент Доналд Тръмп стана дядо за 10-и път, съобщава АФП. Съпругата на сина му Ерик – Лара, роди момиченце. Бебето е кръстено Каролина Дороти Тръмп. \r\n\r\n То е второто дете на двойката – първородният им син Ерик Люк ще направи две годинки през септември. \r\n73-годишният президент има пет деца от три различни жени. \r\n\r\n Най-големите му наследници – Доналд-младши и Иванка – имат съответно пет и три деца. \r\n35-годишният Ерик, е третото дете на държавния глава. Той е главен изпълнителен директор, заедно с брат си Доналд младши, на основната компания на баща си - The Trump Organization. \r\n36-годишната му съпруга Лара, бивш журналист, се занимава със защита на правата на животните и управлява, заедно със съпруга си Фондацията „Ерик Тръмп“, която финансира детски болници.  \r\n \n\t\t\t\t\t\t", "date": "2019.08.20", "title": "Доналд Тръмп стана дядо за десети път"}
{"url": "http://www.bnews.bg/article/262950-330_hil_lv_za_razrabotvane_na_tunela_pod_petrohan", "text": "\n Обществената поръчка за прединвестиционно проучване на трасето на тунел под Петрохан е възложена на Обединение \"Петрохан 2019\", с участници \"Трансконсулт 22\" ООД и \"Университет по архитектура, строителство и геодезия - Център за научни изследвания и проектиране\" ЕООД. \r\n\r\n Стойността на договора е 330 хил. лв. с ДДС, а срокът за изпълнение е 180 дни. Договорът е подписан от Георги Терзийски, председател на Управителния съвет на Агенция \"Пътна инфраструктура\" (АПИ). \r\n\r\n Изпълнителят ще трябва да посочи минимум три варианта за развитие на ново пътно трасе с тунелно преминаване под Петрохан. Въз основа на извършеното проучване ще бъде определен пътният габарит на направлението. На проучване подлежат и необходимите капиталовложения за реализацията на проекта, както и разходите за поддържане и годишна издръжка на пътя и пътните съоръжения след тяхното реализиране. След приключване на прединвестиционното проучване следва процедура за оценка на въздействието върху околната среда (ОВОС), въз основа на която ще бъде взето решение за одобрение на вариант за бъдещото трасе. \r\n\r\n След влизането в сила на решението по ОВОС ще се пристъпи към изработването и на идеен проект по одобреното трасе. \r\n\r\n Припомняме, че през 2018 година правителството взе решение за изграждане на тунел през Петрохан, след като в продължение на години жители на Северозапада протестираха с искане за това.Идея за изграждане на такъв скоростен път се появява още през 80-те години на миналия век, но изпълнението й бе постоянно отлагано. \r\n \n\t\t\t\t\t\t", "date": "2019.08.20", "title": "330 хил. лв. за разработване на тунела под Петрохан"}
{"url": "http://www.bnews.bg/article/262939-prieha_po_speshnost_stefan_danailov_v_bolnitsa_v_burgas", "text": "\n Стефан Данаилов е бил приет по спешност в болница в Бургас, съобщава bTV. \r\n\r\n Българският артист е бил транспортиран с линейка от хотел в Приморско до многопрофилната болница \"Бургасмед\". Той е настанен в ортопедичното отделение със счупена тазобедрена кост.  \r\n\r\n Бившият министър на културата е на 76 години. \r\n \n\t\t\t\t\t\t", "date": "2019.08.20", "title": "Приеха по спешност Стефан Данаилов в болница в Бургас"}
{"url": "http://www.bnews.bg/article/262940-vavezhdat_strog_voden_rezhim_v_pet_sela_v_gabrovsko", "text": "\n Въвеждат воден режим в пет села в Габровско, съобщава Нова телевизия. \r\n\r\n Причината е, че дебитът на водоизточниците е намален, а потреблението на вода - повишено. \r\n\r\n В селата Прахали, Поповци, Гледаци и Чавеи водата ще се спира в 20.00 ч. и ще се пуска в 18.00 часа през ден. \r\n\r\n Още по-строг ще бъде режимът в село Кози рог, където вода ще се подава само в сряда и в събота. \r\n\r\n От водоснабдителната фирма забраняват ползването на питейна вода за напояване. \r\n \n\t\t\t\t\t\t", "date": "2019.08.20", "title": "Въвеждат строг воден режим в пет села в Габровско"}
{"url": "http://www.bnews.bg/article/262958-60_miliona_pedofila_debnat_detsata_ni_video", "text": "\n 60 милиона педофила дебнат децата ни на всяка крачка! Сексуална ориентация ли е педофилията и защо Европа се опитва да ни я представя като нещо нормално, с което да се примирим?  \r\n\r\n \r\n\r\n   \r\n \n\t\t\t\t\t\t", "date": "2019.08.20", "title": "60 милиона педофила дебнат децата ни! - видео"}
{"url": "http://www.bnews.bg/article/262941-velikobritaniya_e_zagrizhena_za_konsulski_sluzhitel_ot_honkong", "text": "\n Великобритания е \"изключително загрижена\" от съобщения, че служител в консулството в бившата им колония в Хонконг е задържан в континентален Китай, съобщава \"Ройтерс\". \r\n\r\n Саймън Ченг не се връща на работа на 9 август, след като предишния ден посещава съседния континентален град Шенжен, съобщава новинарският уебсайт на Хонконг HK01, позовавайки се на интервю с неговата приятелка и семейство. \r\n\r\n Хонконг през последните седмици е обхваната от антиправителствени протести, а Пекин обвинява Великобритания и други западни държави, че се намесват във вътрешните им работи. \r\n\r\n Великобритания, САЩ и други страни призоваха Китай да спазва формулата \"една страна, две системи\", съгласно която Хонконг е върнат на Китай през 1997 г. \r\n\r\n \"Изключително сме обезпокоени от съобщенията, че член на нашия екип е задържан, на връщане в Хонконг от Шенжен\", заявява представител на Британската служба за външна политика, публикувано от британското посолство в Пекин. \r\n\r\n \"Ние предоставяме подкрепа на семейството му и търсим допълнителна информация от властите в провинция Гуандун и Хонконг\", допълва представителят. \r\n\r\n Отделът по имиграцията в Хонконг потвърждава по имейл, че е получил \"молба за съдействие от членове на семейството на лицето и е предоставил на семейството подходящи съвети и практическа помощ\". \r\n\r\n Британското консулство в Хонконг препраща \"Ройтерс\" към изявление на Министерството на външните работи. \r\n\r\n Китайското външно министерство и хонконгската полиция не са отговорили на исканията за коментар. \r\n \n\t\t\t\t\t\t", "date": "2019.08.20", "title": "Великобритания е загрижена за консулски служител от Хонконг"}
{"url": "http://www.bnews.bg/article/262942-strashna_tragediya_v_haskovo", "text": "\n Труп на мъж откри собственик на магазин за стелки при отварянето на обекта тази сутрин. Тялото на мъжът било пред вратата на магазина, до която водят стълби, съобщава Haskovo.Live. Пристигналият на място екип на спешната помощ само констатира смъртта. \r\n \r\nПолицията прави оглед на мястото. Към момента жертвата не е идентифицирана. По тялото на мъжа има видими следи от наранявания. Разследването ще покаже дали става въпрос за насилствена смърт . \r\n \r\n \r\n  \r\n \n\t\t\t\t\t\t", "date": "2019.08.20", "title": "Страшна трагедия в Хасково"}
{"url": "http://www.bnews.bg/article/262943-otmenyat_sabora_na_yundola_zaradi_novo_ognishte_na_afrikanska_chuma", "text": "\n Второ огнище на африканска чума по свинете е регистрирано на територията на Велинград. Това стана ясно след заседанието на Областната епизоотична комисия в Пазарджик, съобщава БНР. \r\n\r\n Директорът на БАПХ  д-р Петко Митев обясни, че положителният лабораторен резултат е от понеделник, като пробите са от намерено преди дни мъртво животно в Държавното горско стопанство \"Алабак\". \r\n\r\n Предстои директорът на Районната дирекция по горите да издаде заповед за ограничаване на достъпа до заразената зона.  \r\n\r\n Заради констатираното огнище традиционният народен събор, който се провежда в местността Юндола на 25 август, ще бъде отменен. \r\n\r\n На контролираната територия от 200 кв. км с радиус 8 км се забраняват дърводобивът, брането на гъби и билки, както и туризмът. В района попадат няколко селища над Велинград и едно населено място на територията на Благоевградска област. Ограничителните мерки ще продължат два месеца. През този период здравните инспектори ще продължават претърсването на заразения район. \r\n\r\n Митев напомни, че проверките за незаклани прасета от \"задния двор\" трябва да приключат утре. Според него инспекторите ще установят брой поне два пъти повече от заявените от собствениците 1500 такива животни. Съставени са и два акта за административно нарушение заради отказ на стопани да допуснат ветеринарните органи до съответните обекти. \r\n\r\n По думи на д-р Митев проблемът е изключително сериозен, тъй като потърпевш е важен за страната икономически сектор. Въпреки че той отхвърли възможността за отказ от консумация на свинско месо, увери, че много неща в сектора ще се променят. \r\n \n\t\t\t\t\t\t", "date": "2019.08.20", "title": "Отменят събора на Юндола заради ново огнище на африканска чума"}
{"url": "http://www.bnews.bg/article/262957-kalinkata_na_valeri_simeonov_poe_i_kibersigurnostta_na_darzhavata", "text": "\nСъс заповед на министър-председателя Бойко Борисов вицепремиерът по икономическата и демографската политика Марияна Николова е определена за председател на Съвета по киберсигурността. \r\n\r\n\r\nТова съобщиха от правителствената пресслужба. \r\n\r\nСъветът по киберсигурността бе създаден на основание чл. 9, ал. 2 от Закона за киберсигурност като консултативен и координиращ орган към Министерския съвет по въпросите на киберсигурността. Законът за киберсигурност, с който бе регламентирано създаването на Съвета, е приет от 44-то Народно събрание на 31 октомври 2018 г. \r\n\r\n \r\n\r\nМарияна Николова зае поста на вицепремиер след като Валери Симеонов подаде оставка от него. В края на юли, след безпрецедентният теч на информация от НАП, Николова събрна на среща представители на IT.  Официално бе обявено, че Николова се е срещнала с Бизнес съвета към Съвета за електронно управление, за който Фрог разкри, че на практика никога не е функционирал. \r\n\r\n \r\n\r\nОт биографията на Николова, публикувана в Уикипедия, се вижда че тя е юрист и е заемала редица постове, но образованието й, както и заеманите до момента длъжности не са свързани по никакъв начин с киберсигурността.\r\n\r\n \n\t\t\t\t\t\t", "date": "2019.08.20", "title": "Калинката на Валери Симеонов пое и киберсигурността на държавата"}
{"url": "http://www.bnews.bg/article/262946-agitirat_bezrabotni_po_selata_no_nikoy_ne_zhelae_veche_da_raboti_za_500_lv", "text": "\n \r\nМобилните бюра по труда започнаха от началото на август, като вече навлизат и в малките населени места. \r\nЕкспертите ще посетят районите, в който живеят над 100 души. \r\nТака издирването на безработните по кръчмите ще достигне и до пазарджишкото село Мало Конаре. \r\nТова ще се случи във вторник /20.08.19/ от 9 часа. \r\nСлужителите на Бюрата по труда ще се срещнат с безработните и с работодателите и на място ще им предложат помощ в намиране на работа. Трудово неактивните хора ще бъдат консултирани и регистрирани. \r\nС това се цели намаляване на безработицата в най-бедните райони на страната ни. \r\n  \r\n \n\t\t\t\t\t\t", "date": "2019.08.20", "title": "Агитират безработни по селата, но... никой не желае вече да работи за 500 лв."}
{"url": "http://www.bnews.bg/article/262955-skokove_ot_vertoleti_izpalniha_savmestno_balgarski_i_amerikanski_voennosluzheshti", "text": "\n Военнослужещи от 68-ма бригада Специални сили днес за първи път изпълниха парашутни скокове от вертолети UH-60 \"Black Hawk\" в района на летище Чешнегирово от около 400 м височина с парашут с кръгъл купол. \r\n\r\n Парашутните скокове са в рамките на съвместната българо-американска подготовка между формированията от Силите за специални операции на Българската армия и армейската авиация от Сухопътните войски на САЩ в Европа. \r\n\r\n Тя се провежда в периода 19 до 25 август и в нея участват до 250 военнослужещи от 68-ма бригада Специални сили с необходимата екипировка и оборудване и до 30 военнослужещи с до 5 вертолета UH-60 \"Black Hawk\" от армейската авиация на Сухопътните войски на САЩ в Европа. \r\n \n\t\t\t\t\t\t", "date": "2019.08.20", "title": "Скокове от вертолети изпълниха съвместно български и американски военнослужещи"}
{"url": "http://www.bnews.bg/article/262959-vizhte_pedofilskiya_ostrov_na_dzhefri_epstiyn_video", "text": "\n   \r\nДжефри Епстийн, един от най-богатите и известни финансисти в САЩ, е бе задържан по обвинения в педофилия и трафик на непълнолетни. Арестът е извършен преди 10-ина дни, но едва сега 2 от жертвите му дават гласност за престъпленията му, пише в. “Гардиън”. \r\n\r\n Богатството на Епстийн се оценява на над половин милиард долара, а в дружеския му кръг са множество шоу звезди, бившият президент на САЩ Бил Клинтън, настоящият Доналд Тръмп и принц Андрю – трето дете на Кралица Елизабет II, както и самият принц Филип. Известно е, че Клинтън имал над 20 полета с частния самолет на Епстийн, наречен от пресата “Lolita Express”. \r\n\r\n 66-годишния Епстийн винаги се е радвал на вниманието на медиите и е бил редовен гост на множество тв програми отвъд океана. Състоянието му позволява той да закупи свой остров на Карибите, където изгражда имение, имащо дори собствен храм. Островът обаче става арена на престъпленията на милионера. \r\n\r\n “На 14-годишна възраст бях сексуално малтретирана от Епстийн. Още имах брекети на зъбите, когато заедно с много други момичета бяхме водени в имението му“, разкрива една от жертвите, Къртни Уайлд. \r\n\r\n От документите на делото става ясно, че най-малко 40 непълнолетни момичета са били водени в имението на Епстийн с цел секс, интимни масажи или заснемане на голи снимки. В обвинението се твърди още, че жертва на трафик на хора са станали стотици, може би дори хиляди непълнолетни момичета. \r\n\r\n “Като малка бях заставена да бъда сексуална робиня на принц Андрю. Между 1999 г. и 2002 г. с мен и множество други непълнолетни момичета се извършваха оргии“, заявява Вирджиния Робъртс, допълвайки, че ФБР е прикривало милионера и влиятелните му приятели. \r\n\r\n Обвиненията на Вирджиния Робъртс обаче не са потвърдени от съда и не са част от делото срещу Епстийн. \r\n\r\n Прокурорът по делото Алекс Росмилър разкрива, че органите на реда в САЩ са идентифицирали и разговаряли с десетки жертви на мултимилионера. Като разследването срещу Епстийн е било тайно и продължително, заради голямото му влияние. \r\n\r\n “Огромното богатство на Епстийн би направило бягството му от справедливостта лесно, заради което съм против освобождаването му под домашен арест“, споделя Росмилър. \r\n\r\n По време на претърсването на дома на Епстийн в Манхатън, властите намерили “заключен сейф”. В него били скрити диаманти, огромно количество пари в кеш и фалшив паспорт, в който Епстийн е с друго име и представен като жител на Саудитска Арабия. В сейфа били намерени и подредени по азбучен ред папки с голи снимки на момичетата, станали жертва на милионера. \r\n\r\n     \r\n\r\n   \r\n\r\n \r\n\r\n Много хора, работещи за Епстийн, заявяват пред “Асошиейтед прес”, че са подписали дългосрочни споразумения за неразкриване и отказват да говорят. Бивш служител, пожелал анонимност, разказва, че Епстийн имал пет лодки, включително голям ферибот, в който всеки ден е транспортирал до 200 работници от Сейнт Томас до имението си. Мъжът споделя, че сред транспортираните редовно е имало група от млади момичета, за които обаче той смятал, че имали 18 години. \r\n\r\n “Бях 16-годишна, когато имах нещастието да се запозная с Епстийн“, споделя една от жертвите му и допълва, че благодарение на парите си мултимилионерът правел каквото си иска. \r\n\r\n Според обвинението голяма част от престъпленията ставали в своеобразния храм с позлатен купол на острова. В него имало специално звукоизолирана стая за масажи и подземие. Сградата била построена, след като Епстийн се признава за виновен в склоняване към проституция през 2008 година и започнал да поддържа по-нисък профил сред обществото. \r\n\r\n Предстои да бъде решено дали обвиняемият да остане зад решетките или да бъде пуснат под домашен арест, докато трае делото. \r\n \r\n\r\n   \r\n \n\t\t\t\t\t\t", "date": "2019.08.20", "title": "Вижте Педофилския остров на Джефри Епстийн!- видео"}
{"url": "http://www.bnews.bg/article/262932-volen_potvardi_za_gotveniya_zagovor_na_simeonov_karakachanov_i_tsvetanov_sreshtu_borisov", "text": "\n Лидерът на партия Атака Волен Сидеров потвърди за готвения заговор на Симеонов, Каракачанов и Цветанов срещу Борисов в ефира на Нова ТВ. Сидеров пресече и всякакви опити на ВМРО и НФСБ да привличат привърженици на Атака за съвместно участие на местните избори, като заяви, че е категорично против за всякакви общи действия на Атака с тези формации от тук нататък. Лидерът на Атака заяви, че чрез подлото му отстраняване от групата на Обединени патриоти Каракачанов и Симеонов са върнали ДПС в играта, а от ДПС били дали дори банкет. Тенденциозното водене на интервюто от страна на Виктор Николаев не даде възможност на Волен Сидеров да развие до край тезите, които той отдавна очертава за заговорничеството на Симеонов и Цветанов за отстраняването на Борисов. Сидеров припомни, че Симеонов нееднократно е настоявал за правителство без премиер Борисов и заяви, че предстои сериозно извиване на ръцете на ГЕРБ от страна на НФСБ и ВМРО подпомогнати от Цветанов.  \r\n \n\t\t\t\t\t\t", "date": "2019.08.20", "title": "Волен потвърди за готвения заговор на Симеонов, Каракачанов и Цветанов срещу Борисов!"}
{"url": "http://www.bnews.bg/article/262945-sled_remont_za_milioni_gradskiyat_stadion_na_kostenets_se_razpada", "text": "\n \r\nГрадският стадион в Костенец се разпада. За това ни сигнализираха граждани.  \r\nВъпреки, че съоръжението е ремонтирано с европейски пари преди няколко години, сега то е в окаяно състояние. \r\nПрез есента на 2014 г. първата копка за над 5 милиона лева е направена. 3 години след ремонта, Стадион \"Бенковски\" изглежда все по-зле. \r\nПрилежащите помещения към стадиона по-скоро приличат на кибритени кутийки, отколкото на масивни сгради. Всички са направени от гипсокартон. \r\nПомощният терен вече е с разлепена настилка, а изолацията и самата козирка се свличат. Освен да изпълнява функцията си на козирка, фасадата се ползва и за кошче. Старата лекоатлетическа писта е премахната за сметка на ... стена. \r\nДоста често хората от града се шегуват, че това е затворът на Костенец. Теренът ползва местният отбор \"Бенковски\". Има и два 2 клуба по лека атлетика. \r\nПистата е покрита с насипния вариант на тартана. Големи парчета от конструкцията висят точно над трибуните. Дъждът в комбинация с евтиния материал ще допринесат за срутване на самата козирка, смятат местните хора. \r\nСамо на 10 километра от Костенец, за същите пари е изграден цял спортен комплекс. \r\nГордостта на Долна баня, освен с футболен терен, разполага с няколко корта, басейн, фитнес на открито и писта, но цяла. \r\nСтадионът в Костенец е с 10-годишна гаранция, а фирмите изпълнители ЕТ \"Металик-Иван Михайлов\" и \"Хитбилдинг\" ЕООД, трябва да го поддържат. \r\n„Трудно ни е да влезем в комуникация с тях и най-спешните проблеми ги отстранява общината сама. В момента подготвяме едни искове към фирмата изпълнител. Подготвили сме сметки в размер на 109 000 лева ”, обясни Анета Кирова - началник отдел \"Проекти на Европейския съюз\", в община Костенец. \r\nОт проектантската фирма, дала идейния проект отказаха коментар. Потърсихме и фирма ЕТ \"Металик-Иван Михайлов\", но не открихме никой. \r\nДругият представител в консорциума - \"Хитбилдинг\", е със седалище в София. На официално посочения адрес обаче фирма с такова име няма. Регистърът за обществени поръчки показва, че досега тя има общо 52 договора на стойност малко над 48 милиона лева отпуснати от Европа. \r\n„Тук не може да се тренира, защото е опасно. Самата писта я няма, върху цимента е сложена посявка. Това не е писта, а ограждение на стадиона. Имаше сгурова писта, преди години тук създадохме световна шампионка”, отбелязва Георги Димитров – треньор по лека атлетика.   \r\nПо думите му децата тренират в училището или около училището. Сега това е едно футболно игрище, не е стадион, посочва още треньорът. \r\nСтадионът е преминал последователно проверки от ДНСК, общинска служба \"Строителен контрол\" и Държавен фонд \"Земеделие\". \r\nДимитър Димитров от Държавен фонд \"Земеделие\", твърди, че стадионът е проверен от технически инспекторат, установени са нередности и общината е санкционирана. \r\n\"Въз основа на тази проверка е санкционирана общината, като бенефициент на 240 хиляди лева по проекта. През 2016 г. сме санкционирали повторно общината\", обясни Димитър Димитров. \r\nОт община Костенец съобщиха, че ще заведат дела срещу фирмата изпълнител. Припомняме, че фирмата ЕТ \"Металик- Иван Михайлов\" взе участие и при строежа на \"Великата Българска ограда\" на WC министъра, а според запознати, тя е от най-приближените на Цветанов. \r\n  \r\n \n\t\t\t\t\t\t", "date": "2019.08.20", "title": "След ремонт за милиони градският стадион на Костенец се разпада! "}
{"url": "http://www.bnews.bg/article/262933-40_mln_lv_za_firma_ot_chumata", "text": "\n   \r\n\r\n \"Обичаме те и винаги ще бъдеме до тебе Благодарим ти за всичко и че и ти винаги си с нас и не ни оставяш !!!\". \r\nДумите (публикувани без редакторска намеса) са написани от Габриела Лазарова в нейния профил във Фейсбук. \r\nНадписът придружава снимка, на която тя и сестра й – Гергана, се намират в дома на министър-председателя Бойко Борисов. Домакинът е прегърнал момичетата и позира за кадъра пред камината си (позната от снимки, които Борисов е публикувал от дома си), пише Свободна Европа. \r\nКадърът е публикуван на рождения ден на министър-председателя (13 юни) тази година. \r\nИзчезна оттам преди дни, когато Свободна Европа отправи официални въпроси чрез правителствената информационна служба до Бойко Борисов дали познава бащата на двете момичета, както и семейството му. След като премиерът отговори отрицателно – снимката бе изтрита от личния профил на Габриела Лазарова. \r\n\"Син кръст 2016\" и войната за трупове \r\nМайка и баща на двете момичета са Янка Николова-Лазарова и Борислав Лазаров. Двамата съпрузи притежават фирма “Син кръст 2016”. Това е една от двете фирми, собственици на мобилни инсинератори, които работят по договор за обезвреждане на животински отпадъци с Българската агенция за безопасност на храните (БАБХ). \r\nКакто разкри неизлъченото по Нова телевизия разследване \"Война за трупове\", от 2018 г. досега само \"Син кръст 2016\" има сключени договори с БАБХ за над 40 милиона лева. \r\nАгенцията е възложила на фирмата да гори животински трупове с два мобилни инсинератора. Общият капацитет на техниката е изгаряне на 16 тона трупни отпадъци на денонощие. \r\nПо договор “Син кръст 2016” има ангажимент да обезврежда отпадъци в случай на епидемия, но досега БАБХ нито веднъж не е изпратила инсинераторите в огнищата на заразите. Независимо, че в документацията към обществената поръчка Агенцията по храните отбелязва колко е опасно да се заравят мъртви животни, до този момент всички принудително умъртвявани кози и прасета се загробват. \r\nАгенцията обаче използва като аргумент чумата по дребните преживни животни и навлизането на африканската чума, за да сключи с фирмата допълнителни анекси за отпускане на още пари. \r\nОт БАБХ не казват колко пари и за какво количество са плащали, защото според тях това не е информация от обществен интерес. Но от публично достъпните документи излиза, че само за 34 дни в края на 2018 г. “Син кръст 2016” са обезвреждали по документи три пъти повече трупове, отколкото позволява капацитетът на мобилната техника. Само за тези дни фирмата е получила над 2,5 млн. лв. \r\nИ до този момент от ведомството на Дамян Илиев отказват информация къде се намират мобилните инсинератори и как е възможно с капацитет от 8 тона на инсталация да се обезврежда такова огромно количество отпадък. \r\nСпоред Търговския регистър Лазаров е бил управител още на “ВОЛФ-96”, представител на ДИТЦ и “Чистота София”. Името на Лазаров стана известно покрай кризата с боклука на столицата, когато той е управител на фирмата-концесионер “Новера”. \r\nСпомените на Борисов \r\nЗаради публикуваната от дъщерята на Лазаров снимка, Свободна Европа попита министър-председателя познава ли собственика на фирма \"Син кръст 2016\", както и в какви отношения е със семейството му. \r\nСпоред отговора от правителствената информационна служба, премиерът Борисов, в качеството му на кмет на София, \"се е запознал с Борислав Лазаров във връзка с предизвиканата криза с боклука в столицата, която се случи през 2009 година\". \r\nТогава Борисов прекрати договорите с фирмите „Чистота-София“ и ДИТЦ, собственост на „Новера“, които чистеха по-голямата част от софийските райони. \r\n\"Извън проблема с боклука, който отдавна е решен, премиерът Борисов няма ине е имал никакви други отношения с Лазаров и семейството му\", гласи писменият отговор на пресцентъра на Министерския съвет. \r\nСлед като изпратихме до Министерския съвет скрийншот от публикацията на Габриела Лазарова, Борисов уточни, че снимката е направена в резиденция \"Бояна\", където \"момичетата са отишли да изкажат благодарност\" за негова намеса, след като дъщерите на Лазаров \"са били с опасност за живота след много тежка катастрофа през 2017 година\".​ \r\n\"Премиерът Борисов е оказал съдействие на мястото на инцидента да бъде изпратен незабавно пожарен автомобил, който да разреже ламарините и да спаси пострадалите\", обясниха още от пресцентъра на Министерския съвет. \r\nКакво е наложило Борисов да се намесва? \r\nДвете момичета са катастрофили в средата на април 2017 г. Справките в информационния бюлетин на МВР по това време не показват случаи на особено тежки катастрофи в столицата, където се е случило произшествието. Няма медийни публикации и за забавяне на полиция, пожарна и линейки при пътни инциденти, което да налага личната намеса на министър-председателя. \r\nСвободна Европа попита дали Борисов не е разбрал за катастрофата от семейство Лазарови. В отговора си министър-председателят казва, че \"получава ежедневно и денонощно информация за всеки случил се инцидент\". \r\n\"Включително за въпросната катастрофа премиерът разбира по обичайния начин – докладвано му е от дежурен служител по МВР\", пишат от правителствената информационна служба. \r\n\"За всеки докладван случай министър-председателят разпорежда незабавна реакция и предприемането на всички необходими мерки, като за конкретния инцидент не е имало забавяне\", твърдят още от правителствения пресцентър. \r\n\"Премиерът Борисов държи винаги да има своевременна реакция при тежките инциденти, независимо от самоличността на пострадалите. По отношение на конкретната катастрофа министър-председателят не е знаел самоличността им\", гласят още отговорите на правителството. \r\nСпоред данни от правителствената информационна служба, катастрофата е станала на 16 април 2017 г. в столичния квартал \"Орландовци\". Колата, в която пътуват двете сестри и техни приятели, се блъска в дърво. Шофьорът на автомобила загива, а двете момичета са били контактни. Едното е извадено след разрязване на автомобила от пожарната.​ \r\nНяколко неизяснени обстоятелства \r\nВ тази история остават няколко неизяснени обстоятелства. Първото е дали за всеки инцидент в държавата, включително пътно-транспортен, се налага министър-председателят лично да разпорежда действията на ангажираните с това институции. И дали всеки, спасен след намесата на премиера, поднася благодарностите си лично в дома на министър-председателя. Неизяснен остава и въпросът как снимката от Фейсбук профила на Габриела Лазарова изчезна след първия въпрос, отправен към Борисов – дали познава собственика на \"Син кръст 2016\" и семейството му. \r\n*Текстът е писан в съавторство с Генка Шикерова, автор на разследването \"Война за трупове\". \r\nИзточник: Свободна Европа \r\n \r\n  \r\n \n\t\t\t\t\t\t", "date": "2019.08.20", "title": "40 млн.лв. за фирма от чумата!"}
{"url": "http://www.bnews.bg/article/262931-smeli_politsai_spasiha_bebe_chiyto_piyan_bashta_iska_da_go_hvarli_ot_balkona_video", "text": "\n Вижте смелата постъпка на полицаите, които спасиха бебе от сигурна смърт!  \r\n\r\n \r\n\r\n   \r\n \n\t\t\t\t\t\t", "date": "2019.08.20", "title": "Смели полицаи спасиха бебе ,чийто пиян баща иска да го хвърли от балкона!- видео"}
{"url": "http://www.bnews.bg/article/262935-siderov_hvarli_bomba_za_zagovor_na_tsvetanov_simeonov_i_karakachanov", "text": "\n \r\n\"Искам да кажа ясно, че не поощрявам сътрудничество с ВМРО и НФСБ на тези местни избори, както и вероятно на всички следващи\". Това заяви в ефира на Нова телевизия лидерът на \"Атака\" Волен Сидеров. \r\n\r\n \"Валери Симеонов и Красимир Каракачанов постъпиха по подъл начин. Там прогнозирам и една игра от страна на двете партии. Те ще бъдат подпомогнати от г-н Цветан Цветанов. Така изглежда, защото Симеонов излезе с революционно изявление\", добави политикът. \r\n\r\n \"И двете партии обмислят извиване на ръцете, притискане или някаква своя игра, в която Цветанов участва. Имам данни, че на места в страната част от структури на ГЕРБ ще подкрепят НФСБ и ВМРО, които от своя страна ще играят в комбинация срещу ГЕРБ\", разкри Сидеров. \r\n\r\n \"Валери Симеонов винаги е показвал своята близост с Цветанов. Каракачанов си мълчи, тоест се съгласява с Валери и не се разграничава от него. Волен Сидеров коментира и възможността да се кандидатира за кмет на София: \"Не е изключен такъв вариант, защото виждам там една неяснота, два месеца остават до изборите. Това е ключово място. Няма да играя подли и коварни игри, както го замислят Каракачанов и Симеонов, заедно с Цветанов. \r\n \r\n  \r\n \n\t\t\t\t\t\t", "date": "2019.08.20", "title": "Сидеров хвърли бомба за заговор на Цветанов, Симеонов и Каракачанов\r\n"}
{"url": "http://www.bnews.bg/article/262944-nyama_radiatsiya_nad_teritoriyata_na_balgariya", "text": "\n Радиационен облак няма да мине над България. Това успокои директорът на Главна дирекция \"Пожарна безопасност и защита на населението\" главен комисар Николай Николов на брифинг пред журналисти и на въпроси свързани с опасностите след взрива край Архангелск, Русия. \r\n\r\n Всеки ден се следи радиационният гама-фон на територията на страната. Сред институциите, които отговарят пряко за следенето са Министерство на вътрешните работи (МВР), Министерство на околната среда и водите (МОСВ), Институтът за ядрена безопасност към БАН, Министерство на здравеопазването и АЕЦ \"Козлодуй\". \r\n\r\n Главен комисар Николов увери, че няма повишаване на гама фон нормите на територията на страна и в Главна дирекция \"Пожарна безопасност и защита на населението\" не са получавали от съседни страни данни за увеличена радиация. \r\n\r\n От своя страна старши комисар Красимир Шотаров посочи, че на всеки 5 години се провеждат обучения за инциденти около АЕЦ \"Козлодуй\". Предвижда се през месец ноември през настоящата година да се проведе учебна демонстрация на всички сценарии при евентуален инцидент, като ще се включат и реакциите за безопасност на цялото население при аварии. \r\n \n\t\t\t\t\t\t", "date": "2019.08.20", "title": "Няма радиация над територията на България"}
{"url": "http://www.bnews.bg/article/262938-iren_onteva_i_galena_dimova_se_zavrashtat_na_modniya_podium", "text": "\n Две легендарни манекенки отново ще излязат на котешката пътека. След близо 10-годишно отсъствие от модния подиум Ирен Онтева и Галена Димова ще дефилират за най-бляскавия фешън спектакъл на морето - Гранд глемър шоу - Марина Диневи св. Влас. \r\n\r\n Събитието ще се състои за 7-ма година на сцената в Планет Яхт и отново ще събере топ марките на сезона тази неделя (25ти.08) от 22:30 часа. Брандовете, които имаха късмета да бъдат сред избраните са гръцкия гигант за плажни облекла Sugarfree, модните къщи Dona Concept, Chic - Panagurishte, Kiara Fashion, дизайнерката с бутици и в Лондон Лилиан Едуардс, както и най-големия бранд за кожени облекла Tampa. \r\n\r\n Те ще сътворят истински спектакъл под живото звучене на популярната у нас и в чужбина изпълнителка Веселина Тодорова. \r\n\r\n А към Ирен и Галена, на сцената ще се присъединят топ модела Миглена Николова, Мисис България Станислава Андреева, носителки на титлите Мис Влас, Мис Бургас и Мис Несебър. \r\n \n\t\t\t\t\t\t", "date": "2019.08.20", "title": "Ирен Онтева и Галена Димова се завръщат на модния подиум\r\n"}
{"url": "http://www.bnews.bg/article/262936-7_kompanii_iskat_da_stroyat_aets_belene", "text": "\n Общият брой на подадените заявления за проекта АЕЦ \"Белене\" е 13. \r\n\r\n 7 от компаниите желаят да кандидатстват като стратегически инвеститор за изграждането на АЕЦ \"Белене\", 2 са за участие в проекта за доставка на оборудването и структурата по осигуряване на финансиране и 4 са заявления, които съдържат информация за миноритарен дял и закупуване на електрическа енергия. \r\n\r\n Това стана ясно на пресконференция на енергийния министър Теменужка Петкова, на която лично тя обяви колко от кандидатурите на участниците, подали заявления, могат да участват в процедурата за избор на стратегически инвеститор за АЕЦ \"Белене\". \r\n\r\n Припомняме, вчера изтече крайният срок за кандидатстването за стратегически инвеститор за строежа на АЕЦ \"Белене\". Малко по-късно стана ясно, че руската държавна корпорация \"Росатом\" също е подала заявление за участие в процедурата за избор на стратегически инвеститор по проекта АЕЦ \"Белене\". До момента е предоставено заявление за стратегически инвеститор от китайската и корейската ядрена корпорация. \r\n\r\n Останалите две оферти са за предоставяне на оборудване - от \"Фрам атом\" и \"Дженерал електрик\". Не се изключва възможността стратегическите инвеститори да се обединят с някои от тези, които искат да предоставят оборудване. \r\n\r\n Двете компании, които имат желание да участват в доставката на оборудването и да вземат участие в структурата на финансирането на проекта, са \"Фраматом\" и Дженерал електрик\". Участниците, подали четири заявления за договор за изкупуване на електрическа енергия и участие в миноритарен дял са European trade of energy Bulgaria, Еnergy distribution, Република Северна Македония и Energomont. \r\n\r\n Припомняме, процедурата беше публикувана на 22 май тази година в Официалния вестник на Европейския съюз. Срокът за приключването й е 12 месеца от датата на обявяване. \r\n\r\n Н 7 юни 2018 г. Народното събрание размрази официално проекта за строителство на втора ядрена централа в България - 30-годишният проект \"Белене\", след което такова решение гласува и Министерския съвет. \r\n\r\n Срещу строителството се обявяват категорично против всички десни формации, които в момента са извън парламента. Критика изказват ичетирите организации от АОБР, които не са доволни от изискванията на държавата към стротиелството на нова ядрена мощност. \r\n\r\n Мораториумът върху строителство на АЕЦ \"Белене\" бе въведен от Народното събрание през 2012 г. с мнозинството на ГЕРБ. Темата за проекта АЕЦ \"Белене\" обаче стана отново актуална, след като от Българска академия на науките изготвиха по поръчка на БЕХ доклад за изготвяне на Национална стратегия в областта на енергетиката с фокус върху електроенергетиката. \r\n\r\n БАН публикува доклада си в началото на 2018-та година, след изрично разрешение от БЕХ (като поръчител), но дори и това не намали споровете за целесъобразността на изграждането на нова ядрена централа. \r\n\r\n На 16 ноември 2017 г. се състоя и представянето на резюмето от доклада на БАН в присъствието на енергийния министър Теменужка Петкова. Това резюме дава вариант за реализация на АЕЦ \"Белене\", но при условие, че бъдат постигнати параметрите на финансовите анализи. От БАН категорично защитиха доклада си и 90-те варианта, които той дава. \r\n\r\n БАН публикува доклада си в началото на годината, след изрично разрешение от БЕХ (като поръчител), но дори и това не намали споровете за целесъобразността на изграждането на нова ядрена централа. \r\n\r\n След това обаче премиерът Борисов излезе с още една авангардна идея проектът \"Белене\" да стане общобалкански проект, който да се осъществи с европейско финансиране. \r\n\r\n По време на посещението си у нас през май руският премиер Дмитрий Медведев потвърди, че руската страна има интерес към АЕЦ \"Белене\". \r\n \n\t\t\t\t\t\t", "date": "2019.08.20", "title": "7 компании искат да строят АЕЦ \"Белене\""}
{"url": "http://www.bnews.bg/article/262947-vetko_se_razdeli_s_marinela", "text": "\n Още един хотел от империята на Ветко Арабаджиев мина в чужди ръце. Засега 5-звездният „Маринела“ в столицата не е продаден, а само се стопанисва и управлява от друго дружество - „Сити хотел мениджмънт“ ЕАД със собственик 37-годишния Калоян Николов, пише marica.bg. \r\n\r\n Любопитна подробност е, че фирмата е новоизлюпена, регистрирана е в края на ноември миналата година с предмет на дейност хотелиерство, ресторантьорство, туроператорска дейност и т.н. Още по-интересно е, че ЕАД-то е на същия адрес, както и фирмата на Арабаджиеви - бул. „Джеймс Баучер“ 100. \r\n\r\n Собственик на хотела е ВГ АД. Буквите на латиница отдавна красяха фасадата на 18-етажната сграда. В Борда на директорите влизат синът Вълчо Арабаджиев, дъщерята Александра и майка им Маринела Арабаджиева, а представител на дружеството до последно е била Александра. После е заличена. ВГ АД чинно е подало декларация в указания срок по Закона за мерките срещу изпиране на пари, от което очаквано става ясно, че действителните собственици са офшорни компании. Като физическо лице, участващо пряко или косвено в управлението на дружество, е посочен Петрос Економидес от Кипър, а като юридическо - Океанос Консултантс Лимитед от Вирджинските острови. \r\n\r\n Именитата пловдивска фамилия Арабаджиеви купи бившия х-л „Кемпински” в края на 2014 г. от наследниците на покойния Иван Зографски, припомня marica.bg. Цена не бе съобщена официално, според участници на имотния пазар тя се въртеше в диапазона 25-45 млн. евро. \r\n\r\n Няколко месеца по-късно изтече договорът за управление с международната верига „Кемпински”, нов контракт не бе сключен и името на хотела бе променено на „Маринела”. Направиха се много ремонти и подобрения, включително казино и допълнителни барове. Не мина и без няколко скандала - първо екозащитници от района скочиха, като разбраха, че се изкореняват японските вишни пред достолепната сграда и на тяхно място се слагат палми /запазена марка и за пловдивския хотел \"Марица\", а после ДНСК се намеси, защото откри незаконно строителство и пристрояване. След ареста на Ветко Арабаджиев хотел \"Маринела\" няколко пъти бе запечатван от данъчните заради неизрядна фискална политика. \r\n\r\n Хотелът и до днес е един от най-големите в София. Има 442 стаи и 700 легла, сочи регистърът на Министерство на туризма. Президентският апартамент на 18-ия етаж няма конкуренция в хотелския бизнес - той е най-просторният в цялата столица и заема площ от 270 квадрата. Има хол, трапезария с маса за 10 човека, офис, втора спалня със собствена баня, будоар с ретро вана и панорамна гледка оттам и заключваща система, съобразно най-високите изисквания за сигурност. \r\n\r\n \r\n\r\n \r\n\r\n Преди няколко месеца бе изтъргувана морската перла на Ветко Арабаджиев - хотел \"Виктория палас\" на Слънчев бряг. Цената бе малко над 50 милиона лева, а купувач - неизвестното дружество \"С.Б. Роял Хотелс\". \r\n\r\n Ветко и Маринела Арабаджиеви са в ареста от началото на май, след като ги екстрадираха от испанско градче, където се укриваха. Обвиненията срещу тях са за данъчни измами и пране на пари. Още тогава се заговори, че той започва да разпродава тихомълком бизнеса си, за да не може държавата чрез КПКОНПИ да сложи ръка върху него. \r\n \n\t\t\t\t\t\t", "date": "2019.08.20", "title": "Ветко се раздели с „Маринела” "}
{"url": "http://www.bnews.bg/article/262937-lekarite_ne_odobryavat_chast_ot_promenite_v_imunizatsionniya_kalendar", "text": "\n Лекарите се обявиха против някои от промените в имунизационния календар, съобщи Нова телевизия. \r\n\r\n Те настояха Министерството на здравеопазването да аргументира отпадането на част от ваксините. \r\n\r\n Припомняме, проект за изменение на имунизационния календар предвижда намаляване на приемите на основната имунизация на пневмококовата ваксина за децата до 6-годишна възраст, отпадане на пробата Манту, както и реимунизация срещу туберкулоза при деца на 11-годишна възраст. Освен това се въвежда още една реимунизация срещу коклюш при 12-годишните. \r\n\r\n Общопрактикуващият лекар д-р Гергана Николова е на мнение, че предвидените промени не могат да се приложат у нас. \r\n\r\n Управителният съвет на Националното сдружение на общопрактикуващите лекари вече е изготвило свое становище по проекта. \r\n\r\n Бихме желали да видим медицинската аргументация за отпадането на ваксините за пневмококи и промяната в мантуто, посочи д-р Николова и подчерта, че медиците не са удовлетворени от обяснението, че така е в други европейски страни. \r\n\r\n Лекарите обаче одобряват въведената ваксина срещу коклюш при деца на 12 години. \r\n\r\n \"Нещата трябва да се погледнат в цялостната им картина. Не искаме да гледаме на парче\", обясни д-р Николова. \r\n\r\n Срокът за обществено обсъждане на предложения проект изтича в петък, 23 август. \r\n \n\t\t\t\t\t\t", "date": "2019.08.20", "title": "Лекарите не одобряват част от промените в имунизационния календар"}
{"url": "http://www.bnews.bg/article/262949-vaorazhen_vze_zalozhnitsi_v_avtobus_zaplashva_da", "text": "\n \r\n18 души бяха взети за заложници в автобус в Рио де Жанейро. Въоръжен мъж е отвлякъл пътнически автобус и заплашва да го запали в средата на моста, свързващ бразилския мегаполис с Нитерой. \r\n\r\n Полицията е отцепила района и трафикът към и от моста е спрян. Властите съобщават, че маскираният нападател вероятно е член на военната полиция. Той се качил в автобуса и заплашвайки шофьора с оръжие му наредил да се отправи към моста. \r\n \r\nКъм момента са освободени четирима от заложниците. Водят се преговори, а мотивите на нападателя са неясни, посочват от полицията. \r\n \r\n \r\n \r\n  \r\n \n\t\t\t\t\t\t", "date": "2019.08.20", "title": "Въоръжен взе заложници в автобус, заплашва да..."}
{"url": "http://www.bnews.bg/article/262934-osadiha_balgarku_za_dzhebchiystvo_v_london", "text": "\n \r\nДвe джeбчийки, бългaрcки грaждaнки, зaлoвeни oт пoлициятa в Кoвънт гaрдън в бритaнcкaтa cтoлицa Лoндoн, пoлучихa 18-мeceчни приcъди, инфoрмирa вecтник „Ивнинг cтaндaрд“. \r\nДвeтe „нaгли“, кaтo ги oпрeдeля вecтникът, джeбчийки ca били зacнeти oт кaмeрa в мaгaзин в пoпулярния cрeд туриcтитe Кoвънт гaрдън кaк прoниквaт в джoбoвeтe и чaнтитe нa пaзaрувaщитe тaм грaждaни, кaтo в cъщoтo врeмe дoри крaдaт дрeхи oт щaндoвeтe. Caмo зa дeceт минути тe ca уcпeли дa cъбeрaт cтoтици пaунди. \r\n23-гoдишнaтa Coфия Ивaнoвa и 48-гoдишнaтa Тoткa Димитрoвa ca били зaceчeни oт цивилни cлужитeли oт трaнcпoртнa пoлиция нa 29 юли oщe при излизaнeтo им oт cтaнциятa нa близкoтo мeтрo зaрaди cъмнитeлнoтo им пoвeдeниe. \r\nCлeд кaтo били зaceчeни и oт кaмeритe в мaгaзинa двeтe жeни били aрecтувaни. Oщe нa cлeдвaщия дeн в cъдa тe ca ce признaли зa винoвни и ca пoлучили пo 18 мeceцa зaтвoр. \r\nНaрeдeнo им e oщe дa плaтят пo 122 пaундa oбeзщeтeниe нa тeхнитe жeртви. Инcпeктoрът oт трaнcпoртнa пoлиция Тим Уикc изтъквa прeд вecтникa, чe тoвa e билa мнoгo пoкaзaтeлнa aкция кaк цивилни eкипи мoгaт дa зaлoвят прecтъпници и дa ги ocъдят в рaмкитe нa 24 чaca. \r\nЛиca Гaрeт oт лoндoнcкaтa пoлиция кaзвa, чe прeз цялaтa гoдинa ce рaбoти нeумoрнo зa прeдoтврaтявaнe нa джeбчийcтвa и крaжби, нo пo тoвa врeмe нa гoдинaтa, кoгaтo в Лoндoн имa мнoгo пoceтитeли, прecтъплeниятa oт тoзи хaрaктeр ca нeимoвeрнo мнoгo, прeдaдe БНР. \r\n  \r\n \n\t\t\t\t\t\t", "date": "2019.08.20", "title": "Осъдиха \"българкu\" за джебчийство в Лондон "}
