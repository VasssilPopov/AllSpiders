{"url": "http://www.bnews.bg/article/237821-nahodchiv_konduktor_akrobat_veseli_plovdivchani_video", "text": "\r\nМлад кондуктор в пловдивския градски транспорт използва нестандартен метод да проверява пътниците - от тавана. \r\nВидео, заснето от пътници, стана стана хит в социалните мрежи. На записа с кондуктора \"акробат\" се вижда, че това се случва в претъпкан автобус и той търси начин да се придвижи, като буквално се катери по металните тръби, на които пътниците се държат. Така успява да провери билетите им. Това се случва на фона на силна гръцка музика, която се носи из рейса. \r\nВ града електронната система още не е заработила и във всеки автобус кондуктор минава и къса билетчетата.  \r\nОказа се, че кондукторът е 19-годишният Андрей Праматаров, за когото шефът на пловдивската транспортна фирма \"Автотранс\" Димитър Чолаков обеща 50 лева финансов стимул. Според него младият служител си е свършил перфектно работата, съобщи \"24 часа.  \r\nВидеото е заснето в малък рейс по линия 20. Отдавна пловдивчани настояват да се пускат по-големи и повече на брой автобуси. Попитан защо не пуска такива, Чолаков отговори, че не това е проблемът, а че заради снега много пловдивчани предпочитали градския транспорт. \r\n ", "date": "2018.02.28", "title": "Находчив: Кондуктор-акробат весели пловдивчани (ВИДЕО)"}
{"url": "http://www.bnews.bg/article/237826-evrostat_koi_sa_nay_bedni_v_evropa_poznayte", "text": "Жителите на Западен Лондон са шест пъти по-богати от средните европейци, докато обитателите на Северозападния район на България са три пъти по-бедни, сочи проучване на европейската статистическа служба (Евростат), цитирано от Франс прес. В проучването е сравнен по региони брутният вътрешен продукт (БВП) на човек, изразен в \"стандарт на покупателната способност\" - тоест с отчитане на разликата в цените между отделните зони, предаде БТА. Най-богатите граждани на ЕС живеят в западните квартали на Лондон, където БВП на човек е 611 процента от средния в Евросъюза. Следват гражданите на Люксембург (257 процента), на Югоизточна Ирландия (217 на сто), както и белгийската столица Брюксел и германският град Хамбург (по 200 процента). На другия край на класацията с 29 процента от средния европейски БВП на човек от населението е българският Северозападен район. Следват френската отвъдморска територия Майот в Индийския океан (33 на сто), още два български района - Северен централен и Южен централен (по 34 процента) и Североизточна Румъния (36 процента). От 21 региона с БВП на човек под 50 процента от средното за ЕС, пет са в България и съответно в Полша, четири в Унгария, три в Румъния и в Гърция и един във Франция, уточнява Евростат.", "date": "2018.02.28", "title": "Евростат: Кои са най-бедни в Европа? Познайте..."}
{"url": "http://www.bnews.bg/article/237813-robi_uilyams_imam_bolest_koyato_iska_da_me_ubie", "text": "Роби Уилямс проговори за болезнената битка, която води за психичното си здраве. \"Имам болест в главата, която иска да ме убие\", сподели звездата. \r\n44-годишният певец разкрива в откровено интервю за \"Сън\", че много пъти е бил близо до смъртта. Той сравнява напрегнатия си живот с този на Джордж Майкъл, който почина през 2016 г. \r\nТой споделя, че има моменти, в които болестта го събаря и такива, в които го издига. Освен това имал моменти на \"блаженство\", които го карали да се чувства разкошно. \r\nРоби разказва, че смъртта на Джордж Майкъл го е подтикнала да преосмисли начина си на живот: \"Нещата, които са минавали през мен, бях толкова близо до... То е като Божията благодат.\" \r\nРоби има две деца - дъщеря на 5 и син на 3 години. Той се ожени за Айда Фийлд преди 7 години. Уилямс нееднократно е казвал, че дължи живота си на Айда, тъй като му е помогнала да остане \"чист\". \r\nПреди време Роби разкри, че лекарите са открили аномалии в мозъка му. Той проговори откровено за борбата си с алкохола и наркотиците. \r\nРоби започва кариерата си на 16 в момчешката група Take That. Скоро след това започва да взима наркотици. \r\nТой е страдал от безпокойство, депресия, сценична треска и проблеми с теглото. \r\n ", "date": "2018.02.28", "title": "Роби Уилямс: Имам болест, която иска да ме убие"}
{"url": "http://www.bnews.bg/article/237814-transseksualna_zhena_uspya_da_karmi_osinovenoto_si_dete", "text": "Американски учени описаха за пръв път как транссексуална жена е могла да кърми своето осиновено дете с помощта на хормони, предизвикали появата на кърма. Учените при все това изтъкват, че трябва да бъдат направени допълнителни проучвания, за да се установи дали подобно майчино мляко е достатъчно хранително и безопасно за кърмачето. В научната разработка, публикувана в списанието \"Трансджендър хелт\", се описва случая с 30-годишна транссексуална жена, която се родила като мъж. Тя се подложила на 10-годишна женска хормонална терапия. Пациентката не е пожелала да ѝ бъде извършена операция на гърдите или на гениталиите. Тя прибягнала до услугите на медицинския екип, след като нейната бременна партньорка не пожелала да кърми бъдещото бебе. А транссексуалната жена искала да поеме изцяло тази роля, изтъкват лекарите от екипа в болницата \"Маунт Синай\" в Ню Йорк. Пациентката преминала през режим, който при предишни експерименти предизвикал производството на кърма. Лечението постигнало увеличаване на нивата на женските хормони естрадиол и прогестерон в организма. В режима бил включен и медикаментът домперидон, потискащ гаденето. Пациентката си го набавяла от Канада, тъй като лекарството не било разрешено в САЩ. То също имало свойството да увеличава кърмата. Жената използвала и помпа за кърма три пъти дневно. Тя следвала режима три месеца и половина преди раждането на детето. След което кърмила новороденото шест седмици. Растежът на кърмачето и неговите хранителни навици се оказали в нормата в този период.", "date": "2018.02.28", "title": "Tранссексуална жена успя да кърми осиновеното си дете"}
{"url": "http://www.bnews.bg/article/237818-mariya_ilieva_progovori_za_razdyalata_s_bashtata_na_sina_y", "text": "Поп певицата Мария Илиева отрече непрекъснато появяващите се слухове, че с бащата на детето й Георги са разделени. \"Това са лъжи! Георги е в България, а не в Белгия, както постоянно се твърди. Това, че пътува заради бизнеса си до Брюксел, не значи, че е зарязал семейството си. Той дори ще гледа малкия Александър, когато Мария се завърне на сцената\", разказа и пиарката на звездата Калина Илиева пред \"България Днес\". \r\nМария се чувства добре в новата си роля на майка, Александър расте здрав и щастлив, а в помощта около отглеждането му активно се включват бабите и дядовците. \r\nХитовата певица амбициозно е решила да се завърне на сцена само месец след раждането, а първото й участие е обявено за 8 март в Пловдив. \r\nБлизки до певицата споделят, че все пак има нещо странно в отношенията между нея и бащата на сина й. \r\n\"Мария е човек, който брани със зъби и нокти личното си пространство и не споделя за личния си живот дори пред приятелки\", разказва запозната. \r\nПроверка на \"България Днес\" установи, че в социалните мрежи Георги е обявил, че е необвързан, няма нито една обща снимка с майката на детето си и предпочита да прекарва свободното си време в компанията на приятели.", "date": "2018.02.28", "title": "Мария Илиева проговори за раздялата с бащата на сина й"}
{"url": "http://www.bnews.bg/article/237823-lekarite_i_nzok_podpisvat_dogovora_za_parite_za_zdrave_za_2018_g", "text": "Окончателно – нов Рамков договор за парите за здраве през 2018 г. ще има. Документът ще бъде подписан от съсловните организации на лекари и зъболекари и от Националната здравоосигурителната каса (НЗОК). До последно подписването на Националния рамков договор за тази година беше под въпрос. В договора за медицински дейности са заложени малко над 150 млн. лв. повече спрямо миналата година, а в договора за дентална дейност – 10 млн. лв. повече, обяви здравният министър Кирил Ананиев. ", "date": "2018.02.28", "title": "Лекарите и НЗОК подписват договора за парите за здраве за 2018 г."}
{"url": "http://www.bnews.bg/article/237824-uefa_se_proiznese_za_tsska_izprati_pismo_do_bfs", "text": "В Българския футболен съюз пристигна официално писмо, подписано от генералния секретар на УЕФА Теодор Теодоридис, с което европейската централа потвърждава, че ЦСКА получава правото на участие в следващото издание на европейските клубни турнири. Ето и пълния текст на писмото:  \"Уважаеми г-н Михайлов,  \r\nВъв връзка с нашата кореспонденция от 29 май 2017 г., свързана с молбата за изключение на тригодишното правило по Член 12 (2) и Член 12 (3) от правилниците за лицензиране на УЕФА и Финансов Феърплей по случая ЦСКА. В писмото, цитирано по-горе, УЕФА зае становище, че правните и други промени в структурата на ПФК ЦСКА се считат за нарушение на Член 12 от гореспоменатите правилници. В заключение, клубът не получи право да кандидатства за лиценз на УЕФА за участие в европейските турнири в рамките на следващите два сезона.  След като разгледа фактите и обстоятелствата, възникнали при делата в КАС с номера 2017/A/5177 и 2017/A/5201, администрацията на УЕФА стигна до заключението, че тригодишното правило, важащо за клуба, изтича през сезон 2017-2018 г.  УЕФА потвърждава, че ПФК ЦСКА има право да участва в следващото издание на европейските клубни турнири, ако се класира по спортни резултати, отговаря на всички други изисквания, заложени в съответните правилници на УЕФА и покрие лицензионните изисквания на Българския футболен съюз. Моля, своевременно да уведомите клуба\". ", "date": "2018.02.28", "title": "УЕФА се произнесе за ЦСКА, изпрати писмо до БФС"}
{"url": "http://www.bnews.bg/article/237822-ninova_borisov_e_sram_za_balgariya_i_za_neyniya_evropeyski_obraz_predsedatelstvoto_priklyuchi", "text": "\"Потресена съм. Премиер на България, която е председател на Съвета на ЕС, замеси по недопустим начин премиер на друга европейска държава, като излъга нагло, че г-н Бабиш му е предоставил документи за скандална сделка. Бойко Борисов е срам за България и за нейния европейски образ. Председателството приключи.\". Така реагира светкавично Корнелия Нинова във Фейсбук на новината от Чехия, че премиерът Бабиш не е предоставял на България никакви документи по сделката с ЧЕЗ. Припомняме какво съобщи правителствената пресслужба и самият Борисов ден по-рано: след като беше поискана от премиера Борисов при проведения телефонен разговор между двамата. Върху нея няма гриф за сигурност, но поради факта, че не е съставена от орган на изпълнителната власт в България и съдържа данни за евентуални бъдещи банкови операции, е заведена в секретното деловодство на Народното събрание. Без да коментираме съдържанието на предоставения материал и каквито и тълкувания да му бъдат правени, подчертаваме, че това е първата официална информация по сделката и тя беше предадена на народните представители незабавно след получаването й, съобщават още от Министерски съвет.\" А това отговори Бабиш от Чехия:  , съобщава Чешката преса.  ", "date": "2018.02.28", "title": "Нинова: Борисов е срам за България и за нейния европейски образ. Председателството приключи."}
{"url": "http://www.bnews.bg/article/237812-izvanredno_babish_zakopa_borisov_ne_sam_mu_prashtal_dokumenti", "text": "съобщава Чешката преса. По нейни данни Бабиш е събрал днес жуналисти, за да коментира вчерашното изказване на Бойко Борисов и да отговори на въпроси относно продажбата на ЧЕЗ. Чешката пресагентура се позовава на информация от Ройтерс, според която в изявлението си от вчера Бойко Борисов е споменал, че е разговарял по телефона с Бабиш и е получил от него документи. Именно според тези документи в сделката била ангажирана руско - грузинска компания със седалище в офшорна зона, както руска и българска банка. Точните думи на Борисов от вчера са:   защото има банкова информация, и виждам руско-грузински офшорки, руски банки, български и то от тези, които и преди по някаква причина са имали проблеми. Тъй като законът за банките е много строг, ще им спестя имената за пред медиите – иначе парламентаристите могат да отидат да се запознаят с тях\"  \"Премиерът Бойко Борисов ме информира, че има проблеми с тази фирма и със сделката, а аз му обяснявах как тази сделка протича от страна на Чехия. От самото начало тази продажба не ни хареса. С посредничеството на Министерство на финансите на Чехия, обаче, бяхме няколко пъти уверени, че въпросната фирма Инерком е напълно прозрачна. Заради това и бе одобрена продажбата на ЧЕЗ\", допълни Бабиш. Той разкри още, че на няколко пъти е получил и уверение от страна на ЧЕЗ за прозрачността на сделката с българската фирма. Според чешкия премиер в оставка трябва все пак министерство на финансите на Чехия да изиска от борда на директорите на ЧЕЗ още информация от гледна точка на сегашната ситуация. Бабиш отказа коментар на въпроса дали има доверие на генералния директор на ЧЕЗ Даниел Бенеш. Отново изказа мнение, че трябва да се организира тим от експерти, които да прокоментират с ръководството на ЧЕЗ евентуално разделяне на компанията, предаде БЛИЦ. \r\n ", "date": "2018.02.28", "title": "ИЗВЪНРЕДНО: Бабиш закопа Борисов: Не съм му пращал документи!"}
{"url": "http://www.bnews.bg/article/237740-lisa_mari_presli_razorena_zhenata_na_elvis_poharchi_nasledstvoto_mu", "text": "Лиса Мари Пресли обяви, че е разорена в следствие на дългата съдебна битка с бившия си мениджър Бари Сийгъл. \r\n50-годишната певица води съдебен спор с бизнесмена, когото обвинява за изчезването на богатството си. Тя го съди за нарушаване на доверието, небрежност и конструктивна измама. \r\nЛиса е имала активи на стойност 100 милиона долара, но сега трябва да разчита на последните си 14 000 долара. Тя има и огромен дълг по кредитни карти, за който твърди, че трябва да бъде покрит от Сийгъл. \r\nБившият служител на Лиса продал 85% от дяла ѝ в Елвис Пресли Ентърпрайзис. Дъщерята на великия музикант имала и 500 000 долара дълг по кредитните си карти. \r\nПевицата обвинява Сийгъл, че е поставил собствения си икономически интерес пред нейния, както и че той е закупил имение в Англия на стойност 9 милиона долара с нейни пари, което я поставило в тежка финансова ситуация. \r\nАдвокатът на Сийгъл - Леон Гладстоун, коментира: \"Ясно че, че Лиса Мари преминава през труден период и търси начин начин да обвини другите, вместо да поеме отговорност за действията си.\" \r\nТой допълва, че през 2005 г., когато продават нейния дял в Елвис Пресли Ентърпрайсиз, с парита е покрит неин дълг от 20 милиона долара и ѝ остават от 40 милиона долара. \r\nВ изявлението се подчертава, че през следващите години Лиса Мари е успяла да похарчи по-голямата част от състоянието си. \r\n ", "date": "2018.02.28", "title": "Лиса Мари Пресли - разорена! Жената на Елвис похарчи наследството му"}
{"url": "http://www.bnews.bg/article/237815-po_mlad_rotshild_poema_shtafetata", "text": "\r\nНай-известната банкова династия в Европа - Ротшилд, ще има нов лидер. \r\n Сегашният председател на инвестиционната банка Rothschild & Co. Дейвид де Ротшилд, който навърши 75 години съобщи, че ще се оттегли от оперативното управление и ще назначи на това място 37-годишния си син Александър де Ротшилд, съобщи \"Файнейшъл таймс\".  \r\nАлександър се присъедини към висшия мениджмънт на Rothschild & Co. по време на финансовата криза от 2008 година и стана заместник на баща си.  \r\nДотогава той натрупа опит в банката Bear Sterns, както и в инвестиционната компания Argan Capital. При идването си в семейната компания Александър създаде отдела Rothschild Merchant Banking.  \r\nБанката на Ротшилд е една от най-старите в Европа, основана е преди 200 години от Майер Ротшилд и развита от неговите петима синове като водеща европейска банка. Днес Rothschild & Co.има 2800 служители в 40 страни, а за шестте месеца на 2017 година печалбата й възлезе на 852 милиона евро.  \r\n ", "date": "2018.02.28", "title": "По-млад Ротшилд поема щафетата"}
{"url": "http://www.bnews.bg/article/237816-obvinenite_pernishki_kmetove_s_obshta_garantsiya_ot_blizo_200_bona", "text": "Специализираната прокуратура обвини двама бивши кметове  на Перник  в престъпления по служба – престъпление по чл. 282 ал.2 от НК, съобщиха от държавното обвинение. На И. Никифорова е повдигнато обвинение за това, че за времето от 08.09.2014г. до 09.09.2014г. в гр. Перник, в качеството си на временно изпълняваща длъжността кмет на община Перник е превишила правата си по ЗМСМА и Закона за защита при бедствия, като без да е възникнало бедствие на територия на община Перник по смисъла на чл. 2 от ЗЗБ, свикала кризисния щаб за изпълнение на Общинския план за защита при бедствия на община Перник за 2014г. и издала заповед, с която възложила на търговско дружество, със специализирани сметосъбиращи машини, контейнеровози, работници и друга специализирана техника да извърши почистване на битови отпадъци в Община Перник – райони по допълнителни указания и със срок на сметоизвозване до преодоляване на кризисната ситуация. Това Никифорова извършила с цел да набави за същото търговско дружество имотна облага, въпреки наличието на действащ договор № 18 от 26.09.2005г. със същия предмет с друго дружество. И. Иванов е обвинен в това, че на 22.12.2014г., в гр. Перник, като кмет на община Перник, не изпълнил служебните си задължения и без да е възникнало бедствие по смисъла на чл. 2 от ЗЗБ на територия на община Перник , извършил плащания с три платежни нареждания от дата 22.12.2014г. в  полза на търговското дружество, на което Никифорова възложила дейности  за суми съответно: 430  010 лв.; 370  020лв. и 458 230лв., и от това са настъпили значителни вредни последици за бюджета на община Перник – сума в размер на 1 258 260,00 /един милион двеста петдесет и осем хиляди двеста и шестдесет/ лева. Разследването продължава.", "date": "2018.02.28", "title": "Обвинените пернишки кметове с обща гаранция от близо 200 бона"}
{"url": "http://www.bnews.bg/article/237820-otvoriha_avtomagistrala_hemus_patishtata_sa_zasnezheni", "text": "АМ \"Хемус\" е вече свободна за преминаване на автомобили в двете посоки. Заради, възникналото по-рано ПТП, движението в посока Варна се отклонява на ПВ \"Слънчево\" по стария път София - Варна, съобщиха от ОДМВР в града. В град Аксаково, считано от 12:00 часа днес до 24:00 часа на 01.03.2018 г., е обявено бедствено положение. Усложнена остава обстановката в цялата област. Апел към шофьорите: Не предприемайте пътуване в областта, както и в Северозточна България и Бургаска област, ако това не е наложително. При възникнала необходимост  тръгвайте на път със заредени резервоари на автомобилите, с течност за чистачки, подходящи гуми и вериги на разположение. Шофирайте със съобразена скорост и повишено внимание, спазвайки указанията на „Пътна полиция“. Блокирането на движението от автомобили, които не са с подходящи гуми затруднява работата на снегопочистващата техника и възпрепятства пътуването на всички останали шофьори.", "date": "2018.02.28", "title": "Отвориха автомагистрала \"Хемус\", пътищата са заснежени"}
{"url": "http://www.bnews.bg/article/237825-borisov_udari_danoto_dokumentite_ne_bili_ot_babish_a_ot_zam_finansov_ministar_v_chehiya", "text": "Дали е с високо кръвно или вече в болница премиерът Борисов, още не е ясно, но ПР-те му са в треска да замазват огромните му лъжи. След като стана ясно, че документите, които той обяви,  , а след това  , правителствената служба отново извъртя и своите, и на шефа си думи и пусна поредното съобщение: „По повод появили се медийни интерпретации държим да уточним, че информацията относно сделката с ЧЕЗ е изпратена веднага след проведения телефонен разговор между премиерите Борисов и Бабиш от електронната поща на Ондрей Ланда, заместник-министър на финансите в чешкото правителство и член на Надзорния съвет на ЧЕЗ, до съветник в кабинета на българския министър-председател“. . Върху нея няма гриф за сигурност, но поради факта, че не е съставена от орган на изпълнителната власт в България и съдържа данни за евентуални бъдещи банкови операции, е заведена в секретното деловодство на Народното събрание. Без да коментираме съдържанието на предоставения материал и каквито и тълкувания да му бъдат правени, подчертаваме, че това е първата официална информация по сделката и тя беше предадена на народните представители незабавно след получаването й“, пишат още от МС. По-рано обаче съобщихте ето това:  след като беше поискана от премиера Борисов при проведения телефонен разговор между двамата. Върху нея няма гриф за сигурност, но поради факта, че не е съставена от орган на изпълнителната власт в България и съдържа данни за евентуални бъдещи банкови операции, е заведена в секретното деловодство на Народното събрание. Без да коментираме съдържанието на предоставения материал и каквито и тълкувания да му бъдат правени, подчертаваме, че това е първата официална информация по сделката и тя беше предадена на народните представители незабавно след получаването й, съобщават още от Министерски съвет.\" Лош ли е материалът, г-н Борисов, че му приказвате каквото Ви светне, когато Ви дойде на езика? А след това започват още по-големи лъжи. \r\n ", "date": "2018.02.28", "title": "Борисов удари дъното - документите не били от Бабиш, а от зам. финансов министър в Чехия!"}
{"url": "http://www.bnews.bg/article/237819-dzhizasa_pak_ergen_kuponyasva_bez_esmer", "text": "Футболистът използва почивката, за да се забавлява у нас Футболягата Благо Джизъса цяла вечер се забавлява на попфолк ритмите без съпругата си Есмер, видя \"България Днес\". Татуираният млад татко пя и танцува на хитовете, а компания в сепарето му правеше Меглена Каканашева-Мегз, дошла с приятелка. \"Случайно се запознахме, но съм щастлива, че най-сетне имах възможността да го видя на", "date": "2018.02.28", "title": "Джизъса пак ерген! Купонясва без Есмер"}
{"url": "http://www.bnews.bg/article/237811-borisov_si_prizna_sekretnite_dokumenti_ne_bili_sekretni_no_bili_ot_babish", "text": "След като вчера в Народното събрание  , той извади поредния си номер от ръкава,за да печели време.  И ги вкара в секретното деловодство, да ги видят депутатите. Е, видяха ги.  \"Искам да ви информирам, че преди малко се връщаме от секретното деловодство на НС, видяхме поредната подигравка на Борисов\". Това заяви на брифинг в парламента депутатът от БСП Жельо Бойчев. Настояваме утре да бъде поканено ръководството на Българска банка по развитие и да обясни защо излъга че няма отношение към покупкопродажбата на ЧЕЗ\", посочи Бойчев. \"След като Българска банка за развитие стои зад купувача на ЧЕЗ,  За нас поведението на Борисов е необяснимо и неоправдано по никакъв начин, защото лъже, че няма информация\", атакува остро социалистът. Според него ако премиерът наистина не е знаел за сделката, мястото му не е на този пост. Дойде и времето правителствените ПР-и да замажат поредния скандал, сътворен от изкусната ръка на Бойко: \"Информацията, свързана с източниците на финансиране на сделката по продажбата на бизнеса на ЧЕЗ Груп в България, предоставена от министър-председателя Бойко Борисов на народните представители вчера, е  след като беше поискана от премиера Борисов при проведения телефонен разговор между двамата. Без да коментираме съдържанието на предоставения материал и каквито и тълкувания да му бъдат правени, подчертаваме, че това е първата официална информация по сделката и тя беше предадена на народните представители незабавно след получаването й, съобщават още от Министерски съвет.\" Пълен позор, г-н премиер!", "date": "2018.02.28", "title": "Борисов си призна: \"Секретните\" документи не били секретни, но били от Бабиш"}
{"url": "http://www.bnews.bg/article/237801-dashteryata_na_galabin_boevski_ne_iska_da_chue_za_tenis_otkaza_i_na_sasht", "text": "Дъщерята на Гълъбин Боевски – Сара, не иска и да чуе за тенис. Наследницата на спортиста бе една от най-обещаващите тенис – звезди, но след приключението с кокаина, не е посягала към ракетата. \r\nМомичето получи предложение за стипендия в САЩ, но твърдо отказа. Откакто арестуваха баща й преди няколко години с 9 килограма кокаин в раницата, дъщеря му не иска и да чуе за тенис. \r\nЖивотът на Сара не бе никак лесен след ареста на баща й. С майка й обикаляха няколко години по учреждения, с надеждата да го измъкнат по-рано от затвора. Това не се случи и наследницата на Боевски загуби всякакво желание да тренира. \r\n„Сара спря да се съобразява със строгия режим, който баща й налагаше. Започна да ходи по купони, забърка се с лоша компания. Това доведе и до скандали в семейството, а тя се изнесе от дома”. \r\nТенисистката получила предложение със стипендия от престижен американски университет. Успоредно с възможността да продължи своето образование, тя трябваше да играе за отбора на учебното заведение, но в крайна сметка отказала. \r\nПричина за това била и любовта. Късметът на Сара се усмихна и преди няколко години тя се впусна в сериозна връзка. През изминалата година, по-голямата дъщеря на Гълъбин Боевски дори стана майка. \r\n„В живота на всяка жена рано или късно идва щастието. Лесно ще го разпознаете. Има най-вкусните бузки, най-нежната усмивка и най-искрените очички”, пише тя във Фейсбук. \r\nТова е второ внуче за Гълъбин Боевски. Първото е момче, кръстено на него и е от сина му Пол. Младежът имаше връзка с момиче, на име Капка, но малко след раждането на детето се разделиха. Наскоро Пол се ожени за друго момиче – Вилияна. Баща му пък от няколко години пребивава в чужбина, като периодично се мести в Испания, Англия, Сърбия и другаде. \r\n ", "date": "2018.02.28", "title": "Дъщерята на Гълъбин Боевски не иска да чуе за тенис, отказа и на САЩ"}
{"url": "http://www.bnews.bg/article/237805-viktoriya_bekam_s_pateritsi_i_shina", "text": "Контузената Виктория Бекъм сподели кадър в Инстаграм. Съпругата на Дейвид Бекъм е претърпяла инцидент по време на ски ваканция със семейството. \r\nПо думите на самата Виктория става дума за лека фрактура.  Феновете на дизайнерката се шегуват, че Виктория придава нов смисъл на шината и патериците. Когато тя ги ползва, приличат по-скоро на моден аксесоар \r\nГ-жа Бекъм благодари на всички за благопожеланията, ко ито е получила за скорошно оздравяване. \r\n ", "date": "2018.02.28", "title": " Виктория Бекъм с патерици и шина"}
{"url": "http://www.bnews.bg/article/237810-kim_chen_un_imal_brazilski_pasport_vizhte_dokumentite_na_hitler_i_stalin_snimki", "text": "\r\nЛидерът на Северна Корея - Ким Чен Ун, е използвал бразилски паспорт, за да получи виза за посещение на западните държави и САЩ. \r\n Това съобщи \"Ройтерс\", която публикува документа. Подозренията са, че с този паспорт бъдещият лидер се е подготвял за бягство, ако не успее да овладее властта. Подобен паспорт имал и баща му. Имената им са съответно Джозеф Пваг и Иджон Чой. \r\nПаспортът е издаден през 90-те години на миналия век. \r\nДокументите на още няколко тоталитарни лидери от близкото минало публикува руското издание РБК. От тях правят впечатление партийният билет на Йосиф Сталин,  както и документи на Хитлер и Владимир Ленин. \r\n ", "date": "2018.02.28", "title": "Ким Чен Ун имал бразилски паспорт, вижте документите на Хитлер и Сталин (СНИМКИ)"}
{"url": "http://www.bnews.bg/article/237817-ot_kevr_progovoriha_za_tsenata_na_toka", "text": "Комисията за енергийно и водно регулиране (КЕВР) няма да допусне рязко повишаване на цените на тока, заявиха от комисията на извънреден брифинг. Припомняме, че днес и трите електроразпределителни дружества у нас –   и „Електроразпределение Север”, обявиха, че искат нови цени на тока. „Едновременно с това, че поради продажбата на ЧЕЗ цената рязко ще се повиши… това са спекулации, ако някой иска да реализира политически проекти чрез цената на ЧЕЗ, няма как да се случи това. Нито кредитите, нито лихвите са ценообразуващи”, коментира председателят на КЕВР Иван Иванов. Всяка година дружествата искат голямо увеличение, но ние не се съгласяваме, допълни той. ", "date": "2018.02.28", "title": "От КЕВР проговориха за цената на тока..."}
{"url": "http://www.bnews.bg/article/237802-sled_chez_i_evn_iska_promyana_v_tsenite_na_toka", "text": "След като стана ясно, че  , със сходно съобщение излязоха от EVN: \"В съответствие с нормативната уредба дружествата от групата на EVN България – “Електроразпределение Юг“, „EVN България Електроснабдяване“ и „EVN България Топлофикация“ ще внесат в КЕВР до края на месец март 2018 г. заявленията си за утвърждаване на нови цени на мрежови услуги, електрическа и топлинна енергия, които да са в сила от 01.07.2018 г. Заявленията ще се базират на Наредбата за регулиране на цените на електрическата енергия на КЕВР.  \r\nКакто и досега, заявленията за нови цени ще следват основните принципи за сигурност на снабдяване, качество на обслужването, адекватна възвращаемост и покриване на оперативни разходи. Заявленията ще отразяват и наложените задължения на операторите на разпределителни мрежи по отношение на либерализирания пазар на електроенергия в България.  \r\nВ случай че до изтичане на срока за подаване на ценовите заявления (30 март 2018 г.) настъпят промени в нормативната рамка, те ще бъдат отразени от дружествата.\"", "date": "2018.02.28", "title": "След ЧЕЗ: И  EVN иска промяна в цените на тока"}
{"url": "http://www.bnews.bg/article/237803-prezidentat_v_skandala_s_prodazhbata_na_chez_zhertvata_ne_e_vlastta_a_grazhdanite", "text": "Жертва на скандала с ЧЕЗ не е властта, а гражданите. Това заяви президентът Румен Радев пред журналисти по повод скандала със закупуването на ЧЕЗ от фирмата “Инерком” на Гинка Върбакова. “Зададох въпроси, а вчера премиерът даде съвети. Очакваме отговори. Видяхте, че тази сутрин никой не уважи искането на парламента за изслушване. Чух даже и закани към някакви гадове. Според мен в скандала с продажбата на ЧЕЗ  жертвата не е властта, жертвата сме ние. Затова и държим да знаем как така тази фирма без история и без капацитет, получава такива големи банкови гаранции. Кои са банките и кои са най-вече механизмите за финансиране? Получила ли е тази фирма политическа подкрепа, за да бъдат банките толкова щедри към нея? И как така отговорните институции научават за това и започват да действат постфактум? Ето това са въпросите”, заяви Радев. “Склонен съм да говоря с чешкия президент, но нека не забравяме - отговорността по този случай остава в България. Тя не може да се търси извън нея”, посочи той относно апелът на премиера Бойко Борисов да говори с чешкия президент по темата за ЧЕЗ. “Вече изплуваха имена на банки и офшорки. Много е важен механизмът, по който е замислено това финансиране”, допълни Радев. На въпрос дали ще свика КСНС по повод ЧЕЗ, той отговори така: Бих свикал КСНС за обща тема енергетика. ЧЕЗ е частен случай. АЕЦ “Белена” също. Ако нямаме стратегия за енергетиката всичко ще се решава на парче и ще имаме скандал след скандал.", "date": "2018.02.28", "title": "Президентът:  В скандала с продажбата на ЧЕЗ  жертвата не е властта, а гражданите!"}
{"url": "http://www.bnews.bg/article/237806-koruptsiyata_v_obshtinata_bedstvieto_na_pernik_e_neraboteshta_firma", "text": "Сметоизвозването в Перник се контролира неофициално от бизнесмени с широкоспектърна дейност, съобщи ръководителят на Специализирана прокуратура Иван Гешев по повод арестите и акцията в Перник. При акцията в Перник вече има задържани две длъжностни лица – бившият кмет на общината Иван Иванов и още един бивш кмет. Тяхното задържане е за 24 часа, а до края на деня ще стане ясно дали ще им бъдат повдигнати обвинения. Акцията продължава, претърсват се адреси, изземват се документи от общината. Интересно е, че парите са дадени за несвършени услуги, а фирмите са собственост на един и същи човек. Припомняме, че Специализираната прокуратура е образувала досъдебно производство за сключване на неизгодна сделка от длъжностно лице през 2014 г., от която за община Перник е произлязла значителна вреда – престъпление по чл. 220 ал.1 от НК. Законен повод за образуване на досъдебното производство е изготвен доклад от АДФИ за извършена финансова инспекция на община Перник за периода 2011- 2016г. Установено е до момента, че на 09.09.2014 г. от Община Перник е било възложено кризисно сметосъбиране и сметоизвозване на територията на общината на търговско дружество, на което е изплатена сумата от 1 258 260 лева. Освен че не е бил извършен анализ на цените и услугите, предложени от това дружество, посочената сума е била изплатена без в протоколите за приемане на свършената работа да е бил посочен район на изпълнение и без към тези протоколи да са били приложени документи, удостоверяващи реално извършените действия. Същевременно към този момент общината е изплащала възнаграждение за същата дейност по сметосъбиране и сметоизвозване на друго дружество, с което е имала действащ основен договор. По основния договор е заплатена сумата от 495 168 лева.   \r\nПо думите на Гешев управители на фирмите за сметосъбиране, сметоизвозване и снегопочистване са различни подставени лица. Чрез тези фирми през годините целенасочено, постоянно, методично е източвана общината. \r\n . \r\n Временно изпълняващ длъжността кмет със заповед е възложил сметопочистването на една фирма, при положение, че има действащ договор с друга фирма. За действието си се позовава на бедствие в Перник, посочи Гешев. \r\n  \r\nПо думите му, бедствието е неработеща фирма в продължение на три дни. Ситуацията е създадена съзнателно, според разследващите, за да може управниците да стъпят на нея и да наредят сметоизвозването да се извърши от друга фирма. И двете фирми обаче, са под контрола на едно и също лице, поясни Гешев. \r\n  \r\nВ резултат за една и съща работа е платено веднъж на фирмата, която има договор и още един път на друга фирма, със същия контрол, като цената по второто плащане е 4 пъти по-голяма от стойността на първия договор. Фактически за една и съща работа е платено 4-5 пъти, без тя реално да е извършена, без да има протоколи, без да се уточнят районите, подчерта шефът на Специализираната прокуратура. Той цитира данни, според които е извършено едно плащане към втората фирма в размер на 1,2 млн.лв. - 1,3 млн. лв., която е ЗМБГ. Първата фирма, с която има договор от 2005 г. е \"Стройинженеринг\", впоследствие преименувана в \"Лиел констракшън\". \r\n  \r\nПроверяваме хора, за които е публична тайна, че стоят зад сметопочистването, сметоизвозването, снегопочистването в Перник, съобщи още Гешев. \r\n  \r\n ", "date": "2018.02.28", "title": "Корупцията в общината: Бедствието на Перник е неработеща фирма"}
{"url": "http://www.bnews.bg/article/237787-20_5_mln_evro_otarvaha_shakira_ot_zatvora", "text": "Певицата Шакира е обвинена в укриване на данъци и имаше реална опасност да влезе в затвора. Испанските данъчни власти са помолили разследващи да се разровят във финансовите афери на 40-годишната звезда за годините между 2011 и 2014 година, след като започна да се говори, че не си е платила всички данъци, съобщава „Дейли Мейл“. Звездата плати глоба в размер на 20,5 млн. евро, за да не влезе в затвора. Очаква се сега тя да заведе дело срещу данъчните власти. По-рано испанската данъчна агенция обясни, че колумбийката е живяла в Испания през този период, следователно е трябвало данък върху приходите си от всички свои изяви по света, а не само от участията си в Испания. Държавното обвинение сега трябва да реши дали е съгласно с данъчните и дали да предприеме юридически действия. Източници, близки до Шакира, заявили пред местни медии, че тя винаги си е плащала всички налози и била готова д изтърпи „икономическите последици“ от случката, която изглежала повече като недоразумение, отколкото като умишлен опит да скрие данъци. Каталунски вестник твърди, че става дума за „няколко десетки милиона евро“, за които прокуратурата може да поиска дори затвор. Защитата на певицата настоява, че тя е пребивавала в Испания по-малко от 183 дни за въпросните години, което означава, че не трябва да плаща данък върху приходите си от дейности извън Испания. Името на Шакира лъсна в скандала с офшорни документи „Парадайз“, където беше посочено, че е прехвърлила 34 млн. евро под формата на авторски права в офшорна фирма в Малта. \r\n ", "date": "2018.02.28", "title": " 20,5 млн. евро отърваха Шакира от затвора"}
{"url": "http://www.bnews.bg/article/237798-kakvo_si_govoriha_borisov_i_ananiev", "text": "В 17.00 часа в Министерство на здравеопазването ще се състои церемония по подписване на Националния рамков договор за 2018 г. Това зяви пред журналисти здравният министър Кирил Ананиев след среща с премиера Бойко Борисов във връзка с опасността от провал на подписването на Националния рамков договор (НРД) - 2018 г. „Там ще разкажем подробности от срещата\", измъкна се от въпросите Ананиев. На срещата при премиера са били представители на Българския лекарски съюз, Български зъболекарски съюз, представители на НЗОК и на здравно министерство.   От лекарския съюз обявиха, че все още не са получили информация за проведено гласуване на Надзора на НЗОК за това дали институцията ще подпише рамковия договор, което трябва да се случи утре.  Върху документа трябва да положат подписите си председателят и членовете на Надзора, здравният министър и председателят на Българския лекарски съюз.  От БЛС обявиха, че днес следобед председателят на съсловната организация е получил покана за среща с премиера Бойко Борисов, която ще се състои в 11 часа утре. Покана за срещата са получили още представители на зъболекарския съюз и на здравното министерство.  Ако не бъде подписан рамков договор за 2018 г., ще продължи да действа договора от миналата година.  Проблемите около подписването на рамковия договор се задълбочиха около скандала с поисканата от здравния министър Кирил Ананиев оставка на шефа на Касата Камен Плочев заради искането за актуализация на бюджета на институцията за покриване на дългове към чужди каси.", "date": "2018.02.28", "title": "Какво си говориха Борисов и Ананиев? "}
{"url": "http://www.bnews.bg/article/237800-vremeto_pecheli_zatvaryat_hemus_i_v_dvete_posoki_aksakovo_bedstva", "text": "\r\nСъздава се организация за затваряне за движението по АМ \"Хемус\" в двете поски. Автомобили няма да бъдат допускани да се движат по магистралата от всички пътни възли, съобщиха от ОДМВР-Варна. Във връзка с влошените метеорологични условия на територията на областта са въведени редица ограничения за движение на МПС На територията на област Варна е ограничено движението на МПС над 12 тона по път I-9 Старо Оряхово - Обзор и по път II-29 Варна - Добрич. За всички МПС е спрямо преминаването по третокласния път III-2901 от Аксаковска панорама до Суворово и по път III-2902 от Аксаковска панорама до Кичево. В град Аксаково, считано от 12:00 часа днес до 24:00 часа на 01.03.2018 г., е обявено бедствено положение. Усложнена остава обстановката в цялата област. Апел към шофьорите: Не предприемайте пътуване в областта, както и в Северозточна България и Бургаска област, ако това не е наложително. При възникнала необходимост  тръгвайте на път със заредени резервоари на автомобилите, с течност за чистачки, подходящи гуми и вериги на разположение. Шофирайте със съобразена скорост и повишено внимание, спазвайки указанията на „Пътна полиция“. Блокирането на движението от автомобили, които не са с подходящи гуми затруднява работата на снегопочистващата техника и възпрепятства пътуването на всички останали шофьори.", "date": "2018.02.28", "title": "Времето печели: Затварят \"Хемус\" и в двете посоки! Аксаково бедства!"}
{"url": "http://www.bnews.bg/article/237808-stoichkov_pak_izliza_na_ispanski_teren", "text": "Легендата на българския футбол Христо Стоичков ще се включи в благотворителния мач \"Спогодби за мир\". Срещата ще се играе на 24 март на стадион \"Алфонсо Ластрас Рамирес\" в мексиканския град Сан Луис Потоси.  Камата намери място в селекцията на сръбския треньор Бора Милутинович. В мача ще играят още чилиецът Иван Саморано, испанецът Гайска Мендиета, бразилецът Мауро Силва и други. Това е четвъртото издание на мача за мир и първото извън Европа, след като преди това срещата се провежда на два пъти в Италия и миналата година в Мадрид.", "date": "2018.02.28", "title": "Стоичков пак излиза на испански терен"}
{"url": "http://www.bnews.bg/article/237799-ledena_hvatka_v_burgasko_150_koli_blokirani_na_patya", "text": "Близо 150 автомобила са блокирани по пътя Равда - Несебър, сред тях и семейство с болно дете. Затворена за движение остава АМ „Тракия\" в участъка Карнобат - Бургас. В област Бургас затворени за движение са „Дюленският проход“, пътя Обзор - Слънчев бряг, отсечките Миролюбово – Каблешково - Ахелой и Равда- Несебър. Ограничения за товарни автомобили над 12 тона са въведени за „Ришкия“ и „Айтоския проход“. Сигнали за бедстващи хора няма постъпили, каза областният управител Вълчо Чолаков: Има информация за 10 коли, които се намират в отсечката Каблешково – Ахелой. Работи се по освобождаването на автомобилите. Има и спрели автомобили между Равда и Несебър. Има дете след операция в един от автомобилите. По искане на майката е организирана евакуация на детето. Обстановката в страната в отделни райони остава усложнена. Препоръката към шофьорите е да шофират с повишено внимание и съобразена скорост. Нови ограничения са въведени по пътищата в област Добрич, заради усложнената зимна обстановка. В община Генерал Тошево все още има откъснати села. Община Крушари е напълно блокирана в снега. Двайсет селища са без ток. В община Малко Търново има села, които са с прекъснато електрозахранване вече 2 денонощия.   Три села в община Ардино остават блокирани, като достъпът до тях е невъзможен заради силно пресечения планински терен. Снежната покривка в района надхвърля половин метър. Машини се опитват да пробият преспите до селата Мак, Теменуга и Зимище, които са останали в плен на снега. Те се намират високо в планината и в момента достъпът до тях е невъзможен. Кметът Ресми Мурад каза, че хората там са запасени с хранителни продукти, но в други населени места е възможно доставките да бъдат затруднени. Продължава обилният снеговалеж в област Стара Загора. Новата снежна покривка на места надминава 40 см. Четвъртък и петък ще бъдат неучебни дни в община Казанлък. 180 тира край Гурково и 80 на летището в Стара Загора изчакват отварянето на „Прохода на Републиката“, който е забранен за движение за коли с над 12 тона заради затворената граница с Румъния и снегонавяванията край Русе. Пред „Хоризонт“ кметът на Стара Загора Живко Тодоров съобщи, че цяла нощ техниката на концесионера е разчиствала основните улици в града, но неправилно паркирани автомобили пречат на работата им, предаде БНР.", "date": "2018.02.28", "title": "Ледена хватка в Бургаско: 150 коли блокирани на пътя!"}
{"url": "http://www.bnews.bg/article/237807-nechoveshko_brat_iznasili_bremennata_si_sestra_prashtat_go", "text": "Софийска районна прокуратура внесе обвинителен акт за изнасилване на бременна жена – сестра на извършителя Свидетелката Л. и обв. Данаил А. били брат и сестра. Л. живеела заедно със св. Н. – на семейни начала в гр. Червен бряг, като към месец януари 2017 г., била бременна в четвъртия месец.  На 24.01.2017 г., тя пристигнала в София и отседнала в апартамента майка си – в ж.к. „Люлин“, където живеел и обв. А. На 26.01.2017 г. около обяд Л. останала сама в жилището заедно с брат си. Около 11.30 часа обвиняемият започнал да извършва спрямо сестра си действия, целящи удовлетворяване на неговото полово желание. Л. се разплакала, но въпреки това обвиняемият съблякъл насилствено дрехите й, след което я поставил на леглото и я прихванал силно с ръце, ограничавайки по този начин съпротивата й. Използвайки описаната сила, А. се съвкупил с Л., след което я заплашил, че „ако каже на някой, няма да й се размине“. Едва на 02.02.2017 г.,  пострадалата споделила на свидетеля Н. за случилото, тъй като изпитвала страх от брат си. На 27.08.2017 г., Л. отново се намирала в описания по-горе апартамент. Около обяд излязла на разходка заедно с бебето си. Прибирайки се, в близост до блока срещнала обв. Данаил А. Той взел количката с бебето и тръгнал в посока на намиращо се в близост училище. Спрял зад училището и нанесъл няколко удара с юмруци в областта на тялото на сестра си, като й разпоредил „да мълчи и да върви след него“, след което се прибрал в апартамента, в който живеел заедно с бебето и с пострадалата Л., която вървяла зад него. А. оставил бебето на леглото и съблякъл дрехите си, след което заявил на Л., че „ще убие и нея и детето“ ако не изпълни неговите нареждания. Непосредствено след това той хванал Л. за косата, повалил я на земята и се съвкупил с нея. По случая е образувано досъдебно производство под ръководството и надзора на Софийска районна прокуратура. Разследването е приключено, като на 28.02.2018 г. е внесен обвинителен акт срещу А. за извършено от него престъпление по чл. 152, ал. 1, т. 2, вр. чл. 26, ал. 1 НК (изнасилване в условията на продължавано престъпление). Предвид високата обществена опасност на деянието и дееца, на А. е определена мярка за неотклонение „задържане под стража“. Предстои делото да бъде насрочено за разглеждане в Софийски районен съд, съобщиха от държавното обвинение.  ", "date": "2018.02.28", "title": "НЕЧОВЕШКО: Брат изнасили бременната си сестра, пращат го..."}
{"url": "http://www.bnews.bg/article/237794-bozhinkata_napravo_srazi_kameliya_beshe_parvata_mi_lyubov", "text": "Фолк певицата Камелия се оказа първата любов на Валери Божинов. За това сподели самият футболист. Палавата фолк дива се оказа тайното увлечение на спортиста, издаде той самият. \r\nБожигол признава, че навремето, още през далечната 2002 година често показвал снимка на Камелия, на съотборниците си от „Лече”. Те от своя страна направо полудявали от пищните й форми. \r\n„Може да се каже, че бях влюбен в нея”, разкрива Божинов. Завистници и злобари пък веднага го режат, че от 2002 година насам не си е променил особено чалга вкусовете и предпочитанията.", "date": "2018.02.28", "title": "Божинката направо срази: Камелия беше първата ми любов!"}
{"url": "http://www.bnews.bg/article/237792-tazhna_vest_batman_savsem_osirotya", "text": "На 104 години този свят напусна и американският продуцент Бенджамин Мелникър, който стои зад продукции от поредицата за приключенията на Батман, съобщават световните агенции. Американският продуцент Бенджамин Мелникър, който близо три десетилетия продуцира филми от поредицата за приключенията на Батман, почина на 104-годишна в Розлин Харбър, щата Ню Йорк, на 26 февруари. Мелникър започва работа в \"Метро Голдуин Майер\" пред 1939 г. Преглед на изображението в Twitter Човекът, известен като Лъва на студиото, договаря сделките за класически продукции като \"Бен Хур\", \"Доктор Живаго\" и \"2001: Космическа одисея\". След като напуска студиото, Бенджамин Мелникър започва сътрудничество с Майкъл Юслан, оставило траен отпечатък върху популярната култура. Въпреки че е сред продуцентите на някои от най-касовите продукции през последните 30 години (\"Батман\", \"Батман се завръща\", \"Батман и Робин\", \"Батман в началото\", \"Черният рицар\", \"Батман: Възраждане\"), Юслан описва Бенджамин Мелникър като \"скромен и достоен човек\". Преглед на изображението в Twitter \"Той ми сподели, че знае всички истории, случили се през годините зад завесата на \"Метро Голдуин Майер\", но няма да разкрие нищо, което може да навреди на хората, работили в студиото, и на техните деца и внуци\", казва дългогодишният му сътрудник. \r\n ", "date": "2018.02.28", "title": "Тъжна вест - Батман съвсем осиротя!"}
{"url": "http://www.bnews.bg/article/237784-mis_silikon_viktoriya_petrova_s_nagrada_moden_debyut", "text": "Актуалната Мис Силикон Виктория Петрова се похвали с награда „Моден дебют“, която отнесе на Business &Fashion Awards. \r\n„ Изключително съм благодарна, че труда които положих през изминалата година беше забелязан“, написа красавицата във фейсбук, под снимките от снощното събитие. \r\nСлед като спечели конкурса Мис Силикон през лятото на 2017-а, Виктория се превърна в една от най-популярните миски. Тя стана лице на известни родни брандове, както и корица на няколко популярни списания. \r\nНаред с това силиконката продължава образованието си в специалността „Моден дизайн“. Скоро отвори и собствено студио за красота, където се вихри като гримьор. \r\nСлед няколко дни миската влиза в друга надпревара - този път ще се бори за титлата „Мис силикон“ в първите награди „Знаменитост на годината“. \r\n ", "date": "2018.02.28", "title": "Мис Силикон Виктория Петрова с награда „Моден дебют“ "}
{"url": "http://www.bnews.bg/article/237797-prokuraturata_protestira_zapoved_na_ekoministar_za", "text": "ВАП протестира решение на ВАС за отмяна на заповед на министъра на околната среда и водите за определяне на санитарно-охранителна зона около язовир Тича , съобщиха от държавното обвинение.   Със Заповед № РД-850 от 22.12.2015 г. на министъра на околната среда и водите е определена санитарно-охранителна зона около повърхностен водоизточник за питейно-битово водоснабдяване - язовир Тича, община Върбица, представляващ стратегически обект от значение за националната сигурност. С решение от 31.01.2018г. по адм.дело 2373/2016г. на ВАС заповедта на  министъра на околната среда и водите отменена. Според съда с обжалваната заповед, в противоречие със закона, е определена санитарно-охранителна зона около  водоизточник, при наличие на възможност такава да бъде определена единствено около водовземно съоръжение и то съгласно Наредбата по чл.135, ал.1, т.6 от Закон за водите, каквато към момента не е приета. На  27.02.2018 г. Върховна административна прокуратура протестира решението на ВАС, като обосновава несъгласието си с приложимостта на режима за защита, действащ към момента на издаване на заповедта. Разпоредбата на чл.119, ал.4 вр. ал.5 от Закона за водите не изключва определянето на санитарно-охранителна зона. В този аспект, според прокуратурата, съдът е постановил решението си в нарушение на материалния закон. Създаването и функционирането на  санитарно-охранителни зони  е от изключителна обществена значимост с оглед осигуряване на  физическа охрана на водоизточника и/или съоръжението, защита срещу постъпване на замърсители във водоизточниците и  гарантиране  запазването на водоизточника в състояние, позволяващо ползването му за питейни цели от бъдещите поколения. С тези аргументи ВАП настоява за отмяна на решението на ВАС от 31.01.2018 г.             ", "date": "2018.02.28", "title": "Прокуратурата протестира заповед на екоминистър за..."}
{"url": "http://www.bnews.bg/article/237776-mrezhata_izrigna_sreshtu_milen_tsvetkov_sled_golyama_gey_i_dzhendar_izdanka_v_predavaneto_mu_s_novata_zvezda_na_payner", "text": "Милен Цветков явно страда от липса на секс и използва всяка възможност, когато в студиото му гостува младо момче, да се позаинтересува за сексуалната му ориентация. Водещият не пропусна и новата звезда на „Пайнер“ АРТи, пише hotnews.bg.  Изпълнителят гостува, за да представи новия си хит „Късаш и хвърляш“, но вместо да говори за парчето, се наложи да задоволява любопитството на Цветков, разкривайки сексуалните си предпочитания. „Ако бях гей щях да съм в Ню Йорк или в Москва. Щях да съм най-оборотният гей! Доколкото знам в музикалните среди и шоубизнеса е модерно да си с различна сексуална ориентация. За съжаление на всички момчета аз съм хетеросексуален“, заяви АРТи. Милен Цветков пък побърза да го посъветва да направи песен за джендърите. В социалните мрежи избухна истинска вълна от недоволство срещу Цветков след интервюто. „Този трябва вече да го разкарат, как може всеки път едно и също да говори“, пишат потребителите. \r\n ", "date": "2018.02.28", "title": "Мрежата изригна срещу Милен Цветков след голяма гей и джендър издънка в предаването му с новата звезда на \"Пайнер\""}
{"url": "http://www.bnews.bg/article/237777-pernik_pod_obsada_otdel_antikoruptsiya_pretarsva_obshtinata_domove_i_ofisi", "text": "Към настоящия момент се изземват документи от Община Перник, която оказва пълно съдействие на разследващите органи. С предварително разрешение на Специализирания наказателен съд се претърсват жилища и офиси на фирми, съобщиха от държавното обвинение. Специализираната прокуратура е образувала досъдебно производство за сключване на неизгодна сделка от длъжностно лице през 2014 г., от която за община Перник е произлязла значителна вреда – престъпление по чл. 220 ал.1 от НК. Законен повод за образуване на досъдебното производство е изготвен доклад от АДФИ за извършена финансова инспекция на община Перник за периода 2011- 2016г. Установено е до момента, че на 09.09.2014 г. от Община Перник е било възложено кризисно сметосъбиране и сметоизвозване на територията на общината на търговско дружество, на което е изплатена сумата от 1 258 260 лева. Освен че не е бил извършен анализ на цените и услугите, предложени от това дружество, посочената сума е била изплатена без в протоколите за приемане на свършената работа да е бил посочен район на изпълнение и без към тези протоколи да са били приложени документи, удостоверяващи реално извършените действия. Същевременно към този момент общината е изплащала възнаграждение за същата дейност по сметосъбиране и сметоизвозване на друго дружество, с което е имала действащ основен договор. По основния договор е заплатена сумата от 495 168 лева. Разследването продължава. По-късно днес Спецпрокуратурата ще даде брифинг по разследването.", "date": "2018.02.28", "title": "Перник под обсада: отдел \"Антикорупция\" претърсва общината, домове и офиси!"}
{"url": "http://www.bnews.bg/article/237775-spasitelna_operatsiya_proteche_6_chasa_v_pirin", "text": "\r\nЕкипи на Планинската спасителна служба спасиха момче и момиче в Пирин. Операцията в тежките зимни условия е продължила близо 6 часа. \r\nВ акцията са участвали около 8 души от базата на ПСС в Банско, както и спасители от Разлог, съобщиха от Планинската спасителна служба (ПСС) при БЧК.   \r\nПо първоначална информация около 20.15 часа вчера момче и момиче подават сигнал, че са закъсали на път за хижа \"Яворов\". Спасителите дошли на място и помогнали двамата закъсали да стигнат до там. Акцията е приключила успешно около 02.00 часа.  \r\n ", "date": "2018.02.28", "title": "Спасителна операция протече 6 часа в Пирин!"}
{"url": "http://www.bnews.bg/article/237783-direktorat_i_dvama_lekari_iztochvali_pari_ot_vrachanskata_bolnitsa", "text": "Под ръководството на Районна прокуратура – Враца се провежда наказателно производство за длъжностно присвояване на 32 476 лева, собственост на „МБАЛ „Христо Ботев“- Враца, съобщиха от държавното обвинение. В хода на разследването е установено , че в МБАЛ „Христо Ботев“ – Враца е било разкрито отделение по „Съдова хирургия“. За да отговаря на медицинския стандарт за съществуване на такова отделение в болницата,  са били съставени документи, че работят и са назначени на основен трудов договор  двама лекари, с призната специалност по съдова хирургия, сред които и началникът на отделението д-р Р. Ц. Разследването е установило, че единият от лекарите в отделението по „Съдова хирургия“ в МБАЛ „Христо Ботев“ – Враца - д-р Х. М., никога не е осъществявал медицински дейности в болницата във Враца, не е познат на никого от персонала на здравното заведение, а е работил в други болнични заведения на територията на област Шумен. На същия лекар са били превеждани парични средства като възнаграждение за участие в сложни операции, за което са били съставяни официални документи с невярно съдържание - графици за дежурства, протоколи  и др. Районна прокуратура – Враца е установила, че по същото време д-р Х.М. е осъществявал медицинска дейност в болницата в Шумен. Така в периода март 2013 г. - декември 2015г.  на този лекар е заплатена парична сума в общ размер 32 476 лв. Към наказателна отговорност са привлечени д-р Р.Ц. – началник отделение „Съдова хирургия“,  д-р С.Л. и д-р О.Ц., бивш и настоящ изпълнителен директор на МБАЛ „Христо Ботев“ – Враца за това, че в периода март 2013 г. – декември 2015 г. при условията на продължавано престъпление, в съизвършителство са присвоили в полза на трето лице /в полза на д-р Х.М./ парични средства, собственост на  МБАЛ „Христо Ботев“ – Враца, поверени им да ги управляват / чл. 202 ал.2 НК/, като за улесняване на присвояването д-р Р.Ц. е извършил и документно престъпление по чл. 311 ал.1 от НК. Д-р Р. Ц. е с мярка за неотклонение „Подписка“. Д-р О. Ц.  е с мярка за неотклонение „Парична гаранция“ в размер на 1000 лева. Д-р С.Л. е с мярка за неотклонение „Парична гаранция“ в размер на 5000 лева. На 27.02.2018 г. Районна прокуратура – Враца внесе искане за отстраняване от длъжност на д-р О.Ц. -  настоящ изпълнителен директор на  МБАЛ „Христо Ботев“ – Враца.  ", "date": "2018.02.28", "title": "Директорът и двама лекари източвали пари от врачанската болница!"}
{"url": "http://www.bnews.bg/article/237773-zakasalite_balgari_v_rumaniya_shte_sadyat_rayanear_borisov_si_pripisa_zaslugite_po_spasyavaneto_im", "text": "Българите от кошмарния полет на „Райън Еър” са готови да заведат колективен иск в съда срещу превозвача. Част от потърпевшите разказаха, че няколко пъти са се опитали да се свържат с авиокомпанията, но не са успели. Наложило се да се обърнат към обмудсмана Мая Манолова. Другата седмица ще се срещнат с нея, за да търсят заедно юридическа помощ. Заканват се да сигнализират и европейските институции за този случай. Пътниците заявиха, че не е нормално да бъдат третирани като страна от третия свят. „По-вероятно е да нямат парични обезщетения, тъй като отмяната и закъснението на полета е причинено от извънредни обстоятелства, а именно лошото време. Те са извън контрола на авиокомпанията”, обясни Игнат Арсенов от Европейския потребителски център. Превозвачът обаче е бил длъжен да се погрижи за тях, като им осигури превоз, храна, напитки, настаняване в хотел. Всички, които са имали допълнителни разходи, трябва да претендират сумите да им бъдат върнати от превозвача, предаде Нова тв. Припомняме, че вчера   без храна и каквато и да е информация на летището в румънския град Тимишоара, след като самолетът им не можа да кацне у нас, а нискотарифният авиопревозвач „Райънеър” им предложи трансграничен транспорт… с автобуси по блокираните от сняг пътища.  Те излетели в препълнения самолет от Лондон в понеделник, 26 февруари, в 15 ч. за Пловдив. Летището под тепетата обаче било затворено и машината била пренасочена първо към София, а после – към Тимишоара. По-късно информация във Фейсбук показа, че самолетът не е кацнал в София, защото са му забранили След намесата на обмудсмана Мая Манолова, Борисов изпрати правителствения самолет да прибере останали в Румъния българи, но си приписа заслугите за това -  правителствената пресслужба и дума не спомена за Манолова, а ", "date": "2018.02.28", "title": "Закъсалите българи в Румъния ще съдят \"Райънеър\", Борисов си приписа заслугите по спасяването им"}
{"url": "http://www.bnews.bg/article/237780-poredno_skandalno_naznachenie_na_gerb_osadena_stana_podupravitel_na_nzok", "text": "ГЕРБ тотално се оляха със скандалните си назначения, не се свенят да поставят на важни постове осъдени! Такъв е и случаят с новоназначения подуправител на НЗОК - досегашният директор на РЗОК-Шумен д-р Йорданка Пенкова. Д-р Йорданка Пенкова, която пет мандата управлява РЗОК в Шумен е осъдена за конфликт на интереси през 2013 г. \r\nТогава Комисията за предотвратяване и установяване на конфликт на интереси констатира, че д-р Пенкова, в качеството си на шеф на Регионалната здравна каса в Шумен, е сключила 4 договора за оказване на извънболнична медицинска помощ с „Частна психиатрична клиника 2000“ ООД при положение, че 97% от капитала в дружеството притежават баща й и сестра й. \r\nВ периода от 2005 до 2012 г. д-р Пенкова в качеството си на директор на РЗОК-Шумен е изплатила на фирмата на баща си и сестра си сумата от общо 163 065 лева. \r\nШуменският административен съд й наложи две глоби – 5000 лв. за това, че е сключила договори в частен интерес и 7000 лв., задето не ги е декларирала навреме. Освен това д-р Пенкова трябваше да върне малко над 23 000 лева, които получила като възнаграждение и облага от роднинската услуга. \r\nВъпреки че решението е обжалвано пред Върховния административен съд, върховните магистрати потвърдиха санкциите. Това обаче явно не пречи на наглата партия на върха да остави човека си на поста ѝ, а след това да я назначат за заместник на проф. Плочев.  ", "date": "2018.02.28", "title": "Поредно СКАНДАЛНО НАЗНАЧЕНИЕ на ГЕРБ: ОСЪДЕНА стана подуправител на НЗОК!"}
{"url": "http://www.bnews.bg/article/237779-tezhka_patna_obstanovka_v_5_oblasti_vizhte_koi", "text": "Временно е ограничено движението на всички МПС по път II-21 Силистра – Русе и път II-71 Силистра – Добрич  поради обилен снеговалеж, силен вятър и снегонавявания, съобщиха от Агенция пътна инфраструктура. \r\nВременно е ограничено движението на МПС над 12 т с ремаркета и полуремаркета по път III-864 Проглед – Пампорово – Стойките и по път II-29 Варна-Добрич. Дунав мост при Русе е затворен за МПС над 12 т поради усложнените метеорологични условия на територията на Румъния и поради това се спира движението на моторните превозни средства над 12 т, пътуващи към ГКПП Дунав мост - Русе. Заради лошото време и снега временно е ограничено движението на МПС над 12 тона по път I-5 Русе - Бяла. Отсечката се почиства от 15 машини и от роторен снегорин. Заради силен снеговалеж, бурен вятър и снегонавявания е спряно движението по АМ „Тракия“ в участъка от Карнобат до Бургас, а в отсечката между Ямбол и Карнобат е ограничено преминаването на МПС над 12 т. Подбалканският път I-6 е затворен за всички МПС на територията на област Стара Загора - в отсечката от Мъглиж до Гурково. Ограничено е движението на МПС над 12 т по път I-6 от Твърдица до Бургас. Без ограничение е пътуването по автомагистралите „Хемус“, „Струма“, „Люлин“ и „Марица“. Проходът на Републиката е отворен за всички превозни средства. Затворени за всички МПС са проходите „Троянски“, „Дюлински“ и „Обзорски“. За МПС над 12 тона е ограничено преминаването през проходите „Ришки“, „Котленски”, „Айтоски“, „Петрохан“ и „Шипка“, а за камионите над 12 т с ремаркета и полуремаркета през „Печинско“, „Превала“ и „Рожен“.  Необходимо е автомобилите им да са със заредени резервоари, течност за чистачки, подходящи гуми, да имат на разположение вериги, които да използват, ако е нужно, да карат със съобразена скорост и повишено внимание, спазвайки указанията на „Пътна полиция“. Блокирането на движението от автомобили, които не са с подходящи гуми затруднява работата на снегопочистващата техника и възпрепятства пътуването на всички останали шофьори. Временно е ограничено движението на МПС над 3,5 т по път I-9 Дуранкулак - Варна поради обилен снеговалеж, силен вятър и снегонавявания. \r\nВременно е ограничено движението на МПС над 12 т по път І-6 Кюстендил-ГКПП \"Гюешево\"в посока ГКПП \"Гюешево\"поради ограничения от страна на Република Македония. Временно е ограничено движението за МПС над 12 т по път II-54 гара Бяла - Вардим поради обилен снеговалеж, силен вятър и снегонавявания.  \r\nВременно е ограничено движението за всички МПС по път I-9 Дуранкулак - Варна поради обилен снеговалеж, силен вятър и снегонавявания. ", "date": "2018.02.28", "title": "Тежка пътна обстановка в 5 области! Вижте кои!"}
{"url": "http://www.bnews.bg/article/237791-aktsiyata_v_pernik_arestuvaha_dvama_bivshi_kmetove", "text": "При акцията в Перник вече има задържани две длъжностни лица – бившият кмет на общината Иван Иванов и още един бивш кмет. Тяхното задържане е за 24 часа, а до края на деня ще стане ясно дали ще им бъдат повдигнати обвинения. Акцията продължава, претърсват се адреси, изземват се документи от общината. Интересно е, че парите са дадени за несвършени услуги, а фирмите са собственост на един и същи човек. Припомняме, че Специализираната прокуратура е образувала досъдебно производство за сключване на неизгодна сделка от длъжностно лице през 2014 г., от която за община Перник е произлязла значителна вреда – престъпление по чл. 220 ал.1 от НК. Законен повод за образуване на досъдебното производство е изготвен доклад от АДФИ за извършена финансова инспекция на община Перник за периода 2011- 2016г. Установено е до момента, че на 09.09.2014 г. от Община Перник е било възложено кризисно сметосъбиране и сметоизвозване на територията на общината на търговско дружество, на което е изплатена сумата от 1 258 260 лева. Освен че не е бил извършен анализ на цените и услугите, предложени от това дружество, посочената сума е била изплатена без в протоколите за приемане на свършената работа да е бил посочен район на изпълнение и без към тези протоколи да са били приложени документи, удостоверяващи реално извършените действия. Същевременно към този момент общината е изплащала възнаграждение за същата дейност по сметосъбиране и сметоизвозване на друго дружество, с което е имала действащ основен договор. По основния договор е заплатена сумата от 495 168 лева.", "date": "2018.02.28", "title": "Акцията в Перник: Арестуваха двама бивши кметове "}
{"url": "http://www.bnews.bg/article/237782-i_wc_ministarat_iztreshtya_velikata_ograda_progonila_shapa_i_chumata_po_zhivotnite", "text": "Вицепремиерът Валери Симеонов отново изтърси невероятно глупост в пленарна зала: благодарение на оградата по границата с Турция нито един човек не е прекрачил на българска територия миналия месец, съоръжението прогонило шапа и чумата по животните в Странджанско, където нямало нито едно заразено през 2017 г. ! Той говори по повод промените в закона за обществените поръчки, като според патреотите ще улеснят алгоритъма при поддръжката на съоръжението. Симеонов дори призова БСП за подкрепа,  защото през 2015 г.  дали рамо на първите поправки, отново да няма обществени поръчки за строежа на оградата. Симеонов се закле, че до момента по строежа на съоръжението не е имало корупция. Минали са 10 месеца, имало е стихийни бедствия, съоръжението чака, има нужда от поддръжка, призна дупките в оградата тоалетният министър. Направи и скандално разкритие -  че през цялото това време повредите били отстранявани на добра воля и безплатно от фирмите-изпълнители! Но не обели и дума къде тогава са отишли милионите за строежа й!  \"Тази промяна е безкрайно необходима за България\", апелира той към депутатите. И даде пример, че още не са поставени видеокамерите, предвидени с онези 160 млн., защото има обжалване на поръчката. Симеонов обаче призна тоталното безхаберие на ДАНС по ключови разследвания, а в случая - написали доклада за нарушенията, седейки си в кабинета. \"ДАНС не си направиха труда да отидат и да видят оградата, констатациите, които са направили, са от кабинет\", посочи Симеонов, с което даде да се разбере, че заключенията на антимафиотите са изобщо под съмнение, а разследванията им се правят като писарушки, на които се казва какво да пишат. В крайна сметка законът бе приет на първо четене без гласовете на БСП и ДПС, а от Воля гласуваха \"въздържал се.\"  ", "date": "2018.02.28", "title": "И WC министърът изтрещя: \"Великата ограда\" прогонила шапа и чумата по животните!"}
{"url": "http://www.bnews.bg/article/237778-srabski_seksbombi_se_hvanaha_za_gushite_zaradi_azis", "text": "Сексбомбите на сръбския турбо фолк Цеца Величкович и Йелена Карлеуша се хванаха за гушите заради нашия Азис. Скандалът се разигра в Сърбия, където Цеца се прибра след участието си в Арена Армеец за 25-годишния юбилей на радио Веселина. Повод за разправията стана сътрудничеството с българина, а врагинята й вече направи песен с него през лятото. \r\nВ сръбския печат се появиха спекулации, че Цеца и Азис ще правят дует. Истината обаче е друга и я разкри Цеца. \r\n„Азис ми подари своя песен, която обожавам. Каза ми: „Изпей я на сръбски за мен ще е удоволствие“. \r\nНай-вероятно точно това ще направя. Става въпрос за хит с милиони гледания, но защо да не опитаме и със сръбска версия“, казва Цеца в предаване на телевизия Пинк. Вероятно става въпрос за „Мотел“. \r\nКарлеуша, която отдавна враждува с Цеца  бе потърсена за коментар. \r\n„Това е безполезно, всичко, което прави е безплатна реклама. Азис със сигурност няма да й помогне“, зави 39-годишната Йелена, след като бе попитана дали песента на Цеца ще стане по-голям хит от нейната „Оставям те тук“, пише Телеграф.", "date": "2018.02.28", "title": "Сръбски сексбомби се хванаха за гушите заради Азис"}
{"url": "http://www.bnews.bg/article/237796-nikolay_barekov_nyamam_namerenie_da_se_kandidatiram_za_vtori_pat_v_ep_i_da_prodalzha_da_se_zanimavam_s_politika_pod_tazi_forma", "text": "„Нямам намерение да се кандидатирам за втори път в ЕП и да продължа да се занимавам с политика под тази форма“. Това заяви в Брюксел на среща с журналисти по темата за фалшивите новини евродепутатът Николай Бареков в отговор на въпрос от журналиста Владимир Танев. „Аз съм в активна възраст, което означава, че трябва да работя активно. Тук дейността ми обаче не го позволява, тъй като съм ангажиран само 2 или 3 дни седмично, което за човек на моята възраст е крайно недостатъчно. Категорично потвърждавам, че няма да участвам в избори за Европейски парламент догодина. \r\nСпоред него терминът „фалшиви новини“ има свои корени много назад във времето, но през последните години отново е на дневен ред. На въпрос на журналист от BIG5 каква е спецификата на термина у нас и разликата със световните тенденции, той отговори, че определен корпоративно-политически кръг в България категорично доминира новините в двете най-големи частни национални телевизии Нова ТВ и БТВ, което по думите му е проблем на цялото общество. Според него определени олигархични кръгове гонят частни интереси с фалшивите новини, които се произвеждат. На семинара, който организира евродепутатът в Брюксел, освен многото журналисти от печатни и онлайн издания, беше поканил и неколцина експерти, както и бившия депутат от Патриотичния фронт Димитър Байрактаров, бившия прокурор Роман Василев и експерти от сферата на туризма. \r\nЕвродепутатът прогнозира, че в следващия парламент ще доминира една партия. Според него в следващото Народното събрание ще влязат три формации – ГЕРБ, БСП и ДПС. Николай Бареков коментира още, че патриотите най-вероятно ще се разпаднат и няма да имат представители в парламента.", "date": "2018.02.28", "title": "Николай Бареков: Нямам намерение да се кандидатирам за втори път в ЕП и да продължа да се занимавам с политика под тази форма"}
{"url": "http://www.bnews.bg/article/237771-dps_premierat_da_dokazhe_che_ima_zagovor_nyama_kak_da_ne_znae_za_sdelkata_s_chez", "text": "\"Учудвам се, че събирането ни в \"Бояна\" създаде такъв интерес в медиите. Събирането е рутинно и беше инспирирано от постоянно създаваните скандали в държавата, последният от които беше скандалът с ЧЕЗ\", каза в сутрешния блок на БНТ депутатът от ДПС Рамадан Аталай.  \"Не съм по конспиративните теории, но премиерът да каже, че това е заговор, трябва и да го докаже. Както и да се разбере защо министър Петкова си подаде оставката. Тя държеше баланса в сектора, беше министърът, който си вършеше работата балансирано\", заяви Аталай. \"Управляващите изпаднаха в много неудобна ситуация. Няма как премиерът да не знае за сделката за ЧЕЗ. Няма как институциите да не запознати със сделката от началото до края й. Държавата трябва да знае за тази сделка от гледна точка на сигурността. Институциите трябваше да си свършат работата предварително, а не да чакат премиерът от Брюксел да им разпореди\", подчерта депутатът от ДПС. Вчера на извънредна пресконференция в НС Борисов вбесен каза, че стои сценарий зад сделката с ЧЕЗ и то срещу него и управлението му, но се заинати, че  И експерти смятат, че зад сделката за ЧЕЗ седи сянката на българския премиер. Това заяви по БТВ енергийният експерт Еленко Божков. \r\nПо думите му общото минало на Гинка Върбакова, нейните бизнес партньори и Бойко Борисов, там където е „генезисът на бизнеса им”, сочи към това. \r\n„Не приемам факта, че тази фирма „Инерком” иска да купи ЧЕЗ. Трудно е за приемане. Това означава, че зад това се крие друга собственост”, отбеляза Еленко Божков по Би Ти Ви. \r\nТой е категоричен, че без знанието на премиера Борисов тази сделка няма как да се случи, „особено като се има предвид посещението на Андрей Бабиш”. Припомняме, че на събиране на ДПС в Бояна при почетния председател на ДПС Ахмед Доган , партията даде заявка, че ДПС се подготвя за властта в страната. След заседанието, запитан за предсрочни избори, Мустафа Карадайъ каза, че такова нещо още от ДПС не са казали. „Ние работим и даваме своя принос за стабилност на държавата. Някои хора се опитват да го разбират като стабилност на властта. Стабилността на властта е част от стабилността на държавата, но тези две неща не са еднозначно равни. От друга страна, обаче властимащите непрекъснато да генерират скандали, дори конфликти между институциите, това са тревожни неща, с оглед стабилността на страната. Тези скандали пораждат  напрежение в обществото“, посочи още Мустафа Карадайъ. ДПС обаче са коментирали сделката за ЧЕЗ: „Според нас за сделката за ЧЕЗ предстоят съответните органи и институции на държавата в рамките на закона, правилата и процедурите, да се произнесат, и да се запознаем с техните констатации и решения, и от там нататък и ние ще се произнесем”.  „Ако е закъсняла реакцията на институциите по тази сделка, според законите, тогава има наистина закъснение, но ако има оценка за закъсняла реакция, според нечии очаквания, това е друга тема”, каза още по темата Мустафа Карадайъ.   \r\n ", "date": "2018.02.28", "title": "ДПС: Премиерът да докаже, че има заговор, няма как да не знае за сделката с ЧЕЗ!"}
{"url": "http://www.bnews.bg/article/237785-babish_prehvarli_topkata_kam_borisov_nyama_da_razvalyame_sdelkata_za_chez", "text": " БТВ се свърза с Бабиш по повод скандала с продажбата на ЧЕЗ – България. Въпросите към него бяха зададени в телефонно интервю колегите от партньорската телевизия в Чехия TV NOVA: – Ние като държава имаме 63% в ЧЕЗ и сме представени чрез Министерството на финансите. Надзорният съвет е бил избран по време на управлението на предишната коалиция. Надзорният съвет е имал съмнения за продажбата, но е бил убеден от Борда на директорите, че сделката е прозрачна, че купувачът и парите са прозрачни. И сега излиза, че в България има някакви съмнения. Трябва да кажа, че съм много притеснен от новините от България. Ще поискаме обяснение от директорите на ЧЕЗ чрез техните представители в Надзорния съвет. – Нямаме намерение да анулираме тази сделка, подчерта чешкият премиер. Надзорният съвет, на базата на тези аргументи, неколкократно заяви, че всичко е наред, че ЧЕЗ ще си получи парите и че няма да има никакви допълнителни разходи. Тази сделка е одобрена и ние не сме в състояние да й повлияем. Има и миноритарни акционери. Това е решение на ЧЕЗ и нашите възможности за въздействие са минимални.", "date": "2018.02.28", "title": "Бабиш прехвърли топката към Борисов: Няма да разваляме сделката за ЧЕЗ! "}
{"url": "http://www.bnews.bg/article/237770-nay_nakraya_valezhite_spirat_idva_li_prolet", "text": "Днес снеговалежите ще спират, най-късно в крайните североизточни райони, а от югозапад и облачността ще се разкъсва, съобщи НИМХ към БАН. Ще духа умерен до силен вятър от север-северозапад. Времето обаче остава студено, с максимални температури между минус 7° и минус 2°, малко по-високи в крайните югозападни и югоизточни райони, за София – около минус 3°.  Атмосферното налягане ще се повишава и вечерта ще се доближи до средното за февруари. Над планинските масиви на Югозападна България облачността ще се разкъсва и намалява, след обяд до предимно слънчево. В останалите планини все още ще превалява сняг, в процес на спиране, най-късно, вечерта, в Източна Стара планина. Ще духа умерен и силен западен вятър. Температурите още ще се понижат и максималната на височина 1200 метра ще е около минус 7°, на 2000 метра – около минус 13°. Над Черноморието ще бъде предимно облачно, с валежи от сняг, в южните райони примесени с дъжд, които след обяд ще започнат да спират. Ще духа умерен до силен север-северозападен вятър. Максималните температури ще са между минус 4° и 1°. Температурата на морската вода е 4-5°. Вълнението на морето ще е 3-4 бала. \r\n ", "date": "2018.02.28", "title": "Най-накрая - валежите спират, идва ли пролет?"}
{"url": "http://www.bnews.bg/article/237774-skandal_v_parlamenta_borisov_da_kazhe_koi_sa_gadovete", "text": "БСП натегна обстановката в парламента с искане премиерът Борисов да се яви в парламента и да отговори на кого се закани вчера в извънредната си пресконференция. , попита от парламентарната трибуна зам.-шефът на ПГ на БСП Драгомир Стойнев от името на всички депутати социалисти. Социалистите, които припомниха, че сме парламентарна република. \"Ние искаме да разберем от министър-председателя кои са гадовете\", защити искането на левицата зам.-председателят на групата Драгомир Стойнев. Той настоя още народните представители да чуят лично от Борисов кои са тези, по чийто адрес вчера се закани \"ще ги гоня до дупка\". Борисов да отговори поемала ли е ангажимент българската държава за сделката с ЧЕЗ, настоя още левицата. Социалистите мотивираха искането си с това, че депутатите имат право да получат отговори за сделката и обяснение за вчерашното изказване на премиера.  \"Вчера премиерът беше изключително изнервен. Искаме да дойде да отговори на въпросите - а именно кой ще гони до дупка, кои са те\", обясни депутатът от БСП Драгомир Стойнев и настоя народните представители да чуят отговорите лично от Борисов. Депутатът от ГЕРБ Данаил Кирилов обясни, че в момента няма причина премиерът да идва по темата в парламента и добави: \"а по отношение на опитите за клатене на правителството - погледнете около себе си, запитайте себе си, отговорите са налице\". След решението на депутатите Борисов да не идва в Народното събрание, социалистът Жельо Бойчев се обърна и към председателя на парламента Цвета Караянчева, като я обвини, че обслужва интересите на мнозинството.  \"Какво трябва да направя, за да дойде Борисов? Вчера той каза, че има заговор срещу правителството... да оставим настрана, че вие очевидно стоите зад тая сделка\", каза той. Председателят на парламента отговори на тази нападка към управляващите с думите: \"Аз лично ли?\". От ГЕРБ спасиха шефа си с обяснението, че депутатите ще получат отговорите на въпросите си утре, по време на съвместното заседание на енергийната комисия и тази за контрол над спецслужбите, където щели да участват компетентните органи. Така поне обеща шефът на правната комисия Данаил Кирилов. И с гласуване мнозинството отхвърли искането на червените депутати и даде ден на шефа си. Припомняме, че вчера изключително вбесен, Борисов даде извънредна пресконферениция в НС, в която обясни, че знае кои му клати стола и ще годи до дупка тези гадове: \"Много майсторски и добре скалъпен е този сценарий. Видях във Фейсбук как хората започват да се настройват срещу мен, че едва ли не ние сме скалъпили тая глупост\", поясни още Борисов. \"Изведнъж три милиона българи си казват \"Гледай го тоя какво направи\".     ", "date": "2018.02.28", "title": "СКАНДАЛ в парламента: Борисов да каже кои са гадовете! "}
{"url": "http://www.bnews.bg/article/237788-zapochna_se_chez_veche_iska_promeni_v_tsenata_na_toka", "text": "От „ЧЕЗ Електро България“ и „ЧЕЗ Разпределение България“ съобщиха, че ще подадат подаде ценово заявление до Комисията за енергийно и водно регулиране (КЕВР) за промяна на цените на тока, както изисква процедурата. Заявлението ще бъде подадено до 31 март, а планираната промяна е за периода след 1 юни 2018 г. \"В изпълнение на чл.36а, ал.1 от Закона за енергетиката и чл. 46 от Наредба № 1 от 14 март 2017 г. за регулиране на цените на електрическа енергия „ЧЕЗ Разпределение България“ АД обявява своето намерение да внесе не по-късно от 31 март 2018 г. в Комисията за енергийно и водно регулиране заявление за промяна на цени на услугата „разпределение на електрическа енергия” за първата ценова година от петия регулаторен период, считано от 01.07.2018 г. Ценовото заявление за утвърждаване на цени за достъп до и пренос през електроразпределителната мрежа ще бъде изготвено в съответствие с изискванията на Закона за енергетиката, Наредба № 1 от 14 март 2017 г. за регулиране на цените на електрическа енергия и Правилата за търговия с електрическа енергия. С изготвеното предложение, Дружеството цели да осигури сигурност на снабдяването и качествена услуга на своите клиенти, намаляване на технологичните разходи и осигуряване на необходимите средства за развитие и разширяване на мрежата. За първата ценова година Дружеството очаква да пренесе през разпределителната си мрежа над 9 385 737 МВтч електрическа енергия до крайни клиенти. Съгласно приетия подход за регулиране на електроразпределителните дружества в Наредба № 1 и чл. 31, т. 2 от Закона за енергетиката, в началото на регулаторния период “ЧЕЗ Разпределение България“ АД ще заяви за признаване присъщите оперативни разходи за осъществяване на лицензионната дейност за ценовия период юли 2018 – юни 2019 г., както и разумна пазарно определена възвращаемост. В заявлението си „ЧЕЗ Разпределение България“ АД ще отрази реално достигнатото ниво на технологичния разход за 2017 г. в размер на 10,35%, реалните разходи за балансиране, както и планираните брутни инвестиции за целия пети регулаторен период в размер над 278 млн.лв. И: В изпълнение на чл. 36а, ал. 1 от Закона за енергетиката, „ЧЕЗ Електро България“ АДобявява своето намерение да подаде ценово заявление до Комисията за енергийно и водно регулиране за промяна на цените на услугата „обществено снабдяване с електрическа енергия” за следващия ценови период, считано от 01.07.2018г. Ценовото заявление за утвърждаване на цени за снабдяване с електрическа енергия ще бъде изготвено в съответствие с изискванията на Закона за енергетиката, Правилата за търговия с електрическа енергия и методите на регулиране утвърдени в ценовите решения на КЕВР. Предложението на „ЧЕЗ Електро България“ АД ще се базира на принципите, следвани от Дружеството при всяко едно от своите ценови заявления, а именно: покриване на присъщите разходи за осъществяване на лицензиoнната дейност, съгласно чл. 31, т. 2 от Закона за енергетиката, чрез определяне на обоснована надценка за дейността, елиминиране на кръстосаното субсидиране между отделните сегменти на регулирания пазар и изпълнение на вменените законови задължения на крайния снабдител. В заявените от Дружеството необходими приходи в размер на 581 млн. лв. ще бъде отразен пълния размер на разходите за балансиране на клиентите на „ЧЕЗ Електро България“ АД, в качеството му на координатор на специална балансираща група. Окончателните цени на услугата „обществено снабдяване с електрическа енергия” ще бъдат одобрени от Комисията за енергийно и водно регулиране и ще зависят от наложения пазарен модел, включително разпоредбите на Наредба за регулиране на цените на електрическата енергия, както и от цената на обществения доставчик за покупка на електрическа енергия.\"  ", "date": "2018.02.28", "title": "ЗАПОЧНА СЕ: ЧЕЗ вече иска промени в цената на тока!"}
{"url": "http://www.bnews.bg/article/237736-maya_ilieva_praznuva_rozhden_den_s_vdovitsata_na_fatik_v_maroko", "text": "Мая Илиева празнува рожден ден с вдовицата на Фатик в Мароко. Повод за партито стана рождения ден на голямата дъщеря на Фатик — Александра. Тя навърши 26 години, а близките й решиха да я изненадат с парти в стил „Сексът и градът”. Всъщност, дори хотелът, в който са отседнали е от снимките на втората част от поредицата.Мая и Адриана Тюркмен се забавляват царски в слънчево Мароко, докато в България се трупат преспи сняг. Двете мадами са в африканската държава по страхотен повод и определено си прекарват доста добре там. \r\nКомпания на дамите правеше и гаджето на Александра — Адам, както и още двама нейни приятели. Останалите са Адриана и Мая, сестрата на Алекс — Ади и няколко други, сред които и манекенката Кристина Милева. Веселата група се настани в най-шикозния хотел в Маракеш—„La Mamounia”. Сградата прилича повече на африкански дворец и е истински палат на удоволствията в пълния смисъл на думата. \r\nДамите са там още от петък, като с пристигането веднага се отдадоха на глезотии. Комплексът разполага с луксозни стаи, апартаменти, както и малки луксозни къщи, с изглед към 17 акра със 700-годишни маслинови дървета и 5000 рози. Цените започват от 750 долара на вечер за стандартна стая. А в хотела са отсядали легенди като Уинстън Чърчил и Алфред Хичкок. \r\nГолемият купон се състоя в събота, в един от най-големите местни ресторанти. \r\nПартито е било в марокански стил, а компанията е опитала различни местни ястия и вина, както и една от най-скъпите марки шампанско в света. \r\nКупонът е бил с жива музика, като не е минало и без някои от традиционните кючеци. Някои танцьорки дори се качили на масата на Мая и Адриана, издават клипове. \r\n„Не мога да си представя по-хубав рожден ден! Благодаря ти, Господи!”, пише Александра. \r\n ", "date": "2018.02.28", "title": "Мая Илиева празнува рожден ден с вдовицата на Фатик в Мароко"}
{"url": "http://www.bnews.bg/article/237772-karakachanov_pak_se_podlozhi_na_borisov_darzhavata_nyama_pravo_da_se_namesva_v_sdelkata_s_chez", "text": "Агент Шиши продълава да се грижи за медийния си комфорт и пак кацна в телевизия по актуалната тема - сделката с ЧЕЗ. От думите му изобщо не стана  ясно точно коя теория подкрепя - скандална ли е сделката или е нормална, какво трябва да предприеме в крайна сметка коалицията. \"Това е сделка между чужда държава и частна фирма, българската държава няма никакво право, няма механизми да се намесва, може индиректно да се опитва да пречи\", заяви по Нова тв Красимир Каракачанов. И веднага финтира, че имало дупки в законодателството, които лично той до седмица ще запълни. \"За съжаление на българина акъла винаги идва на другия ден, в конкретния пример пропускът е в законодателството. Възложил съм на моя колега Искрен Веселинов да изработи текстове в закона за енергетиката, в които да дадем права на КЕВР да проверя предварително и по време на самата процедура подобни съмнителни сделки\", категоричен е Каракачанов. Сервилността му към бащицата на народа достигна своя връх, като поде думите на Борисов: \"Много хора смятат, че КЕВР може да развали сделката за ЧЕЗ, не не може, трябва да го кажем ясно. Проблемът е можеш ли да управляваш енергосистемата на 40% от България и затова трябва да се направи спешно промяна в закона.  На един човек му личи кога е откровен, познавам Борисов от времето, когато беше главен секретар на МВР\", добави министърът на отбраната.  Припомняме, че вчера бившият енергиен министър Румен Овчаров заяви, че  Според него, ако това се случи, цената на тока ще бъде вдигната моментално, защото фирмата на Гинка няма как да покрие парите, които са й нужни в момента за купуване на акциите. Законът дава възможност на КЕВР да се намеси изключително категорично – може просто да не дава разрешение за сделката”, заяви бившият министър на енергетиката Румен Овчаров в предаването „Лице в лице”. Каракачанов обаче толкова трепери за поста си и за властта, че вече не се чува какво говори и сам подхлъзна \"стабилната коалиция\", че сделката е съмнителна: Това тотално показа, че управляващите са наясно, че Гинка няма капацитета да ръководи подобна енергийна компания!    ", "date": "2018.02.28", "title": "Каракачанов пак се подложи на Борисов: Държавата няма право да се намесва в сделката с ЧЕЗ!"}
{"url": "http://www.bnews.bg/article/237786-palna_butaforiya_sekretnite_dokumenti_na_borisov_sa_porednata_mu_podigravka_borisov_stoi_zad_sdelkata_s_chez", "text": " Това заяви на брифинг в парламента депутатът от БСП Жельо Бойчев. Настояваме утре да бъде поканено ръководството на Българска банка по развитие и да обясни защо излъга че няма отношение към покупкопродажбата на ЧЕЗ\", посочи Бойчев. \"След като Българска банка за развитие стои зад купувача на ЧЕЗ, . За нас поведението на Борисов е необяснимо и неоправдано по никакъв начин, защото лъже, че няма информация\", атакува остро социалистът. Според него ако премиерът наистина не е знаел за сделката, мястото му не е на този пост. Българската банка за развитие лъже, че няма общо със сделката за покупката на ЧЕЗ, посочи още Бойчев. добави той.  \"Искахме Борисов да дойде в парламента, за да обясни кои са тези \"гадове\", които искат да правят преврат\", завърши Жельо Бойчев. След трибунката депутатът говори специално за агенция БЛИЦ: \"Ако се окаже, че Българската банка стои зад финансирането на тази сделка, то следва моментално това, че правителството стои зад нея. Всички искаме да разберем подробности около сделката, трябва да бъде разсекретен този хвърчащ документ, който донесоха днес. Дали тази сделка трябва да се случи. Надявам се да избегнем това.\" ", "date": "2018.02.28", "title": "Пълна БУТАФОРИЯ: \"Секретните документи\" на Борисов са поредната му подигравка! Борисов стои зад сделката с ЧЕЗ!"}
{"url": "http://www.bnews.bg/article/237781-barekov_gadovete_sa_glupost_alchnost_i_nekadarnost", "text": "\"Никой не клати повече правителството от собствената му Глупост, Некадърност и Лакомия! Те са \"гадовете\", които евентуално могат да съборят сламената колиба \"ГЕРБ+Патреоти\". Друг е въпросът, че ако Борисов тръгне да подава оставка трябва да мине през труповете на коалиционните си партньори вицепремиерчетата Каракачанов - Симеонов. Те биха го спрели дори с цената на безценните си туловища, защото за тях това е последният танц във властта.\" С този коментар цели точно в десетката евродепутатът Николай Бареков по повод изказването на разлюляният от собствената си глупост премиер, който търси вятърни мелници, за да оправдае действията на крадливата си коалиция. Това е и отговорът на въпросите на БСП, кои са гадовете, на които се кани \"бащицата\" на народа. ", "date": "2018.02.28", "title": "Бареков: \"Гадовете\" са Глупост, Алчност и Некадърност!"}
{"url": "http://www.bnews.bg/article/237795-kanabis_viree_v_lokorsko_raste_v_moderna_oranzheriya", "text": "Служители на отдел „Наркотици“ в ГДБОП и криминалисти на СДВР претърсили хале на територията на Локорско. Голямото помещение било приспособено за оранжерия и в него, с помощта на модерно оборудване и  различни препарати, били отглеждани 700 растения канабис, достигнали различен стадий на развитие.  В хода на  предприетите действия там са открити и 17 кг сух канабис, боен пистолет „Макаров“ с поставен заглушител, иззети са четири мобилни апарата със СИМ карти и таблет. На място са задържани четирима мъже - столичаните Х.М./44г./ от София, осъждан за кражби, М.С./39г./, с криминалистически регистрации за извършени кражби, и Н.И. /39г./ - осъждан за незаконно притежаване на оръжие , и К.Б. /24г./ от Мездра. В апартамент в столицата, обитаван от К.Б., полицейските служители намерили сак с общо 10 кг канабис, разпределен в пликове. Иззет е и мобилен телефон със СИМ карта. В полезрението на антимафиотите попаднал и В.С. /41г./, с множество криминалистически регистрации за производство, притежание и разпространение на наркотици, в апартамента на когото са иззели мобилни телефони, документи и банкови карти.  Общото тегло на открития наркотик е 27 кг суха маса канабис и 700 растения от същия наркотик. На петимата задържани е повдигнато обвинение за извършени престъпления по чл. 354 А, 354 В и 339 от НК. След 72-часовото им задържане, на Х.М., М.С., Н.И. и В.С. е наложена мярка за неотклонение „задържане под стража“, а на К.Б. – „домашен арест“. По случая е образувано досъдебно производство, работата по документирането на цялостната престъпна дейност на задържаните продължава под ръководството на СГП.", "date": "2018.02.28", "title": "Канабис вирее в Локорско, расте в модерна оранжерия"}
{"url": "http://www.bnews.bg/article/237789-sportnite_oskari_grabnaha_federer_i_serina", "text": "Роджър Федерер и Серина Уилямс бяха отличени за спортни личности на 2017 г. на раздаването на наградите \"Лауреус\", известни като спортните \"Оскар\"-и. Швейцарецът се завърна на корта след контузия и успя да спечели Откритото първенство на Австралия и \"Уимбълдън\". Победният му ход се отплати, като в началото на 2018 г. той защити титлата си от Мелбърн и се превърна в най-възрастният лидер в световната ранглиста. Не е изненада, че Федерер грабна и приза за Завръщане на годината. \"Не съм си и помислял, че ще успея да се завърна на това ниво, но годината ми беше прекрасна. Подобни завръщания винаги са много емоционални, а по този начин мечтата ми се сбъдна\", каза той на церемонията. Серина Уилямс спечели само една титла през 2017 г. - от Откритото първенство на Австралия. Тя беше бременна с първото си дете, докато триумфираше, а година по-късно е близо до завръщане на корта. За Федерер и Уилямс това е пети приз \"Лауреус\", като двамата са рекордьори. Юсейн Болт има 4. Отбор на годината стана тимът от \"Формула 1\" - \"Мерцедес\", който стана световен шампион през 2017 г. Конкуренция на автомобилния гигант бяха футболния \"Реал\" Мадрид и баскетболния \"Голдън Стейт Уориърс\".", "date": "2018.02.28", "title": "Спортните \"Оскари\" грабнаха Федерер и Серина"}
