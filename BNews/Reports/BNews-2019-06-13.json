{"url": "http://www.bnews.bg/article/261643-naglost_vmro_s_nova_shema_za_targoviya_na_udostovereniya_za_balgarski_proizhod", "text": "\n \r\n\r\n Наглостта на лъжепатриотите няма граници, тъй като схемата предвижда издаване на личен документ на всички, които докажат, че имат български произход, но за да се случи това е необходимо желаещите да се снабдят с удостоверение за български произход, което пък ще се издава от контролираната \r\nот ВМРО ДАБЧ. \r\n\r\n Интересна подробност е, че притежателите на такъв документ ще могат да се ползват от всички права, за които се е борил и постигнал с много лишения българинът. Освен това от законопроекта прозира и откровен корпоративен лобизъм, тъй като по този начин се дава възможност за внос на евтина работна сила, която да наложи дъмпинг на трудовия пазар и да  се забави повишаването на доходите на българите. \r\n\r\n Видно е, че ВМРО по никакъв начин не сеинтересуват за българите, но са силно заинтересувани от чужденците, които вероятно добресе отплащат. Ето линк и на самия  законопроект:  \r\n  \r\n \n\t\t\t\t\t\t", "date": "2019.06.13", "title": "Наглост! ВМРО с нова схема за търговия на удостоверения за български произход!"}
{"url": "http://www.bnews.bg/article/261642-prolivni_dazhdove_navodniha_severna_italiya", "text": "\n Проливни дъждове предизвикаха сериозни наводнения в Северна Италия. Стотици хора са евакуирани, а много пътища са затворени.  \r\n\r\n Най-критична е ситуацията в провинция Леко в Ломбардия, където улиците се превърнаха в реки от кал. \r\n\r\n Заради опасност от свлачища е наредена и евакуация около езерото Комо. \r\n\r\n В същото време в южните и централните части на Италия лятото вече настъпва и синоптиците предупреждават за първите горещини с температури от 36° до 42°. \r\n \n\t\t\t\t\t\t", "date": "2019.06.13", "title": "Проливни дъждове наводниха Северна Италия"}
{"url": "http://www.bnews.bg/article/261644-vishegradskata_chetvorka_nyama_kandidati_za_shefove_na_ek_i_evropeyskiya_savet", "text": "\n Премиерът на Чехия Андрей Бабиш заяви, че държавите от Вишеградската четворка нямат обща кандидатура за председател на Европейската комисия, а също и за председател на Европейския съвет след срещата, съобщава Euobserver. \r\n\r\n Унгария, Полша, Чехия и Словакия проведоха разговори преди срещата на върха на ЕС следващата седмица. \r\n\r\n \"Въпросът за всички нас е да изберем най-добрия кандидат за всички\", каза Бабиш, цитиран от \"Ройтерс\". \r\n\r\n Говорител на унгарския премиер Виктор Орбан коментира, че групата ще \"представи обща гледна точка\" за политиката и кандидатите. \r\n\r\n Лидерите на четирите държави проведоха неофициална среща в унгарската столица Будапеща, за да обсъдят евентуални кандидати за топ позициите в ЕС. \r\n\r\n Чешкият вестник \"Лидове новини\" информира, че разговорите са инициирани от Бабиш, за да координират действията си. \r\n \n\t\t\t\t\t\t", "date": "2019.06.13", "title": "Вишеградската четворка няма кандидати за шефове на ЕК и Европейския съвет"}
{"url": "http://www.bnews.bg/article/261645-bezrabotitsata_v_gartsiya_padna_pod_20_na_godishna_baza", "text": "\n Гръцката национална статистика показва, че безработицата, най-високата в Европейския съюз, е спаднала през първото тримесечие в сравнение с миналата година, но все още всеки пети гръцки гражданин е без работа, информира АП. \r\n\r\n Според изнесените данни безработицата през януари-март е спаднала до 19,2% спрямо 21,2% година по-рано. В сравнение с предишното тримесечие е по-висока, но обвързаният с туризма гръцки трудов пазар варира в зависимост от периода през годината и данните за тримесечието не са сезонно изгладени. \r\n\r\n Безработицата започна да намалява през последните години, след като икономиката се насочи към възстановяване след дълбоката рецесия, когато 28% от трудоспособното население на Гърция остана без работа. \r\n \n\t\t\t\t\t\t", "date": "2019.06.13", "title": "Безработицата в Гърция падна под 20% на годишна база"}
{"url": "http://www.bnews.bg/article/261631-ochakva_se_zasilen_trafik_na_gkpp_makaza_v_kraya_na_sedmitsata", "text": "\n Очаква се засилен трафик на ГКПП „Маказа” в края на седмицата, предупреждават от „Гранична полиция”. От там съветват пътуващите да използват и другите пунктове на българо-гръцката граница. \r\n\r\n Началото на активния туристически сезон очаквано води до засилено увеличение на трафика в периода 14-16 юни. \r\n\r\n Данните от предходни години сочат, че най-завишена ще е интензивността на пътникопотока през ГКПП „Маказа”. Тъй като той е най-често използван от румънските граждани, очакванията са автомобилите там да се увеличат два пъти, а пътниците – три пъти в сравнение с обичайния трафик. \r\n\r\n „Гранична полиция” е предприела мерки за осигуряване на достатъчен брой служители за своевременна обработка на преминаващите граждани, но инфраструктурата на пункта е ограничена. \r\n\r\n В резултат от намаления брой гръцки полицейски служители вместо четири трасета, работят две – по едно на изход и на вход. Очаква се образуване на колони от турски, румънски и български автомобили, основно на изход от страната. \r\n \n\t\t\t\t\t\t", "date": "2019.06.13", "title": "Очаква се засилен трафик на ГКПП \"Маказа\" в края на седмицата"}
{"url": "http://www.bnews.bg/article/261635-biznes_damata_marina_stoycheva_obmislya_da_sadi_nekorekten_sadruzhnik", "text": "\n Собственичката на Canedian Store и едноличен управител на дружеството, закри фирмата си. \r\n\r\n Действията й са продиктувани от некоректен бизнеспартньор, но засега Стойчева не иска да разкрива подробности. Дамата е опитала да се споразумее с въпросния господин, който не живее в България, по силата на международните търговски практики, но ударила на камък. \r\n\r\n Би лайф научи, че Марина е запознала адвокатите си с казуса и ще изчака още съвсем малко, преди да заведе дела срещу некоректния си съдружник. Готова да стигне и до правосъдните органи зад Океана, но ще си търси правата докрай. \r\n\r\n Близки до Стойчева  са запознати в детайли със случая и се кълнат, че имат изключително пикантна  информация за въпросния господин и са готови да се разприказват при нужда. \r\n\r\n  Младата бизнес дама Марина Стойчева е  годеница на Васил Михалев, когото познаваме от участието му в различни конкурси и светски събития. Двамата не спират да заливат социалните мрежи със снимки от екзотични почивки, като последните кадри са от Дубай. \r\n\r\n \r\n \n\t\t\t\t\t\t", "date": "2019.06.13", "title": "Бизнес дамата Марина Стойчева обмисля да съди некоректен съдружник"}
{"url": "http://www.bnews.bg/article/261646-varnahme_na_turtsiya_63_kulturni_tsennosti", "text": "\n Ценни монети от Турция, задържани за незаконен внос от българските митнически органи на ГКПП - Капитан Андреево през 2016 г., бяха предадени на турския зам.-министър на културата и туризма Йозгюл Йозкан Явуз на официална церемония в Националния археологически институт с музей при БАН. \r\n\r\n Този повод е израз на сътрудничеството между двете страни, а опазването на културното наследство без съмнение е приоритет на всеки един от нас, подчерта Явуз. Най-важното условие за предотвратяване на трафика на движимо културно наследство са превантивните мерки, но не е възможно незаконният износ да бъде изцяло предотвратен, затова и международното сътрудничество и връщането на артефактите е от такова значение според турския зам.-министър. \r\n\r\n Движимите културни ценности са общо 63, сред които златни, сребърни и бронзови монети от римско и византийско време, бронзови антични апликации и една бронзова фибула. \r\n\r\n За връщането им Турция е отправила до Министерството на културата официално искане заедно с доказателства за произхода на културните ценности от територията на Турция. Представени са и доказателства за незаконен износ. \r\n\r\n Процедурата по връщане на незаконно изнесени културни ценности се осъществява на основание на Конвенцията на ЮНЕСКО за мерките, насочени към забрана и предотвратяване на незаконен внос, износ и прехвърляне на правото на собственост на културни ценности от 1990 година и със Споразумението между България и Турция от 2012 година за забрана и предотвратяване на незаконния внос, износ, транзитно преминаване и прехвърляне на собствеността на културни ценности. \r\n \n\t\t\t\t\t\t", "date": "2019.06.13", "title": "Върнахме на Турция 63 културни ценности"}
{"url": "http://www.bnews.bg/article/261637-sadat_ostavi_pri_semeystvoto_mu_radikaliziraniya_mladezh_ot_plovdiv", "text": "\n Радикализираният ученик от Пловдив остава под надзор на инспектор от педагогическа стая, съобщи БГНЕС. Днес Апелативният специализиран съд е потвърдил мярката му за неотклонение. \r\n\r\n По думи на прокурор Сийка Милева в залата момчето е заявило, че осъзнава вината си. \r\n\r\n Преди днешното заседание тя заяви, че държавното обвинение ще продължи да поддържа искането си за задържане под стража на непълнолетното лице, \"тъй като считаме, че тя е една от най-адекватните. Така той ще бъде изолиран в специална среда, в която с него ще работят психолози и психиатри\". \r\n\r\n Според прокуратурата все още има реална опасност за сигурността на много българи. \r\n\r\n Прокурор Милева подчерта, че откритите взривни вещества и устройство по обем и брой са несъпоставими с нито един друг казус от новата история на България. По нейни думи за това не е знаел никой, нито дори родителите на момчето. \r\n\r\n Държавното обвинение иска постоянен арест за 16-годишния младеж  \r\n\r\n При претърсванията е намерена информация, показваща, че ученикът е подготвял терористичен акт. Освен това са открити и видеоклипове, които той е изпращал на вербовчика. \r\n\r\n Прокурор Милева призна, че родителите са оказали огромна помощ, но първоначално придобитата информация, която е за радикализация, не е била подадена от тях. \r\n\r\n Припомняме, на 8 юни стана ясно, че за първи път у нас е предотвратен терористичен акт. Задържано беше 16-годишно момче, готвело терористична атака в Пловдив. \r\n\r\n Адвокатът на момчето Емил Велинов увери, че детето не е имало мисъл в глава си да нарани някого или да предизвика взрив. \r\n\r\n Вътрешният министър Младен Маринов подчерта, че промяната в оперативната обстановка налага създаването на антитерористични центрове у нас. \r\n\r\n Проверяват дали има административно нарушение  \r\n\r\n Бившият главен секретар на МВР Калин Георгиев пък изтъкна, че България е застрашена от тероризъм, колкото всяка една друга страна. \r\n\r\n Малко по-късно ДАЗД се самосезира заради изтичането на личните данни на 16-годишния младеж в публичното пространство. Причината беше, че информационен сайт разкри самоличността на момчето и семейството му, като дори публикува техни снимки. Това предизвика бурно недоволство, както в обществото, така и на ниво организации и институции - по случая остро реагираха Държавната агенция за закрила на детето (ДАЗД) иАсоциацията на европейските журналисти у нас. \r\n\r\n От своя страна премиерът Бойко Борисов коментира, че службите не са виновни за теча на информация. Борисов заяви още и че откритите вещества в импровизираната лаборатория на младежа са \"страховити бомби\", по-силни от тези в Сарафово. \r\n\r\n [16-годишният от Пловдив просто се интересувал от взривове, не искал да нарани никого] \r\n \n\t\t\t\t\t\t", "date": "2019.06.13", "title": "Съдът остави при семейството му радикализирания младеж от Пловдив\r\n"}
{"url": "http://www.bnews.bg/article/261634-gdbop_udrya_malki_kabelni_operatori_no_si_zatvori_ochite_za_kabelarkite_skat_i_balgariya_24", "text": "\n Днес ГДБОП провежда безпрецедентна акция срещу малките кабелни оператори и доставчици на интернет услуги. Рано сутринта бопаджиите атакуваха офис на Кюстендилска кабелна телевизия, а по късно за такава акция алармираха и журналистите от телевизия RN Канал 0. \r\n\r\n Според тях акция е насочена срещу малките кабелни оператори заради протеста им срещу промените в Закона за  електронните оператори. Според запознати промените са били инициирани от собственикът на Скат, който е и депутат Валери Симеонов. През последните месеци бизнесът и кабеларката на Симеонов търпели постоянни загуби, тъй като много абонати се отказвали от услугите на СКАТ. \r\n\r\n Припомняме, че за да стабилизира бизнесът си Скат прибегна до услугите на коалиционния си партньор Красимир Каракачанов, който мимоходом им предостави няколко обществени поръчки на военното ведомство. \r\n\r\n Хората негодуват защо ГДБОП не извършват проверки на СКАТ и на телевизия \"България 24\", за която се знае, че обслужва ВМРО. Припомняме, че преди време Волен Сидеров обвиняваше СКАТ за разпространение на нелегални гей и порно канали.  \r\n  \r\n \n\t\t\t\t\t\t", "date": "2019.06.13", "title": "ГДБОП удря малки кабелни оператори, но си затвори очите за кабеларките \"СКАТ\" и \"България 24\"!"}
{"url": "http://www.bnews.bg/article/261632-bomba_dzhambazki_glasuval_za_priznavaneto_na_gey_brakovete", "text": "\n Ново разкритие на журналиста Димитър Байрактаров взриви социалните мрежи. Оказва се, че след последното предаване \"Бареков и Байрактаров без цензура\", в което журналиста разкри как Джамбазки е гласувал срещу въвеждането на европейски минимален доход, Байрактаров е получил нови заплахи от активисти на ВМРО. \r\n\r\n В отговор на заплахите и за да покаже, че не може да бъде пречупен журналистът публикува на Фейсбук профила си ново скандално видео, от което става ясно, че в качеството си на докладчик в сянка евродепутата от ВМРО Ангел Джамбазки е подкрепил признаването на гей браковете от страните членки на ЕС. \r\n\r\n Въпреки, че много от евродепутатите не са подкрепили доклада с обясненията, че в много от страните членки правната дефиниция за семейство е съюз между мъж и жена и няма как да се съгласят с трактовките на доклада, Джамбазки най-невъзмутимо подкрепя гей браковете да се признават от всички страни членки, всичко това се случва на разискване проведено на 18.01. 2018 г. \r\n\r\n Приемането на доклада дава повод шест месеца по-късно да наложи на Румъния да признае гей брака между румънец и американец за официален и да признае, че двамата мъже са съпруг и съпруга, нещо, което противоречи на румънското законодателство и юридическото определение за семейство в Румъния. \r\n\r\n Журналистът Димитър Байрактаров изразява и публичното си възмущение от Джамбазки и ВМРО, които обикалят телевизиите и роптаят срещу гей парадите и гей двойките, а в същото време в Европейския парламент ги подкрепят и рушат семейните традиции в България! \r\n  \r\n \n\t\t\t\t\t\t", "date": "2019.06.13", "title": " Бомба! Джамбазки гласувал за признаването на гей браковете!"}
{"url": "http://www.bnews.bg/article/261636-varnenskiyat_svoboden_universitet_se_vklyuchva_v_globalni_initsiativi", "text": "\n Доц. д-р Красимир Недялков, президент на Варненския свободен университет „Черноризец Храбър“: Интернационализацията е сред най-съществените ни цели. Няма как да наложим българската наука и разработки, ако не вземаме активно участие в глобални образователни мрежи \r\n\r\n Доц. д-р Красимир Недялков е завършил висше икономическо образование във Варненския свободен университет „Черноризец Храбър“. Магистър по „Мениджмънт в международния бизнес“ и доктор по „Организация и управление извън сферата на материалното производство“. \r\n\r\n През 1998 г. е назначен за директор на Колежа по туризъм и икономика. От 2007 г. е помощник-ректор на ВСУ, от април 2013 г. – вицепрезидент, а от януари 2019 г. – президент на Университета. \r\n\r\n Автор е на повече от 20 монографии, статии, студии и доклади за научни конференции на български и английски език. \r\n\r\n Доц. Недялков участва в разработването на редица национални и международни проекти в областта на туризма и управлението на събития, развитието на капацитета на неправителствения сектор за ефективно партньорство с местната администрация, изграждането на клъстери на компетентност, технологични паркове и стимулиране на студентското предприемачество, както и в множество други проекти, свързани със студентското самоуправление. \r\n\r\n Доц. Недялков, ръководите един от най-големите частни университети у нас. Очаквано е първият въпрос към Вас да бъде за мястото и ролята на частните висши училища в системата на академичното ни образование? \r\n\r\n – Преди всичко, частните университети споделят общата отговорност на европейската и българската образователна система да подготвят човешкия капитал на ХХI век. Заедно с това те са призвани и да предложат алтернатива на младите хора, свързана с изпреварващата подготовка и реализация на нови модели на образованието, адекватни на потребностите на пазара на труда. И тук далеч не става дума само за относително по-голямата свобода, която те имат. А за безусловната необходимост да отстояват конкурентните си предимства на един несъвършен, при това глобален пазар, като доказват всекидневно качество, ефективност и резултати. Именно затова те са инициатори на иновации. Обикновено в тях изпреварващо се генерират новата визия и новите посоки за развитието на образованието. А оттук най-често стартират нови специалности, съобразени с реалното потребление на пазара на труда. \r\n\r\n Определят Варненския свободен университет като лаборатория за апробиране на иновативни методи за подготовка на специалисти в областта на висшето образование и на млади учени. Къде е границата между новото, полезното и комерсиалното? \r\n\r\n – За новото и полезното мисля, че отговорих в първия въпрос. За комерсиалната страна мога да кажа, че като организации, които не получават никакво субсидиране от страна на държавата, се изграждаме и развиваме, спазвайки пазарните принципи. Където има разходи, се налага да се осигурят и постъпления за покриването им. Не бих нарекъл комерсиална политиката ни, но е факт, че Университетът е образователна структура, задължена да съблюдава и икономическите правила. Именно това й гарантира устойчиво развитие. \r\n\r\n Освен преподавателска дейност ВСУ „Черноризец Храбър“ представя и сериозна изследователска продукция. Как окомплектовате академичния състав? Какви политики прилагате за привличане на млади хора като преподаватели и изследователи? \r\n\r\n – Варненският свободен университет отдавна е утвърдена институция в научните и образователните среди. Контактът с младите хора винаги е бил предизвикателство. Възможността да им предадеш знания и опит, да участваш в изграждането им като личности и да проследиш кариерното им израстване, е един от основните мотиви за нас. Разбира се, голяма роля играят разнообразната палитра от специалности, които се изучават в Университета, както и шансът да се развиват в най-новите и иновативни области на науката. \r\n\r\n Висшето училище е акредитирано да присъжда научни степени и да провежда конкурси за заемане на академични длъжности. За тази цел са създадени „Комисия за развитието на академичния състав“, „Хабилитационен съвет“ „Институт за подготовка на докторанти“. \r\n\r\n Запазена марка на Университета е фактът, че нерядко преподаватели са гост лектори от чуждестранни университети, специалисти от практиката, представители на бизнеса… Какъв е ефектът? \r\n\r\n – Това вече е традиция. По този начин даваме възможност на студентите да „пият вода от извора“, да почерпят опит и знания от най-изявените в съответната област специалисти, да усвоят най-модерните методи и технологии. Само през тази година стартирахме три нови магистърски програми с прякото участие на представители на Европейската комисия, на ментори и бизнесмени от Силициевата долина и съветници в областа на киберсигурността на редица правителства. Проведени са майсторски класове с повече от 30 чуждестранни експерти и преподаватели. \r\n\r\n Емблематична за ВСУ е богатата му международна дейност. Смятате ли, че университетите ни са разпознаваеми в Европа и света? Трябва ли да се стремят да бъдат част от европейски университетски мрежи? \r\n\r\n – Определено смятам. Интернационализацията е една от най-съществените цели в стратегията на Университета. Образованието е част от световния процес на глобализация и трябва да се развива в унисон с всички произтичащи от това процеси. Няма как да наложим българската наука и разработки, ако не вземаме активно участие в работата на тези мрежи. \r\n\r\n С прецизност разработвате темата за руския език и култура. Защо? Не говорим само за славянските филологии, а за специфичното академично пространство, което изградихте с международно участие. \r\n\r\n – Отговорът е лесен – защото е необходимо на нашите студенти. Целта ни е да осигурим на всеки випускник възможността да изучава два чужди езика, и практиката показва, че те избират стратегически добро за кариерното им развитие съчетание от английски и руски език. \r\n\r\n От цивилизационна гледна точка, руският език отваря врата към близка за славяните история, култура и вяра, а прагматично погледнато – към руския пазар и бизнес. Но не бива да отминаваме и приноса на руската страна, която чрез Руския център, разкрит във Варненския свободен университет, обогатява всяка година ресурсната основа на това обучение. Подкрепя и проекта „Профессор русского мира“. \r\n\r\n Каква стратегия следва Университетът, с какъв хоризонт е тя и какви резултати се преследват? \r\n\r\n – Стратегията за развитие на Университета се базира на гарантиране на устойчивост на системата чрез създаване на адекватен, международно конвертируем академичен капацитет. Управлението е базирано на баланса пазар – продукт – капацитет – икономически и социален резултат. Фокусираме се върху създаването и стимулирането на пазари. Акцент е и създаването на благоприятна среда за публично-частно партньорство и сътрудничество между образователната, научната и стопанската дейност. Образователният ни модел е базиран на компетентности, съчетаващ традиционно с виртуално обучение. Залагаме на повишаване дела и качеството на научните изследвания и на създаване на високотехнологична среда, базирана на световните научни достижения. \r\n\r\n \r\n\r\n Днес ВСУ членува в: \r\n\r\n EUA – European University Association – Европейска асоциация на университетите \r\n\r\n BSUN – Black Sea Universities Network – Мрежа на черноморските университети \r\n\r\n NISPACEE – Network of Institutes and Schools of Public Administration in Central and Eastern Europe \r\n\r\n IASIA – International Association of Schools and Institutes of Administration \r\n\r\n Balkan University Association \r\n\r\n UIIN – University Industry Innovation Network \r\n\r\n Knowledge4Innovation \r\n\r\n European League of Institutes of the Arts – Холандия \r\n\r\n Европейската асоциация на юридически факултети \r\n\r\n Posted in Бизнес и туризъм \r\nPrevДоклад: По-голямата част от месото към 2040 г. няма да идва от мъртви животни \r\n \n\t\t\t\t\t\t", "date": "2019.06.13", "title": "Варненският свободен университет се включва в глобални инициативи"}
{"url": "http://www.bnews.bg/article/261627-es_podgotvya_novi_sanktsii_sreshtu_rusiya", "text": "\n На Русия може да бъдат наложени нови санкции от страна на ЕС зарадипродължаващата намеса на Кремъл в Източна Украйна, предаде dpa. Агенцията разполага с проект за изявление на държавните лидери от общността при поредната среща на ЕС в Брюксел. \r\n\r\n Сред мерките, предвидени в проекта, е непризнаване на нелегално издадените руски паспорти на жителите на украинските Донецка и Луганска област, на чиято територия подкрепяните от Русия сепаратисти обявиха Донецка народна република и Луганска народна република . \r\n\r\n Посочва се, че указът на президента на Русия Владимир Путин за \"паспортизация\" на Източна Украйна противоречи на духа и целите на споразуменията от Минск от 2015 г. \r\n\r\n Очаква се на срещата на ЕС на 20-21 юни в Брюксел да бъде приета стратегия за периода 2019-2024 г. и да бъдат удължени санкциите срещу Москва, чийто срок изтича на 31 юли. \r\n\r\n   \r\n \n\t\t\t\t\t\t", "date": "2019.06.13", "title": "ЕС подготвя нови санкции срещу Русия"}
{"url": "http://www.bnews.bg/article/261633-skandal_upravlyavashtite_iskat_da_prevarnat_brokerite_na_nedvizhimi_imoti_v_donosnitsi_na_vlastta", "text": "\n Юристи скочиха срещу скудоумието на родните ни управляващи и законотворци. По повод поредната им нелепа идея да се превърнат брокерите на недвижими имоти в доносници.... \r\nСамо, до неотдавна същото упражение и то законодателно, беше опитано да се въведе и спрямо адвокатите в наказателните дела. Адвокатите скочиха естествено, а управляващите  - верни на принципа си \"проба-грешка\", дадоха заден ход.\" \r\n\r\n Адвокатите сме лица, упражняващи свободна професия. Вярно, имаме си някакъв закон, но сме свободна професия. Да бъдем принуждавани да донасяме за наши клиенти, при положение, че по силата на закона си имаме задължението да отстояваме правата и интересите му, беше недопустимо. Добре, управляващите оттеглиха засега скандалния законопроект - разбира се под обществения натиск на организирани и проведени протестни действия. Сега, наред са имотните брокери. Нека да обърнем нарочно внимание върху факта, че за тази модерна професия у нас, няма никаква правна регулация!Затова при упражняването ѝ важат единствено пазарните условия. \r\n\r\n И нашите \"умни\" управленци решиха изведнъж, че ще впрегнат тази мощна армия от лица, упражняващи подобен род нерегламентирана дейност, в колата на Държавната сигурност (ДС), за да ги ползват като инструмент срещу прането на пари. \r\n\r\n Ако не беше тъжно, щеше да е ужасно смешно!\" Заявяват юристите. Логично следващите въпроси са: \" Точно по какъв начин ще се произвеждат тепърва от такива \"волни птички\" в пазарния бранш, ченгета от ДС?\" и \"Н а основата на какви стимули и конституционни принципи родният ни законотворец ще стъпи, за да вмени задълженията, които иска да вменява и да създаде може би по-модерна форма на ДС, докато още заклеймява онова - от Татовото време?\" Ега ти акъллиите! Ега ти демократите! Ама, защо се чудим, нали тия самите още си пазят някъде из чекмеджетата червените партийни билети, може би - за всеки случай, ако се наложи един ден пак да сменят боята и политическата посока... \r\n\r\n А пък, да не забравяме, че самите те са ченгета и потомци на такива, макар и от по-нисшата прослойка, а не от елитните, които действително са бранили държавните работи навремето. \r\n\r\n Доживяхме срамни времена, когато истинските демократи са отвратени и низвергнати, а другарите с червени партийни билети и то от тъмното ни тоталитарно минало, а не отсега, употребяват демокрацията ни както сводник - проститутка. И какво да очакваш от такива, единственото, което показаха, че могат да мачкат свободни разследващи журналисти и инакомислещи, можещи и знаещи опоненти,  че могат да бъдат ченгета и да създават себеподобни, че по-далеч от носа си не могат и да провидят.  \r\n\r\n \r\nЖална ни майка с такива управляващи и доносници на ДС! \r\n  \r\n \n\t\t\t\t\t\t", "date": "2019.06.13", "title": "  Скандал! Управляващите искат да превърнат брокерите на недвижими имоти в доносници на властта!\r\n"}
{"url": "http://www.bnews.bg/article/261630-svobodnoto_kampinguvane_vazmozhno_no_samo_v_opredeleni_zoni", "text": "\n Депутатите продължават с разглеждането на правилата за черноморското крайбрежие, които вдигнаха екозащитници на протест. \r\n\r\n Според активистите правилата за опазване на дюните не обхващат всички видове и не гарантират изрична забрана за строителство, а къмпингуването на практика се поставя извън закона. \r\n\r\n В крайна сметка народните представители приеха възможност за свободно къмпингуване, но само в определени зони и по определен ред. Ще има и отсрочка преди да започне глобяването на нарушители. \r\n\r\n „Искаме да определим места, които най-малкото да имат елементарни хигиенни изисквания. Да се знае кой носи отговорност след края на сезона, кой почиства и, ако някой не си е изпълнил своите задължения, да има санкция”, посочи Александър Ненков (ГЕРБ). Той даде пример с Гърция, където не можеш да паркираш кемпера си на произволно място. \r\n\r\n Филип Попов от левицата, на свой ред, посочи, че в САЩ такива ограничения няма. Той коментира, че има риск да бъдат лишени българските граждани от възможността да отидат сред природата, „която е богатството на България”, а опазването ѝ е въпрос не на начин на прекарване на почивката, а на възпитание. \r\n\r\n Ако текстовете бъдат приети в сегашния си вид, протестите ще продължат, а организаторите им ще искат от президента румен Радев да наложи вето. \r\n \n\t\t\t\t\t\t", "date": "2019.06.13", "title": "Свободното къмпингуване – възможно, но само в определени зони"}
{"url": "http://www.bnews.bg/article/261625-deputatite_ne_podkrepiha_plana_na_leybaristite_brekzit_bez_sdelka", "text": "\n Долната камара на британския парламент отхвърли план на лейбъристите за брекзит без споразумение с Европейския съюз. \r\n\r\n Законът целеше да позволи на противниците на излизането без сделка да осуетят със законодателни средства това да се случи на 31 октомври, когато кралството трябва да напусне общността. \r\n\r\n Долната камара на британския парламент отхвърли план на лейбъристите за брекзит без споразумение с Европейския съюз. \r\n\r\n Законът целеше да позволи на противниците на излизането без сделка да осуетят със законодателни средства това да се случи на 31 октомври, когато кралството трябва да напусне общността. \r\n \n\t\t\t\t\t\t", "date": "2019.06.13", "title": "Депутатите не подкрепиха плана на лейбъристите брекзит без сделка"}
{"url": "http://www.bnews.bg/article/261626-trima_mladezhi_zaginaha_kray_nedelino", "text": "\n Трима младежи загинаха при катастрофа на пътя между Долен и Неделино. Информацията потвърди за bTV директорът на  полицията в Смолян старши комисар Николай Димов. \r\n\r\n Загиналите са на 23, 24 и 27 години, като всичките са от златоградското село Долен. Пътният инцидент е станал снощи около 22:20 ч., малко преди Неделино. \r\n\r\n Загиналите са се движили с лек автомобил БМВ, което се ударило странично в микробус „Мерцедес“. На място загиват две от момчетата, а третото е откарано в болницата в Златоград, където губи живота си вследствие на тежките травми. \r\n\r\n По предварителна информация, автомобилът се е движил с несъобразена скорост. Заради инцидента Община Златоград обяви ден на траур. \r\n \n\t\t\t\t\t\t", "date": "2019.06.13", "title": "Трима младежи загинаха край Неделино"}
{"url": "http://www.bnews.bg/article/261639-sofiya_zagubi_bitkata_za_sedalishte_na_evropeyskiya_organ_po_truda_agentsiyata_otiva_v_bratislava", "text": "\n София загуби надпреварата за седалище на Европейския орган по труда. За седалище на агенцията беше избрана Братислава, реши Съветът по заетост, социална политика, здравеопазване и потребителски въпроси. \r\n\r\n Столицата на Словакия е получила 15 от 28 гласа.  \r\n\r\n В надпреварата се включиха още Никозия и Рига.  \r\n\r\n Европейският орган по труда ще заработи през септември първоначално в Брюксел, а след това ще се премести в Братислава.  \r\n\r\n Идеята да се създаде такава агенция беше обявена от председателя на Европейската комисия Жан-Клод Юнкер през 2017 г. в речта му за състоянието на Съюза. Очаква се тя да заработи с пълен капацитет до 2024 г. \r\n\r\n Интересът за седалище на Европейския орган по труда далеч не беше толкова голям, колкото за това кой ще приеме Европейската агенция по лекарствата след Брекзит. София също беше сред кандидатите, но беше класирана на последното 19-о място, а победител в надпреварата стана Амстердам.  \r\n\r\n Този път кандидатурата ни е била представена с видимо повече вложени усилия, като по всеки критерий е предоставено подробно описание, отбелязва EurActiv.  \r\n\r\n София предложи избор между три сгради за седалище на Европейския орган по труда - \"Елипс център\", \"Новотел София\" и хотел \"Премиер\", като правителството предложи и да покрие наема на службата за първите 18 месеца.  \r\n\r\n За момента не са ясни мотивите за избора на Братислава пред останалите кандидати. Според дипломат, цитиран от EurActiv, сериозен фактор, който е взет предвид при преместването на Агенцията по лекарствата, е бил, че България има най-ниските заплати в ЕС.  \r\n \n\t\t\t\t\t\t", "date": "2019.06.13", "title": "София загуби битката за седалище на Европейския орган по труда, агенцията отива в Братислава"}
{"url": "http://www.bnews.bg/article/261602-pusnaha_vodata_v_strelcha_no_e_s_losho_kachestvo", "text": "\nВ град Стрелча започна поетапно пускане на водата към домакинствата. \r\n\r\nПреди два дни в общината беше обявено бедствено положение заради липсата на водоснабдяване. \r\n\r\nОт тази сутрин водоподаване има към всички квартали, но водата е с лошо качество и може да се ползва само за санитарно-хигиенни нужди. \r\n\r\nПродължава разчистването на зоната за водохващане, която беше силно компрометирана от дъждовете.\r\n\r\nПрипомняме, че над 5 млн. лева са необходими на община Стрелча за справяне с последствията от пороите, които причиниха огромни щети във вододайната зона. \r\n\r\nПречиствателната станция също е проблемна заради неработещ утаител и се разчита само на филтри, които обаче не могат да пречистят водата. \r\n\r\nВчера бяха осигурени две водоноски, а общината раздаваше безплатно минерална вода на жителите. \n\t\t\t\t\t\t", "date": "2019.06.13", "title": "Пуснаха водата в Стрелча, но е с лошо качество"}
{"url": "http://www.bnews.bg/article/261629-misis_balgariya_yana_sredkova_v_novo_amploa_galeriya", "text": "\n Очарователната носителка на титлата  „Мисис България Свят 2018“ Яна Средкова се изяви в ново амплоа. Тя бе водеща на благотворителния бал „Танц за дете“, организиран от Фондация мечта за дете. Средкова се справи блестящо с новото предизвикателство в компанията на Наско Стоянов от БГ Радио. \r\n\r\n От години Мисис България е в центъра на множество благотворителни инициативи за подпомагане на семейства с репродуктивни проблеми.   Такава бе целта и на бала „Танц за дете“, в който се включиха много популярни личности. Сред тях бяха Мария Силвестър, Атанас Месечков, Елиза Токева и мн. други. В края на вечерта бяха събрани 25 000 лева. Средствата ще помогнат на четири двойки с репродуктивни проблеми. \r\n\r\n На събитието Яна Средкова блестеше в уникална рокля на дизайнерката София Борисова, която също танцува на сцената благотворително. \r\n\r\n \r\n \n\t\t\t\t\t\t", "date": "2019.06.13", "title": "Мисис България Яна Средкова в ново амплоа (Галерия)"}
{"url": "http://www.bnews.bg/article/261640-borisov_e_zaet_chovek_nyama_vreme_da_chete_konstitutsiyata_i_zakonite", "text": "\n За разлика от други политици аз не „изнасям“ българските проблеми отвъд граница. Подкрепям добрите намерения на правителството, но при изхарчени огромни национални и европейски средства резултатите са далеч от възможното и очакваното като обем и най-вече като качество. Това заяви държавният глава Румен Радев в отговор на журналистически въпрос за изказване на министър-председателя, според когото президентът „промотирал“ в чужбина работата на правителството. \r\n\r\n „Някога да сте ме чули в чужбина да говоря нещо лошо за България и за българското правителство?“, попита Румен Радев и заяви, че „ако някой разчита в това одобрение към българското правителство, греши“. \r\n\r\n Президентът беше категоричен, че налагането на вето на промените в Закона за държавната собственост и последвалото сезиране на Конституционния съд не касае процеса на изграждане на национални обекти като автомагистрали, скоростни пътища, пристанища, газопроводи, ж.п. линии и т.н. \r\n\r\n „За тях отдавна си има ясна законова процедура за ускорено отчуждаване и предварително изпълнение и те изобщо не попадат в това вето и сезиране“, заяви президентът и призова управляващите да правят разлика между национални обекти и обекти с национално значение. \r\n\r\n „Ако техните юристи не могат да им го обяснят, да си наемат други“, заяви Румен Радев. \r\n\r\n „Напълно разбирам, че премиерът е зает и няма време да чете Конституцията и законите, но това е непростимо за хората около него“, допълни държавният глава. \r\n\r\n Той посочи, че ако за 10 години магистрала „Хемус“ не е изградена, то не бива сега да се търси вина в президента. \r\n\r\n Автомагистрала „Хемус“ беше заложена от премиера като приоритет преди 10 години, но колко километра се изградиха и колко километра се отчуждиха оттогава досега, попита Румен Радев. \r\n\r\n Той апелира за разбиране и отговорно отношение към промените в закона и заяви, че новите законови поправки дават неограничени, безконтролни възможности на правителството без никакви критерии да определя за „обект от национално значение“ каквото си поиска. \r\n\r\n „Много хора от администрацията, от министерствата на работно ниво търсеха достъп до мен да ме молят да наложа вето, за да предпазя правителството от хаоса, който само създава и от това, че ще бъдат забавени тези проекти като реализация“, допълни президентът. \r\n\r\n В отговор на въпрос за липсата на напредък при дебатите в Смесената комисия между България и Република Северна Македония по отношение на личността на големия български революционер Гоце Делчев държавният глава припомни, че вече е изразил позицията си в изказването си на Петербургския международен форум. Тогава Румен Радев цитира думи на Гоце Делчев, който заявява, че разбира света „единствено като поле за културно съревнование между народите“. \r\n\r\n Според президента Двустранният договор за добросъседство с Република Северна Македония в момента все още има характер на „декларация“ и се нуждае от промяна. Президентът отново призова актуализираната версия на Двустранния договор за приятелство и добросъседство да залегне в правните задължения на Република Северна Македония в процеса по присъединяването й към ЕС. \r\n\r\n Пак във фокуса са проблемите на партиите, а не проблемите на обществото. Силно се надявам, че партиите ще намерят добър баланс между техните собствени интереси и интересите на обществото, заяви Румен Радев в отговор на въпрос за намаляването на размера на държавната субсидия за партиите. \r\n\r\n Според президента големият проблем съвсем не е размерът на субсидията, а да има механизъм, който да третира еднакво партиите по отношение на финансирането. \r\n\r\n „Виждате, че в България управляващите партии нямат нужда от субсидии, те се финансират директно от властта и го правят по начин, по който дори не се и крият“, заяви държавният глава и посочи, че субсидиите касаят най-вече съществуването на опозиционни партии, така че едно такова решение задушава опозицията точно преди местните избори. \r\n\r\n В отговор на въпрос за процесите в БСП президентът посочи, че България не трябва да остава без политическа опозиция, защото това ще бъде пагубно за демокрацията. \r\n \n\t\t\t\t\t\t", "date": "2019.06.13", "title": "Борисов е зает човек, няма време да чете Конституцията и законите"}
{"url": "http://www.bnews.bg/article/261638-tragna_nov_reklamen_klip_s_folkpevitsata_emanuela", "text": "\n След Галена, Емилия и Андреа, фолкпевицата Емануела се превъплъти в новата звезда в рекламата на Мастика „Пещера“. Видеото вече се върти в национален ефир. В него фолкфурията играе ролята на чернокосата изкусителка, която спира играта на карти на група приятели на плажа като разкрива перфектни форми по бански. Нейна сценична партньорка е риалити звездата от сериала „София Ден и нощ“ Калина Кузманова. Стилистиката на рекламата продължава лятната концепция на марката, наблягаща на горещия сезон, страстите на кристали и веселото настроение. Акцентът е доброто преживяване сред приятели, непринудените взаимоотношения и ситуации, които всеки е преживявал. В крайна сметка в „сезона на дините“ никой не остава „валат“. По мнение на екипа двете изкусителки са влезли много бързо в професионалните си роли, което не е учудващо като се има предвид сценичния им опит, а и са свикнали да са в центъра на мъжкото внимание. \r\n\r\n Емануела е поредната звезда включена в комуникацията на Мастика „Пещера“. През годините в тази роля е влизала Галена, Емилия и Андреа. В главната мъжката роля пък са се превъплъщавали Мариан Вълев- Куката, Калин Врачански. В рекламите на анасоновата напитка са били и цял куп популярни модели, плеймейтки, риалити звезди и актриси. Фолкпевицата Галена дори има песен със слогана на марката „Страст на кристали“ и дует с Андреа – „Блясък на кристали“. \r\n\r\n Кадрите към новото видео са заснети по родното Черноморие в едни от първите топли летни дни. Локацията е избрана и подготвена специално за целите на двудневните снимки. Екипът работил по цялостната организация и заснемането е от над 50 души. \r\n\r\n   \r\n\r\n   \r\n \n\t\t\t\t\t\t", "date": "2019.06.13", "title": "Тръгна нов рекламен клип с фолкпевицата Емануела"}
{"url": "http://www.bnews.bg/article/261641-nad_10_kilograma_narkotitsi_sa_izzeti_pri_spetsoperatsiya_v_sofiya", "text": "\n Над 10 килограма наркотици са иззети при спецоперация на криминалисти от СДВР, съобщиха от пресцентъра на МВР. \r\n\r\n Акцията е била на 10 юни, в кв. \"Филиповци\"; задържан е 50-годишен мъж, който е оставен в ареста за 72 часа. \r\n\r\n В жилището на мъжа са открити опаковки, съдържащи таблетки, тревиста маса и прахообразно вещество, колби, пресовъчна машина, електронна везна, оръжие и боеприпаси. \r\n \n\t\t\t\t\t\t", "date": "2019.06.13", "title": "Над 10 килограма наркотици са иззети при спецоперация в София"}
{"url": "http://www.bnews.bg/article/261628-gdbop_shturmuva_ofisa_na_kabelnata_televiziya_v_kyustendil", "text": "\n ГДБОП влезе в офиса на кабелната телевизия в Кюстендил, съобщава bTV. \r\n\r\n Става въпрос за \"Кабел Сат Запад\", като по първоначални данни акцията е срещу кабелното пиратство. \r\n\r\n По непотвърдена информация ще бъдат проверени още офиси на кабелния оператор в други градове. \r\n\r\n Очаквайте подробности! \r\n \n\t\t\t\t\t\t", "date": "2019.06.13", "title": "ГДБОП щурмува офиса на кабелната телевизия в Кюстендил"}
