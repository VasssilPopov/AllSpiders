{"url": "http://www.bnews.bg/article/235610-otkriha_15_siriyski_bezhantsi_izmraznali_do_smart", "text": "Петнайсет сирийски бежанци – някои от тях деца – бяха открити измръзнали до смърт, докато се опитвали да прекосят планинската граница с Ливан, предава БГНЕС. Тринайсет от телата били открити в петък, а още две в събота. В района се развихри сериозна снежна буря. Служители на ливанската гражданска защита намериха телата, след като им беше казано, че група бежанци се намира в беда в района на Маснаа. Според местни източници бежанците били зарязани в безизходица от контрабандисти. Има информация за двама арестувани контрабандисти. Няколко бежанци бяха спасени. Сред тях е и малко момче, което било открито да се скита самичко. Групата пое по пътя, по който стотици хиляди сирийци са преминали в опит да избягат от конфликта в родната им страна. Ливан, чието население е 4 млн. души, е приютил близо 1 млн. сирийци от началото на войната през 2011 г.", "date": "2018.01.20", "title": "Откриха 15 сирийски бежанци, измръзнали до смърт"}
{"url": "http://www.bnews.bg/article/235602-promoutar_pogna_maraya_keri_za_3_mln_dolara", "text": " \r\n Исковете се явяват ответни, тъй като съдебната сага стартира още през януари миналата година. Тогава компанията на певицата подаде жалба за нарушение на контракта. В него се казва, че Марая е била принудена да отнеми изявите си в Аржентина и Чили, тъй като \"FEG Entretenimientos\" не е изплатила хонорара й в пълния му размер на упоменатата в договора между двете страни дата. \r\nОт FEG уточняват, че общият хонорар е бил в размер на 703 100 долара, като 75 процента са били издължени преди планираните две участия в Южна Америка. Кери пропуснала до уведоми организаторите, че не смята да пътува до Аржентина и Чили. До последно никой не е знаел, че поп дивата не смята да излезе на сцените в градовете, в които са били насрочени концертите й.", "date": "2018.01.20", "title": "Промоутър погна Марая Кери за 3 млн. долара"}
{"url": "http://www.bnews.bg/article/235609-zadarzhaha_mazha_blasnal_i_ubil_chovek_na_chepinsko_shose", "text": "Полицията задържа шофьора, който избяга след като блъсна и уби на място човек на Чепинско шосе в района на Нови Искър. Задържаният е на 24 години от София и ще остане в ареста за 72 часа с прокурорско постановление, съобщиха от МВР. Безжизненото тяло на жертвата беше открито на 19 януари сутринта. Полицията направи оглед на мястото, а районът беше отцепен за повече от 4 часа.", "date": "2018.01.20", "title": "Задържаха мъжа, блъснал и убил човек на Чепинско шосе"}
{"url": "http://www.bnews.bg/article/235608-volen_siderov_zaplashva_pravitelstvoto_predi_vota_na_nedovorie", "text": " Волен Сидеров вече открито заплашва правителството преди вота на недоверие. Припомняме, че за тези дествия от страна на Сидеров първи предупредиха в предаването \"Презареди България\" евродепутата Николай Бареков и журналиста Димитър Байрактаров. Още през лятото на 2017 г. те направиха анализ на новосформираната коалиция и всичко, което изложиха като прогноза днес вече е реалност. Реалност са дестките скандали сътворени от двамата вицепремиера Симеонов и Каракачанов. Реалност са и подозренията в корупционни \r\nсхеми,които вонят от всякъде във военното министерство. Реалност е и пълната неспособност на патриотарите в изпълнителната власт. Сега Сидеров открито заявява,че хората не са доволни от управлението на ГЕРБ, но незнайно защо пропуска да отбележи, че той и неговите ортаци \r\nсъщо са част от това неудобравано според неговите думи управление. Сидеров отправя и иронични подмятания към Симеонов и Каракачанов, че били много заети и нямали време да го чуят? Но тук веднага излиза големия въпрос говорят ли си въобще ортаците или докато едни лапат тлъсти стимули,други лапат мухите, което води и до раздори? Как да вярваме на Сидеров, че е искрен при положение, че самия той заявяваше колко стабилна била коалицията? Ето,че май въобще не е стабилана! Как да вярваме на Сидеров, че казва истината, като самия той защитаваше и подкрепи бшджета на правителството \r\nза 2018 г. в който не са предвидени 80 милиона лева за ремонт на язовир \"Бели Искър\".Сливи ли имаше Сидеров в устата си, че не постави на дебат този толкова важен въпрос? Сигурно е едно патриотарите разбират, че са пътници от властта, но вече са разбрали, че народът ги мрази и не иска и да чуе за тях! \r\nСамия Сидеров вече говори на глас за платените и нагласени социологически проучвания, които помпат фалшивите им рейтинги и обработват общественото мнение! Искрен ли е Сидеров? Предстои да видим! \r\n ", "date": "2018.01.20", "title": "Волен Сидеров заплашва правителството преди вота на недоворие!"}
{"url": "http://www.bnews.bg/article/235601-aneliya_s_trogatelna_izpoved_za_zhivota_si", "text": "\r\nАнелия изпрати 2017 година с усмивка, защото успя да направи много хубави песни, както и да отдели време за благотворителните каузи, на които се е посветила, пише planeta.tv. “Не го правя заради добрия пример, идва ми отвътре. Смятам,че или го носиш или не. Ние живеем динамично и за стандарта на България печелим добре, имаме абсолютно всичко. Но човек в даден момент си казва: “Добре, аз какво правя?”. Става ти скучно, защото правиш едно и също – работата, детето, в къщи и отново колелото се върти, накрая разбираш, че важни ти стават по-ценностните неща, по-моралните...”. Анелия признава, че е човек, който винаги работи със сърце, отговорна е към работата си и всичко, което прави и постига е благодарение на години труд. “В последните пет-шест години приоритет е работата ми и това си личи. Работа и песни – това е моят живот. Детето ми естествено не подлежи на обсъждане. За мен е важно в нея да възпитам първо да бъде отговорна, да изгради ценностна система и морал, да се научи да взема решения в живот си и последствията от нейните решения, да си ги поеме тя. За мен е важно тя да има добро образование и затова е в училище с международна диплома”, казва още певицата. \r\n ", "date": "2018.01.20", "title": "Анелия с трогателна изповед за живота си"}
{"url": "http://www.bnews.bg/article/235605-obarnatata_tsisterna_e_sobstvenost_na_firmata_ot_tragediyata_hitrino", "text": "\r\nДерайлиралата днес край гара Бяла цистерна с газ е собственост на същата фирма, чиято композиция доведе до трагедията в Хитрино „Булмаркет”, съобщава бТВ. Припомняме, че тогава заради излезли от релсите цистерни последва експлозия, убила седем души и ранила 29. 50 сгради от селото бяха унищожени от взривната вълна. Разследващите предполагат, че в днешния случай композицията не се е движела с превишена скорост, какъвто беше случаят в Хитрино. По-вероятно е неизправност на цистерната да е причина за излизането от релсите. Проверява се дали дефектът е в полуоските на авариралата в Бяла цистерна.", "date": "2018.01.20", "title": "Обърнатата цистерна е собственост на фирмата от трагедията ”Хитрино”"}
{"url": "http://www.bnews.bg/article/235607-misis_balgariya_vselena_mari_vacheva_styaga_kufarite_za_misis_svyat", "text": "Макар,че до провеждането на най-престижния световен конкурс за омъжени дами „Мисис Свят“, който ще се проведе в края на лятото във Виетнам, Мари Вачева вече е в трескава подготовка за представянето си. Най-красивата омъжена българка за 2017-а ще представи България в конкуренцията на хубавици от цял свят. Мари вече мисли за тоалетите с които ще дефилира на сцената на събитието. Вачева работи и над записа на видео, в което ще презентира кампанията #onevoice, насочена срещу домашното насилие над жени и деца, на която е българският посланик.  Скоро на сайта на конкурса „Мисис Свят“ ще започне и гласуването за участничките. „Мисис България – Вселена“ Мари Вачева е позната в светските среди у нас. Като фото модел, Вачева е била лице на най-популярните български марки. В момента миската живее в Австрия и управлява семеен бизнес, който със съпруга си скоро ще развиват и в България. В последните месеци Мари прекарва доста време в България, заради ангажиментите си към кампанията #onevoice.", "date": "2018.01.20", "title": "„Мисис България - Вселена“ Мари Вачева стяга куфарите за „Мисис Свят“"}
{"url": "http://www.bnews.bg/article/235592-tragediya_11_dushi_zaginaha_a_44_sa_raneni_pri_katastrofa_s_avtobus", "text": "11 души са загинали, а 44 са ранени при катастрофа на автобус, превозващ ученици, в Турция.  Катастрофата е станала в провинция Ескишехир. Превозното средство, пътуващо от Анкара за Бурса, излетяло от шосето и се ударило в крайпътни дървета.  Предполага се, че водачът е загубил контрол над автобуса. Подробностите все още се изясняват.   ", "date": "2018.01.20", "title": "ТРАГЕДИЯ! 11 души загинаха, а 44 са ранени при катастрофа с автобус "}
{"url": "http://www.bnews.bg/article/235603-porednata_lazha_na_patriotarite_shte_ni_izleze_soleno", "text": "\r\nПоредната голяма лъжа за намаляване цените на тока ще ни излезе много солено! Причината е, че от първи февруари се предвижда не намаляване а шоково увеличение на цените на тока за бизнеса.   \"Спекулативното и необосновано покачване на цените на тока за бизнеса   ще доведе до фалити, загуба на трайни работни места и замразяване на доходите в редица браншове и  отрасли.\"- Това се казва в съвместна позиция на двете основни синдикални организации КНСБ и КТ \"Подкрепа\". \r\n Откритото им писмо бе изпратено до медиите,които удобно премълчават и подготвяния съвместен протест между синдикати и бизнеса в България.Припомняме,че в предизборната си пропаганда патриотарите непрекъснато лъжеха избирателите,че ако те са във властта няма по никакъв начин да допуснат увеличаване на цените на тока. Нещо повече Валери Симеонов тръбеше наляво и надясно,че като председател на временната парламентарна комисия за изследване състоянието на енергетиката са разкрити всички механизми чрез които се надуват цените на тока и те трябвало да бъдат намалени. Той размахваше и един доклад, който щял да внесе в прокуратурата, но след като стана вицепремиер бързо забрави какво е говорил. Нещо повече енергетиката премина в ръцете на патриотарите чрез назначаване на техни хора възлови постове. Запознати с дейността на отрасъла споделят, че намесата на патриотарите е разчистила пътя на големите играчи, което от своя страна е довело и шоковото увеличение на цените за бизнеса. Сега патриотарите потривали доволно ръце и чакали стимулите си.Всичко това обаче ще го платим ние -българския народ!   ", "date": "2018.01.20", "title": "Поредната лъжа на патриотарите ще ни излезе солено!"}
{"url": "http://www.bnews.bg/article/235600-naprezhenie_v_razlog_romi_okupiraha_bolnitsata_sled_smartta_na", "text": "След трагичния инцидент потресени роднините са окупирали входа и обвиняват медиците в лекарска грешка. Наложи се полицията да пристигне на място, предава \"Труд\".  Детенцето е страдало от детска церебрална парализа, имало е астма. Преди няколко дни детето е настанено в болница заради пристъпи и бронхопневмония, но в петък вечер състоянието му се е влошило. Въпреки реанимационните действия на лекарите, то е починало. „Направено е всичко възможно ,за да се спаси детето , то е получило много тежък пристъп и е починало, няма лекарска грешка, каза директорът на болницата в Разлог д-р Божидар Велев. Детето е от ромски произход,40 роми от махалата  в Разлог в събота сутринта се събраха и са окупирали болницата.  Близките на детето обвиняват медиците за смъртта. По случая е образувано дознание, а тялото на детето  е закарано за аутопсия в благоевградската морга.  \r\n ", "date": "2018.01.20", "title": "НАПРЕЖЕНИЕ В РАЗЛОГ! Роми окупираха болницата след смъртта на...."}
{"url": "http://www.bnews.bg/article/235596-obrat_pri_intsidenta_s_voenniya_spartan", "text": "Военната полиция и прокуратура разследват инцидента със самолет \"Спартан\", който е станал вчера по време на тренировка на летище \"Граф Игнатиево\". Няма пострадали военнослужещи от екипажа. Според информацията освен по крилото, има щети и по двигателя на \"Спартан\"-а. В рамките на месец разследващите трябва да разберат дали екипажът е взел грешни решения, дали всички системи и агрегати са били изправни, както и дали е имало опасни външни условия. Според авиационното списание АЕРО заради силния вятър при рулиране на земята, самолетът се е наклонил на една страна и е ударил земята. Това беше единственият ни изправен военно - транспортен самолет \"Спартан\" и често се ползваше при донорски ситуации и превоз на хуманитарна помощ. Очаква се с части от него да бъде поправен друг \"Спартан\" и така отново да имаме един наличен, в средата на следващата седмица. \r\n ", "date": "2018.01.20", "title": "Обрат при инцидента с военния \"Спартан\"!"}
{"url": "http://www.bnews.bg/article/235597-losha_prognoza_poskapvaneto_na_toka_vodi_do_faliti", "text": "Спекулативното и необосновано покачване на цените на тока (за бизнеса - б.р.) ще доведе до фалити, загуба на трайни работни места и \"замразяване\" на доходите в редица браншове и отрасли. Това се казва в съвместна позиция на двете основни синдикални организации КНСБ и КТ \"Подкрепа\". Откритото им писмо бе изпратено до медиите. Двете организации споделят притесненията на българския бизнес, че очевидно има проблем, който създава напрежение на енергийния пазар. Прозрачност, надеждност и предсказуемост - това са ключови категории за успешно и пълноценно функциониране на енергийния пазар, се казва в позицията на синдикатите. Според тях, нещо в този пазар не работи както трябва. През последните месеци значителни обеми бяха търгувани към определени търговци при неясни условия, обезпечаващи непазарни предимства спрямо останалите участници. Изкуствено бе ограничавано и предлагането през двата сегмента на борсата - малки, нерегулярни лотове, липса на профилирани продукти. Това естествено води до ирационални ценови нива, които категорично не могат да бъдат определени като референтни, пишат от КНСБ и КТ \"Подкрепа\". Синдикатите оценяват, че резултатът от това спекулативното и необосновано повишаване на цената на тока ще засегне не само бизнеса. То ще доведе и до ръст на цените на хранителни и нехранителни стоки. Увеличението засяга държавни и общински администрации, болници, училища, членовете на синдикатите и всички работещи български граждани. Пренасяйки се към цените на регулиран пазар, ще засегне всеки битов абонат. От двете организации апелират за незабавни и конкретни стъпки към ограничаване на вредни практики и недопускане на напрежение в систематана българската енергетика и индустрия в началото на зимния период. Петте предложения на синдикатите са: Министерство на енергетиката да предприеме стъпки за предлагане на законодателна инициатива за разширяване на функциите на КЕВР за разследване на злоупотреби и санкции при възникване на спекулативно поведение на пазара; \r\nМинистерство на енергетиката и БЕХ да предприемат организационни стъпки за осигуряване на дългосрочни продукти (енергийни пакети в рамките на месец до година), съответстващи на профила на основната част от клиентите на свободен пазар; \r\nМинистерство на енергетиката и БЕХ да анализират ефекта от повишаването на цените на електрическата енергия за държавните дружества, като се отчете изпълнението на ремонтните, производствени и социални програми през 2017 година и подготовката за следващо ценово решение за регулиран пазар през 2018 година; \r\nРаботата и обхватът на свободния пазар да бъдат подобрени чрез ускоряване на процеса на въвеждане на пазарния сегмент \"пазар в рамките на деня\" и да се осигури неговата ликвидност - ЕСО и БНЕБ; \r\nМинистерство на енергетиката и БЕХ да предприемат организационни стъпки за промяна на графиците за подаване на заявки към обществения доставчик.", "date": "2018.01.20", "title": "ЛОША ПРОГНОЗА! Поскъпването на тока води до фалити!"}
{"url": "http://www.bnews.bg/article/235598-svalyat_asya_kapchikova_s_kasovi_belezhki", "text": "Мераклии решиха да свалят плеймейтката Ася Капчикова с любовни послания върху касови бележки. Бившата на Криско сама се похвали с обясненията в Инстаграм. \"Луд съм по теб\", гласи едно от посланията, придружено от сърчица. Въпросната бележка Капчикова намерила върху колата си, като мистериозният мачо се бил постарал да я закрепи внимателно към чистачките. \"Това вече е романтично\", категорични са феновете на Ася., предават от Телеграф. \r\n ", "date": "2018.01.20", "title": "Свалят Ася Капчикова с касови бележки"}
{"url": "http://www.bnews.bg/article/235589-srabska_poetesa_obvini_ivana_v_krazhba", "text": "Сръбската поетеса Йелена Трифунович обвини в кражба фолк певицата Ивана \r\nЗаради претенцията към авторското право на стиховете тя блокира в You Tube и официалния клип на новата песен на нашенката „Твое копие“. \r\nВ профила на Ивана бе обяснено, че клипа е блокиран заради неоснователно и неправомерно заявени претенции от страна на текстописката на сръбската версия на песента Йелена Трифунович. Въпреки това меломаните искат Ивана лично да даде изявление по случая и да обясни защо и как се е стигнало до тук. \r\nТова не е първата кражба от страна на родните чалга изпълнители. Истината е, че българският текст на „Твое копие“ е дело на Мариета Ангелова. \r\nФеновете са категорични, че българката и сръбкинята ще се разберат в съдебната зала, където ще стане ясно кой какво е откраднал. \r\nПреди години родната поетеса Маргарита Петкова също обвини Мариета Ангелова в плагиатство на нейни стихове – отново в песен на Ивана, пише „Телеграф“. \r\n ", "date": "2018.01.20", "title": "Сръбска поетеса обвини Ивана в кражба"}
{"url": "http://www.bnews.bg/article/235599-silkonki_nalyaha_1_2_mln_v_pazvite", "text": "Родните плеймейтки слагат и сменят гърдите си през ден. По бегли изчисления ако съберем всички изкусителки у нас, можем да кажем, че са наляли общо около един милион и двеста хиляди лева в пазвите си, пише „Телеграф“. Предлагаме ви няколко от мацките, които пръснаха куп пари за нови цици. \r\nМиската Джулиана Гани е дала около 20 бона за двата си чифта гърди. Първоначално Джулката се носеше с 600кубика, но преди година ги смени за 1000 кубика. \r\nПървата носителка на титлата Мис Силикон Йоана Христова е увеличила гърдите си до неузнаваемост. В момента дамата има по 1050 кубика във всяка гърда. С тази си стъпка силиконката слага всички сексбомби в малкия си джоб. Корекцията е направена неотдавна, а Йоана я показа по време на плаж. \r\nДвойна сума за цици е платила за 3 години и настоящата носителка на титлата Виктория Петрова. Красавицата е сменила имплантите си в турска клиника, става ясно от снимки, които Вики сподели в социалните мрежи. За новите си придобивки с е бръкнала 10 бона. \r\nРодните фолк диви също са наляли завидно количество пари в силиконовите си бюстове. Според слуховете най-големият силиконов бюст в чалгата е на македонката Елена Велевска. Едно време с пищни и естествени бюстове се хвалеха Преслава и Деси Слава, но след това и двете се подложиха на корекция за намаляване и оформяне на тази част от тялото си. \r\nЖената с най-големи гърди във Великобритания, 51-годишната Шарън Пъркинс, се засели в България. След развод със съпруга си тя инвестирала парите от обезщетението в уголемяване на и без това големите си гърди. Първата й операция по уголемяване на бюста струвала 4500 паунда, след време си направила нова за 5500 паунда и размерът на гърдите й станал 32ММ. Така във всяка от гърдите си има по 1500 кубика силикон. С останалата част от обезщетението си купила къща в България, пише „Телеграф“. \r\n ", "date": "2018.01.20", "title": "Силконки наляха 1.2 млн. в пазвите! "}
{"url": "http://www.bnews.bg/article/235595-ochakvat_se_golemi_protesti_sreshtu_donald_tramp_v_sasht", "text": "Година след встъпването на Доналд Тръмп в длъжност, американците планират големи протести за днес в Съединените щати. На 20 януари 2017 г. Тръмп официално стана 45-ият американски президент. Напрежението ескалира още през първите дни на Тръмп в Белия дом. Хиляди хора излязоха на протести срещу новия президент. Америка никога не е била по-драматично разделена, както през тази една година. През изминалите 12 месеца Тръмп се оказа в центъра на редица скандали. Това се отрази крайно негативно на неговия рейтинг. Статистиката сочи, че той се радва на рекордно ниска подкрепа. В сравнение с неговите предшественици Барак Обама и Джордж Буш-младши, първата му година в Белия дом изглежда като истински кошмар. Въпреки това много експерти прогнозират, че към настоящия момент неговите шансове да спечели втори мандат са много големи.", "date": "2018.01.20", "title": " Очакват се големи протести срещу Доналд Тръмп в САЩ"}
{"url": "http://www.bnews.bg/article/235594-tsisterna_s_gaz_deraylira_na_garata_v_byala", "text": "Цистерна с газ е дерайлирала на гара Бяла. Tя е част от влакова композиция. По първоначална информация това се е слуило в края на колозвоза. Няма пострадали. Няма и изтичане на газ или опасност за хората в района. ", "date": "2018.01.20", "title": "Цистерна с газ дерайлира на гарата в Бяла"}
{"url": "http://www.bnews.bg/article/235582-42_godishnata_eva_longoriya_e_bremenna_za_sefte", "text": "Световните таблоиди гръмнаха с новината, че актрисата Ева Лонгория е бременна. За 42-годишната актриса, това дете ще бъде първото, а ако може да се вярва на жълтата преса, то ще е момче. Очевидно е, че Ева е срещнала подходящия мъж. По-рано в интервюта, тя нееднократно казва, че не се стреми на всяка цена да стане майка. \"Не съм една от онези жени, които реват, че трябва да станат майки - казва Лонгория - Дори и да стана на 50, щом нямам точният човек, не искам да бъда самотна майка.\" Актрисата е омъжена за бизнесмен Хосе Антонио Бъстън, за когото детето от Ева ще бъде четвърто. Въпреки това, ако се съди по пресни снимки в Instagram профила на Лонгория, бременността я прави още по-апетитно парче.", "date": "2018.01.20", "title": "42-годишната Ева Лонгория е бременна за сефте "}
{"url": "http://www.bnews.bg/article/235583-pochitame_pametta_na_prepodobniya_evtimiy_veliki_i_sv_evtimiy_tarnovski", "text": "Православната църква почита паметта на преподобния Евтимий Велики и на българския патриарх Свети Евтимий Търновски. Той е строг аскет и вдъхновен проповедник, основател на Търновската книжовна школа, посветил живота си на религиозна идентичност на българите.  При падането на Велико Търново под турска власт,  Патриарх Евтимий е един от последните бранители на духовността и държавата.  Той е осъден на смърт, но легендата разказва, че когато палачът вдигнал ръка, за да  отсече главата му, ръката му се вцепенила, а мечът паднал на земята. Изпратен е на заточение, а след смъртта си е канонизиран за светец. Честит празник и честит имен ден на всички, които носят името му!", "date": "2018.01.20", "title": "Почитаме паметта на преподобния Евтимий Велики и Св. Евтимий Търновски"}
{"url": "http://www.bnews.bg/article/235587-trenirovkata_na_bayern_myunhen_za_malko_da_priklyuchi_s_boy", "text": "Въпреки, че има аванс от 13 точки на върха в Бундеслигата, в отбора на \"Байерн\" Мюнхен не липсват скандали. Германското издание \"Билд\" съобщава, че вчеращната тренировка (19 януари) на баварците е била помрачена от спречкване между полузащитниците Хамес Родригес и Себастиан Руди. Причината е остро влизане от страна на пристигналия под наем от \"Реал\" Мадрид футболист в краката на колегата му. Двамата били уловена в момент на размяна на неприятни реплики от фотографите на изданието. Само бързата намесата на по-опитните им съотборници предотвратила ескалация на напрежението и физическа саморазправа. Франк Рибери, Жером Боатенг и Рафиня се намесили веднага. Френският национал извикал при себе си бившият играч на \"Хофенхайм\", докато Рафиня успокоявал Хамес. В крайна сметка до края на заниманието неразбирателството било забравено, а двамата замесени си подали ръка. Разочарован може би е останал единствено Ариен Робен, който призовал двамата си изнервени съотборници да довършат спора с думите \"Хайде, момчета! Напред!\". В неделя баварският тим излиза срещу \"Вердер\" Бремен на \"Алианц Арена\".", "date": "2018.01.20", "title": "Тренировката на \"Байерн\" Мюнхен за малко да приключи с бой"}
{"url": "http://www.bnews.bg/article/235588-smartonostnata_diagnoza_za_zdraveopazvaneto_ot_shefa_na_nzok", "text": "Ще избутаме още година-две и системата на здравеопазването ще се срине. Парите няма да стигнат, политическата обстановка няма да позволи отново да се преразгледа бюджета на НЗОК, заяви пред bTV директорът на здравната каса проф. Камен Плочев. Системата е зле конструирана. Тази система генерира именно тези резултати – хроничен недоимък. И това е поради две причини: първо - парите за здраве са много малко, и второ – трябва да се реши законодателно как да се използват тези пари, коментира Плочев. Той е категоричен, че има много хора в държавата, които се съпротивляват срещу реформата в здравеопазването. По думите му, именно те са причината все още да нямаме електронно здравеопазване, защото ако имаме, всичко ще се вижда. За проблемите с общинските болници Плочев коментира, че има два варианта: \"Единият е да оставим нещата на естествената финансова еволюция. Който не може да се справи – фалира и излиза от пазара. Другият е да продължим по стария начин – плащане, плащане, плащане, без терапевтичен ефект\". Според шефа на НЗОК, вторият вариант по никакъв начин не дисциплинира управителите на лечебните заведения. Тук държавата е крайно време да осъзнае, че с тези 8% ние не можем да осигурим съвременна медицина, каза Плочев. Той е категоричен, че ако сега беше премиер, щеше да подготви програма за вдигане на здравната вноска.", "date": "2018.01.20", "title": "Смъртоностната диагноза за здравеопазването от шефа на НЗОК"}
{"url": "http://www.bnews.bg/article/235586-dilan_farou_razkaza_kak_udi_alan_e_bludstval_s_neya_kogato_bila_na_7", "text": "Дилън Фароу даде първото си телевизионно интервю, в което разказва в детайли как Уди Алън е блудствал с нея, когато е била на седем години. 32-годишната в момента Дилън е осиновена дъщеря на Мия Фароу и Уди Алън. През 2014 г. тя разказа за случилото се в открито писмо до медиите, но тогава не всички й повярваха, а режисьорът упорито продължава да отрича, че е сторил това, за което Фароу го обвинява. Неговата теза е, че бившата му съпруга Мия Фароу е научила дъщеря си още като малка какво да казва, за да му отмъсти за това, че е има връзка със Сун-И - осиновена от нея дъщеря. \"Бях заведена в малко таванско помещение. Той ме инструктира да легна по корем и да си играя с играчката влакче на брат ми. Седна зад мен, точно до вратата. И докато аз си играех с влакчето, той злоупотреби сексуално с мен. Като седемгодишно дете това, което можех да кажа, бе, че той ме пипа по моите срамни части. Като 32-годишна възрастна жена казвам, че той докосва срамните устни и вагината ми с пръст\", каза Дилън в интервю пред \"CBS This Morning\", цитирана от \"Ева.бг\".", "date": "2018.01.20", "title": "Дилън Фароу разказа как Уди Алън е блудствал с нея, когато била на 7 \r\n"}
{"url": "http://www.bnews.bg/article/235590-arestuvaha_uchastnik_v_telefonna_izmama", "text": "Арестуваха участник в телефонна измама, съобщиха от МВР. Измамата е за 76 000 лева. Операцията е проведена в Търговище и Велико Търново под наблюдението на Районна прокуратура - Търговище. На 19 януари 66-годишна жена от Търговище получила обаждане на стационарния телефон в службата си от мъж, представил се за полицейски служител. Той й обяснил, че ако предостави наличните си пари на извършители на измама, които вероятно ще й позвънят, ще помогне на полицията да ги задържи. Уверил я, че веднага след това сумата ще й бъде върната. Убедена, че помага, жената изтеглила от сметката си в банка 76 000 лева. Поставила ги в найлонов плик и ги оставила на указаното в телефонен разговор място - в непосредствена близост до кошче за смет на детска площадка в междублоково пространство в централната част на града. Около 15 часа, непосредствено след прибиране на плика с парите, полицаите задържали младеж, въпреки опита му да избяга. Той е 16-годишен от Търговище, с регистрация за наркотици. Наложена му е полицейска мярка за срок до 24 часа. По случая е образувано досъдебно производство. Работата по документиране на престъплението продължава под ръководството на прокурор от Районната прокуратура - Търговище. Полицаите проверяват съпричастността на задържания към още една измама в Търговище. В началото на този месец по същия сценарий е била въведена в заблуждение 77-годишна самотно живееща жена от града. Тогава тя хвърлила през терасата на жилището си 1600 лева.", "date": "2018.01.20", "title": "Арестуваха участник в телефонна измама"}
{"url": "http://www.bnews.bg/article/235578-kakvo_shte_e_vremeto_v_sabota", "text": "Днес ще е предимно облачно. Около обяд от северозапад ще завали дъжд, които до вечерта ще обхване цялата страна. Отначало в Дунавската равнина, а до края на деня в по-голямата част от страната, вятърът ще се ориентира от северозапад и ще нахлува студен въздух, с който до вечерта в Северна и високите полета на Западна България, дъждът ще преминава в сняг. Не се очаква образуване на съществена снежна покривка. В източните райони през по-голямата част от деня вятърът ще се задържи от юг, температурите ще останат сравнително високи, валежите ще са от дъжд. Максималните температури ще са от 4° до 9°, в югоизточните райони – малко по-високи. Атмосферното налягане е по-ниско от средното за месеца - ще се повишава. В планините ще бъде предимно облачно и ветровито, със силен и бурен вятър от запад-югозапад, който след обяд ще се ориентира от северозапад. На много места ще има валежи от сняг, в Странджа и Сакар – от дъжд. Максималната температура на височина 1200 метра ще е около 5°, на 2000 метра – около минус 2°. По Черноморието ще бъде предимно облачно. След обяд и привечер на места ще превали дъжд, който в северните райони ще се примесва със сняг. Ще духа слаб до умерен вятър от юг-югозапад, който след обяд ще започне да се ориентира от северозапад. Максималните температури ще са 8°-12°. Температурата на морската вода е около 8°. Вълнението на морето ще е 1-2 бала.", "date": "2018.01.20", "title": "Какво ще е времето в събота? "}
{"url": "http://www.bnews.bg/article/235577-volen_dade_na_kaso_ne_znael_kak_shte_glasuva_sreshtu_sebe_si_i_gerb_na_vota", "text": "Действията на Волен Сидеров биха могли да се сравнят с тези на недоволна съпруга, чийто интерес не е задоволен. До вчера атакист номер 1 определяше ГЕРБ като най-стабилна партия, Бойко Борисов - като мъдър държавник, а коалицията им - като непоклатима.  След като обаче стана ясно, че Регионалното министерство се опитва да прехвърли стопанисването на стената на язовир „Бели Искър“ на областния управител на София-област от Атака Илиан Тодоров, Сидеров обяви публично, че не знае дали ще подкрепи ГЕРБ по време на “вота на недоверие”.  .  Разочарованието на атакиста идва от това, че годишният бюджет бил едва 1 млн, които по думите му били крайно недостатъчни.  Няма значение, че с ГЕРБ сме коалиционни партньори. Коалиционните партньори трябва да се уважават. В случая ние не само че нямаме уважение, а имаме буквално подигравка с областния управител Илиан Тодоров просто, защото е от АТАКА. Обръщам се и към премиера Борисов и към председателя на ПГ ГЕРБ Цветан Цветанов, че няма да оставим това така. В четвъртък, когато в пленарна зала ще се гледа вотът на недоверие към правителството, аз не знам как ще гласувам. Не знам дали това правителство заслужава доверие по начина, по който се държи към тези, които го крепят на власт“, заяви Сидеров.         ", "date": "2018.01.20", "title": "Волен даде на късо! Не знаел как ще гласува срещу себе си и ГЕРБ на вота!?"}
{"url": "http://www.bnews.bg/article/235581-voenno_okrazhnata_prokuratura_v_plovdiv_se_sezira_za_intsidenta_sas_samoleta_spartan", "text": "Военно-окръжната прокуратура в Пловдив се е сезирала за инцидента с военнотранспортния самолет „Спартан” C-27J. Започнато е досъдебно производство. Това съобщи в предаването „Тази събота” по bTV зам.-министърът на отбраната Анатолий Величков. Няма пострадали хора, но има щети по корпуса на самолета. Зам.-министърът допълни, че със случая е натоварено специализираното звено на служба „Военна полиция”. То трябва да събере данни и веществени доказателства, свързани с произшествието, да установи дали е имало опасни условия, при които то е възникнало, и дали са небезопасни действията и решенията на екипажа. Трябва да се установи също дали е имало повреди или отклонения в режимите на работа на съотвените системи и агрегати, както и дали има предишни случаи, които имат касателство към това произшествие. Play Video Трябва да бъде изготвен доклад в рамките на месец по закон и да се докладва на министъра на отбраната, каза Величков, като допълни, че се надява докладът да бъде готов в по-кратък срок. По думите му е възможно силният вятър да е причинил произшествието, но това трябва да бъде установено в доклада и заключенията на „Военна полиция”. „Мога само да потвърдя, че в интернет средата се появиха съобщения и за конструктивните характеристики на самолетите „Спартан” C-27J, които за някои от специалистите е известно, че имат изнесен ниско център на тежестта, което създава определени специфични условия при управление”, допълни зам.-министърът. Той отбеляза също, че имаме рамков договор за поддръжката на самолетите „Спартан”, сключен през 2011 г. за 10- годишен срок, но конкретен договор към момента няма. „Предходният – 5-годишен конкретен договор, изтече през април 2017 г. В момента сме в процедура на преговори с италианската компания „Аления Леонардо” за подписване на нов”, посочи Величков. Поканили сме италианската страна на 2 февруари на разговори в Министерството на отбраната в София, каза също зам.-министърът. „Трябва да установим цена за следващите 4 г., колкото са останали до 2021 г., която се колебае около 17 млн. евро. Искаме да преговаряме за цената, която по наше мнение е доста висока”, отбеляза Величков.", "date": "2018.01.20", "title": "Военно-окръжната прокуратура в Пловдив се сезира за инцидента със самолета „Спартан”"}
{"url": "http://www.bnews.bg/article/235591-pleymeytkata_nora_nedkova_kara_bez_vinetka_omayvala_katadzhiite_s", "text": "\r\nТопва призна самата тя. „Никога не съм си купувала винетки, така си карам. Ако ме спре полицията, усмихвам се невинно и те ме пускат“, призна цицорестата мадама. Остава въпросът колко солена глоба ще плати, ако все пак попадне на принципен катаджия“, пита „България днес“. \r\n ", "date": "2018.01.20", "title": "Плеймейтката Нора Недкова кара без винетка, омайвала катаджиите с... "}
{"url": "http://www.bnews.bg/article/235579-mladezhi_protestiraha_v_budapeshta_s_iskane_za_obrazovatelna_reforma", "text": "Хиляди ученици и студенти протестираха днес пред парламента в Будапеща с настояване за реформа в образователната система, която според тях не може да ги подготви за живота в XXI век, предаде Ройтерс. Според учащите системата е прекалено съсредоточена върху механичното и сляпо наизустяване на факти и не насърчава критичното мислене и креативността. Под мразовития дъжд ученици и студенти издигаха транспаранти с надписи като „Усещам, че онемявам”, „Мозъкът ми се смалява” или „Демократично и модерно образование за всички”. В листовки, раздавани по време на протеста, се настояваше за свободен избор на учебници и за съкращаване на задължителните учебни часове. Критици на дясното правителство на премиера Виктор Орбан казват, че то не е реформирало държавните системи за образование и здравеопазване, които страдат от голямо „изтичане на мозъци” на Запад.", "date": "2018.01.20", "title": "Младежи протестираха в Будапеща с искане за образователна реформа"}
{"url": "http://www.bnews.bg/article/235585-balgarin_byaga_36_chasa_s_blagotvoritelna_tsel_video", "text": "Опит за рекорд. Българин ще бяга 36 часа с благотворителна цел. Красимир Георгиев е ултрамаратонец, който е тичал през джунгли, пустини, дори през Долината на смъртта. От петък той бяга на пътека, а целта му е да прави това непрекъснато в продължение на 36 часа. Неговото благотворително бягане ще продължи до 22 часа в събота. Каузата му е свързана с деца, преборили онкохематологични заболявания и изграждането на тренировъчен лагер за тях.   ", "date": "2018.01.20", "title": "Българин бяга 36 часа с благотворителна цел(ВИДЕО)"}
{"url": "http://www.bnews.bg/article/235584-zheni_skochi_na_plastichnite_hirurzi_ne_pravete_devoykite_za_posmeshishte", "text": "\r\nТова заяви шефката на модна агенция „Визаж“ Жени Клаканджиева по време на лъскаво парти, което спретна в столичен клуб. Повод бе представянето на годишния календар на фирмата, правен умишлено с аналогов фотоапарат. Кадрите нарочно са черно-бели, с ретро излъчване лишени от обработка. Пред обектива на Костадин Кръстев – Коко позират имена като Ирена Милянкова, Мария Митева, Куини Алис Николова. \r\nМис България 1995 Евгения Калканджиева е на мнение, че идеята „без грим и преструвки“ ще бъде послание към всички в гилдията да спрат с изкуствено докараната визия, която на моменти дори граничи с подмяна на реалната самоличност. \r\n„Никога не съм била противник на пластичните операции. В крайна сметка ако не се харесваш, както природата те е създала – отиваш и се коригираш. Нов последно време нещата излизат от контрол, загуби се мярка. Никаква естетика, никакво въображение. Отправям съвет и към пластичните хирурзи. Моля, бъдете художници. Не правете девойките за посмешище“, казва Жени. \r\nТя акцентира, че във“ Визаж“ акцентират върху образованието, добрите маниери и обноски в обществото, здравословния начин на живот. \r\n ", "date": "2018.01.20", "title": "Жени скочи на пластичните хирурзи: Не правете девойките за посмешище!"}
{"url": "http://www.bnews.bg/article/235580-nedelya_sutrin_zapochva_s_grigor_i_kirios", "text": "Григор Димитров и Ник Кириос ще правят компания на тенис почитателите у нас по време на сутрешното им кафе в неделя (21 януари). Двамата ще излязат на осминафинал на Откритото първенство на Австралия в първи мач от вечерната програма на централния корт в Мелбърн, което означава, че срещата им ще започне около 10:00 ч. българско време. За българина и Кириос това е втори мач за годината. Двамата играха полуфинал в Бризбейн преди седмица. Димитров загуби, а австралиецът триумфира с титлата. Иначе първата ракета на България при мъжете има 2 успеха над противника си - през 2017 г. на финала в Синсинати и 2015 г. на Индиън Уелс. Мачовете от третия кръг на първия за годината турнир от Големия шлем и за двамата тенисисти не бяха леки. Димитров се справи трудно с Андрей Рубльов, докато Кириос надви Жо-Вилфрид Цонга. И двете срещи продължиха над 3 часа под парещото слънце. Победителят от осминафинала ще срещне Кайл Едмънд или Андреа Сепи в следващия етап на надпреварата.", "date": "2018.01.20", "title": "Неделя сутрин започва с Григор и Кириос"}
{"url": "http://www.bnews.bg/article/235593-lika_prilika_novata_na_dinko_zhritsa_na_debeliya", "text": "Най-новата изгора на ловеца на емигранти Динко Вълев е Вероника Никифорова, студентка в Югозападния университет , една от жриците на Мартин Филипов Дебелия, подсъдим за сводничество. \r\nНа делото срещу него започнаха да се явяват негови проститутки, които в съдебната зала, директно си искаха заработените пари в „общия им бизнес“. В следващото заседание след около месец е призована компаньонката Вероника Н., също студентка трети курс в ЮЗУ. \r\nВ коридорите на висшето заведение се шушука, че изгората на Динко и компаньонката на Марто Дебелия може да са едно и също лице, но никой не може да потвърди със сигурност. Възможна е само съвпадение на част от имената. Дали това е така, ще се разбере след месец в съдебната лева, ако свидетелката се появи. \r\n„Откакто са заедно с Вероника тя почти не се вясва във факултета, но ни се похвали преди да месеца за новата си любов“, разказват нейни състудентки. Бъдещата юристка направи впечатление на конкурса Мис Силикон с тунинга на гърдите и устните си. \r\nДвамата с Динко сега обикалят дневни и нощни заведения с неговия „Мерцедес“. Понякога се отбиват в Перник при роднините й. Единственият кахър на родителите й бил да не я сполети съдбата на бившата половинка на специалиста по ловене на нелегални емигранти със „свински опашки“, която от време на време беше превантивно пердашена от него, пише „Телеграф“. \r\n ", "date": "2018.01.20", "title": "ЛИКА-ПРИЛИКА! Новата на Динко -  жрица на Дебелия"}
{"url": "http://www.bnews.bg/article/235604-novi_v_tsska_debyutira_s_golove_sreshtu_vihren", "text": "ЦСКА победи третодивизионния \"Вихрен\" с 2:0 в първата си контрола за годината. Двубоят се игра на Градския стадион в Сандански при солиден зрителски интерес. \"Червените\" спечелиха с лекота в тренировъчно темпо. След нулево първо полувреме, две от новите попълнения на ЦСКА вкараха два бързи гола в началото на втората част, които се оказаха единствени в мача. Жеан Бланко откри резултата с глава в 56-а минута, а пет минути по-късно Роланд Алберг покачи на 2:0. Четирима футболисти на ЦСКА - Жеферсон Телес, Андре Монтейро, Николай Бодуров и Раул Лое, пропуснаха мача поради различни причини. Закъснелият за старта на подготовката голмайстор Фернандо Каранга се появи на терена след почивката и също записа игрови минути. Стартов състав на ЦСКА: Витаутас Черниаускас, Александър Дюлгеров, Божидар Чорбаджийски, Валентин Антов, Александър Георгиев, Рубен Пинто, Кристиян Малинов, Роланд Алберг, Кирил Десподов, Енрике Рафаел, Жеан Бланко /резерви: Георги Китанов, Слави Петров, Станислав Манолев, Александър Барт,Стойчо Атанасов, Радослав Живков, Тиаго Родригес, Божидар Чуканов, Фернандо Каранга. ЦСКА се прибира в София днес и играчите ще получат два дни почивка, а във вторник тимът заминава на втория лагер от подготовката, който ще се проведе в Испания.", "date": "2018.01.20", "title": "Нови в ЦСКА дебютира с голове срещу \"Вихрен\""}
{"url": "http://www.bnews.bg/article/235606-partiyata_na_prokopov_i_pinokio_yahva_sluchaya_s_uvolnena_direktorka_bez_tarsena_podkrepa", "text": "Прокопиевата партия известна сред обществото като \"проДАй България\" яхна случая с уволнената директорка на детската градина в столичния квартал Горна Баня, който се случи заради съмнения в приема на деца. Партията даже направила специален клип, който разпространява в онлайн пространството. Причината е, че родител, симпатизант на формацията имал деца в детското заведение, а според някои публикации и неговите деца били приети нерегламентирано. След наша проверка обаче се оказа, че децата на Иво Мирчев са жители на Горна Баня и са приети по правилата. Това обаче не оправдава партията с лидер проваленият правосъден министър с прякор Пинокио. По този повод, адвокатът на бившата директорка Кристиан Гьошев, известен още като ученик с успешните си борбите срещу МОН в съда за отмяна на матурите, публикува гневен пост във Фейсбук, с който отрича каквато й да е обвързаност на Иванова с политически партии. \r\nЕто и поста: В качеството ми на адвокат на г-жа МАРИАНА ИВАНОВА, категорично заявявам, че тя не е търсила и няма да търси подкрепата на политически партии във връзка с нейното уволнение като Директор на столичната Детска градина 164 \"Зорница\", кв.Горна Баня, още повече пък подкрепата на прокопиевата партия \"проДАй България\" с лидер синът на татко Карло - Пинокио - провален и клет политически образ, своеобразен \"лауреат\" в наказанията от адвокатската гилдия, заради неплатен членски внос! Мразя езикът на омразата, но обичам директното и рязко слово. В противен случай с едно \"меко\" оправдание, никой няма да ни повярва! Децата на г-н Иво Мирчев от въпросната формация ги няма в списъка на децата, приети извън правилата, именно поради факта, че са приети по установения нормативен ред. Същите са жители на кв.Горна Баня, а личните му политически пристрастия по никакъв начин не обвързват г-жа Иванова. Г-н Мирчев, винаги е имал активна гражданска позиция и преди партийното му обвързване/симпатизиране/. Това, че един \"толерантен\" политически субект от \"третият пол\" е заел някаква позиция по темата, в никакъв случай не означава, че тя е плод на поискана помощ и подкрепа! В тази връзка съм изключително щастлив в лично качество, че децата на г-н Николай Бареков не се обучават в детската градина в кв.Горна Баня, понеже Мариана Иванова можеше да бъде свързана с друга политическа партия! Искам също да заявя, че г-жа Иванова ще обжалва в Съда уволнението си с искане за признаване неговата незаконосъобразност и възстановяване на работа. Вярвам в успехът ни! Приканвам уважаемите медии да преустановят побутването на г-жа Иванова към един или друг политически спектър и насочване на общественото внимание в погрешна посока. Съдът има нужда от спокойствие, за да правораздава обективно, а не от шумоленето в храсталака на малки таралежчета, които да му вменяват определена нагласа! Благодаря! С поздрав, адв.Гьошев", "date": "2018.01.20", "title": "Партията на Прокопов и Пинокио яхва случая с уволнена директорка без търсена подкрепа!"}
