{"url": "http://www.bnews.bg/article/245507-ivayla_bakalova_zaprilicha_na_anoreksichka_shok_snimki", "text": "\n Помен няма от екзотичното и пищно излъчване на красавицата, която в началото на 2000 година плени с красотата си бизнесмена Румен Гайтански и която му роди дъщеря – Рая. \r\n\r\n В момента Бакалова е изключително слаба, но тя обяснява драстичната промяна със здравословен режим на хранене и активен спорт.  От известно време насам варненката живее и работи в Дубай. В топлата страна тя се занимава с бизнес, свързан с недвижими имоти, писа „България Днес“. \r\n\r\n Понастоящем е брокер и не възнамерява скоро да се завръща на родна земя. \r\n\r\n Мургавелката е изключила не само алкохола от менюто си, но и всички храни, от които се дебелее. Разделила се е със захарта, брашното и мазните меса. Не излиза от фитнес залата и затова свидетелства плоският й корем, за който могат да й завидят 20-годишните момичета. Снимките вижте \r\n \n\t\t\t\t\t\t", "date": "2018.07.19", "title": "Ивайла Бакалова заприлича на анорексичка (ШОК СНИМКИ)"}
{"url": "http://www.bnews.bg/article/245536-liderskata_sreshta_za_imeto_v_skopie_priklyuchi_bez_rezultat", "text": "\n Срещата на председателите на четирите най-големи политически партии в Македония приключи без постигането на споразумение, съобщава \"Фокус\". Това обяви лидерът на „Демократичен съюз за интеграция“ (ДСИ) Али Ахмети, предава излъчващият на албански език скопски телевизионен канал „Алсат-М“. \r\n\r\n На срещата, която се провежда в Клуба на депутата в Скопие, присъстваха председателите на СДСМ – Зоран Заев, на ВМРО-ДПМНЕ – Християн Мицковски, на „Демократичен съюз за интеграция“ – Али Ахмети и на БЕСА – Билал Касами. \r\n\r\n „Има различия между политическите партии. Трябва всички да се ангажираме, за да постигнем успех в изпълнението на договора, който постигнахме с гръцката страна. Остава да говорим през следващите дни. Очаквам всички да действат смело и да не пропуснем този исторически шанс“, коментира лидерът на ДСИ след срещата.  \r\n \n\t\t\t\t\t\t", "date": "2018.07.19", "title": "Лидерската среща за името в Скопие приключи без резултат"}
{"url": "http://www.bnews.bg/article/245535-5_7_po_rihter_razlyulya_meksiko", "text": "\n Силно заметресение с магнитуд 5,7 по скалата на Рихтер разтърси южната и централната част на Мексико, включително столицата, съобщава БТА, цитирайки Геофизичния институт на САЩ. \r\n\r\n Трусът е бил регистриран около 8:30 ч. местно време. Епицентърът бил близо до град Хуахуапан де Леон в щата Оахака. \r\n\r\n Жители и работещи в столицата Мексико са напуснали временно сградите, в които се намирали. \r\n\r\n Според Европейско-средиземноморския сеизмологичен център, цитиран от ТАСС, земетресението е било с магнитуд 5,8 и с епицентър в мексиканския щат Пуебло, на 10 км дълбочина. \r\n\r\n Националната сеизмологична служба на Мексико съобщава, че трусът бил със сила 5,9, предаде ДПА. То е задействало сеизмологичната сигнализация в столицата и други градове. \r\n \n\t\t\t\t\t\t", "date": "2018.07.19", "title": "5,7 по Рихтер разлюля Мексико"}
{"url": "http://www.bnews.bg/article/245534-delio_rosi_pravi_tsirkove_na_gerena", "text": "\n Треньорът на Левски Делио Роси се заинати и не иска да си тръгва от клуба. Италианецът се яви днес на \"Герена\" по екип, като е пожелал да води заниманието на отбора, пише БЛИЦ.  \r\n\r\n Хора от ръководството и други служители в клуба едва осуетили мераците на Роси, който искал да си изпълнява договора и да изведе футболистите на тренировка. И това при положение, че вчера беше уведомен, че се разделя със \"сините\" и вече му се търси наследник.  \r\n\r\n Както е известно, договорът на Роси с Левски е до края на 2019 година. Италианецът претендира да получи неустойка за преждевременното му прекратяване. Сумата е доста висока за родните стандарти. \r\n\r\n Раздялата между Роси и \"сините\" вече е неизбежна, след като по-голямата част от феновете се опълчиха срещу италианеца и скандираха \"Оставка, оставка!\" в мача с Вадуц, след който Левски се сбогува с Лига Европа. \r\n \n\t\t\t\t\t\t", "date": "2018.07.19", "title": "Делио Роси прави циркове на \"Герена\"!"}
{"url": "http://www.bnews.bg/article/245538-tsska_s_razgrom_nad_riga_armeytsite_prodalzhavat_v_liga_evropa", "text": "\n Отборът на ЦСКА постигна много трудна, но изключително сладка победа над тима на Рига в срещата-реванш от първия квалификационен кръг на Лига Европа. \"Червените\" загубиха с 1:0 в редовното време, като след успеха в София със същия резултат, се стигна до продължения и дузпи. \r\n\r\n Домакините вкараха единственото попадение преди почивката, като Черномордис бе оставен сам при центриране от корнер и с глава насочи топката, а Черниаускас се намеси изключително слабо и се стигна до попадение. \r\n\r\n През втората част бяха по-интересните моменти, като първо Тиаго бе изгонен за втори жълт картон, а в последните минути Кирил Десподов изпусна дузпа. \r\n\r\n В продълженията и тимът от Латвия остана с човек по-малко за втори жълт картон, а при изпълненията на наказателни удари всички играчи на Нестор Ел Маестро бяха точни. Домакините пък изпуснаха още първата си дузпа и така ЦСКА продължава напред в турнира. \r\n\r\n В първите 25' от срещата тимът на ЦСКА бе по-дейният на терена в латвийската столица. Играчите на Нестор Ел Маестро комбинираха свободно, но не можеха към този момент да намерят път към вратата на Озлос. \r\n\r\n Обратно на очакванията обаче Рига поведе в резултата. При центриране от корнер Черномордис бе оставен сам и отправи удар, като Черниаускас можеше да се намеси по-добре при попадението. \r\n\r\n 5' след подновяването на играта \"червените\" можеха да изравнят, след като Николай Бодуров надскочи всички и отправи удар с глава, но право в ръцете на Озлос. \r\n\r\n В 73' се стигна до най-доброто положение за гостите, като Малинов центрира в наказателното поле, където Десподов отправи удар с глава, но топката се удари в страничната греда. \r\n\r\n 2' по-късно Тиаго спря обещаваща контраатака на Рига, за което получи втори жълт картон и напусна терена. \r\n\r\n 3' преди края на редовното време Кирил Десподов бе фаулиран в наказателното поле от вратаря на Рига и последва сигнал зад дузпа. 21-годишният атакуващ футболист застана зад топката, но Озлос опази вратата си суха. \r\n\r\n Продължения \r\n\r\n В голяма част от първото продължение не се игра много футбол, след като първо играч на Рига получаваше медицинска помощ, а след това и появилият се като резерва Енрике Рафаел също имаше нужда от лекарска намеса. През останалата част ЦСКА владееше повече инициативата, а домакините се отбраняваха.  \r\n\r\n В 109' и Рига остана с човек по-малко, след като Стефан Ванич получи втори жълт картон за нарушение, при което бе отсъден свободен удар. Последва \"червена\" комбинация, но без успех за момчетата на Нестор Ел Маестро. \r\n\r\n В 114' ЦСКА стигна до най-доброто си положение в продълженията. Едвин Джеси стреля от дъгата на наказателното поле. Озлос спаси, но кълбото падна на крака на Десподов. Последният също насочи топката към вратата, но стражът на Рига се изправи бързо и отново разочарова \"червените\". \r\n\r\n Дузпи \r\n\r\n ЦСКА получи правото първи да изпълни дузпа и Малинов бе точен - 1:0. Отговорът на домакините бе разочароващ, като Лемаич прати топката над вратата. \r\n\r\n Вторият изпълнител за тима на Нестор Ел Маестро бе капитанът Николай Бодуров, който прати топката в средата на вратата успешно - 2:0. Втори за Рига зад кълбото бе появилият се като резерва Тиаго Фримао, който с всичка сила прати топката в мрежата за 2:1. \r\n\r\n Джеферсон бе третият изпълнител за българския отбор и той също не сгреши - 3:1, но Рига отново намали. \r\n\r\n Едвин Джеси бе четвъртият точен изпълнител, но Баенко с всичка сила прати топката зад Черниаускас - 4:3. \r\n\r\n Решителната дузпа изпълни Кирил Десподов, който по-рано в хода на срещата изпусна от бялата точка. Този път обаче младият футболист не сгреши и донесе победа на своя тим. \r\n\r\n Състави: \r\n\r\n Рига: 12. Озлос, 3. Куракинс, 6. Васчук, 13. Габовс, 21. Дейвис, 22. Лемаич, 25. Шарич, 26. Панич, 29. Баенко, 34. Черномордис, 35. Енин \r\n\r\n ЦСКА: 30. Черниаускас, 27. Секулич, 4. Чорбаджийски, 5. Бодуров, 3. Джеферсон, 15. Малинов, 26. Антов, 7. Жоржиньо, 6. Пинто, 19. Десподов, 20. Тиаго \r\n\r\n Преди мача \r\n\r\n Добрата новина в лагера на българския тим е, че Кирил Десподов е напълно възстановен от контузията, заради която не взе участие в първия мач. Треньорът Нестор Ел Маестро обаче не обяви дали нападателят ще попадне в стартовия състав. Ако това се случи, Десподов по всяка вероятност ще предизвика промяна в тактиката на Ел Маестро и може Десподов да е на върха на атаката. \r\n\r\n Наставникът на \"червените\" заяви, че очаква агресивна игра от страна на Рига, който още в първия мач показа, че никак не е за подценяване. Ако ЦСКА се класира за втория квалификационен кръг на Лига Европа, съперник на отбора ще бъде австрийският Адмира Вакер. \r\n \n\t\t\t\t\t\t", "date": "2018.07.19", "title": "ЦСКА с разгром над Рига! \"Армейците\" продължават в Лига Европа!"}
{"url": "http://www.bnews.bg/article/245532-taksimetrov_shofyor_pomete_9_koli_na_stolichen_bulevard", "text": "\n Неправоспособен шофьор на такси помете девет коли на столичния булевард \"Ломско шосе\" в четвъртък, след което се опита да избяга. \r\n\r\n Граждани веднага подали сигнал и екип на столичната Пътна полиция успял да задържи виновника за инцидента. \r\n\r\n Ранени при катастрофата няма, но материалните щети по автомобилите са сериозни. \r\n\r\n Униформените установили, че водачът на таксито е във видимо неадекватно състояние, най-вероятно е - след употреба на алкохол. Мъжът обаче е отказал да му бъде взета проба за наличие на алкохол в кръвта. \r\n\r\n Шофьорът имал и глоби за около 6000 лева. \r\n \n\t\t\t\t\t\t", "date": "2018.07.19", "title": "Таксиметров шофьор помете 9 коли на столичен булевард"}
{"url": "http://www.bnews.bg/article/245533-vzemat_vtora_proba_ot_stadoto_v_bolyarovo", "text": "\n Взимат втора проба за чума по дребните преживни животни от стадото в град Болярово, съобщиха от щаба за чумата по дребните преживни животни.  \r\nТам по-рано през деня Българската агенция по безопасност на храните обяви вторично огнище на чума по дребните преживни животни. Информацията бе предоставена от земеделския министър Румен Порожанов, който обяви решението на областния координационен щаб в Болярово. \r\n\r\n Причината за повторната проба е, че фермата е отдалечена от другите. Животните са на оборен режим и не са имали физически контакт с други стада. \r\n\r\n Освен повторната проба, ще има и стриктна дезинфекция и контрол. Заповедта на директора на БАБХ за мерките в Болярово остава в сила, но изпълнението й се спира до излизане на резултатите от лабораторните изследвания. \r\n\r\n Решението е консултирано с Крис де Клерк, експерт на ЕС, част от ветеринарния екип за спешни ситуации на ЕС (CVET). \r\n\r\n Министър Порожанов предложи 100 кози на леля Дора заедно с полагащото й се обезщетение. Козичките са дарени от козевъд специално за нея. По регистър тя има 61 кози. \r\n\r\n \"Не е леко на никой, трябва да де справим с болестта\", подчерта Порожанов и допълни, че при положителните проби трябват мерки. \r\n\r\n В днешното заседание на щаба за чумата по дребните преживни животни, участваха министър Румен Порожанов, областният управител на Ямбол - Димитър Иванов, директорът на Областна дирекция на МВР в Ямбол- старши комисар Генчо Иванов, кметът на Елхово Петър Киров, кметът на Болярово Христо Христов, както и ветеринари. \r\n \n\t\t\t\t\t\t", "date": "2018.07.19", "title": "Вземат втора проба от стадото в Болярово"}
{"url": "http://www.bnews.bg/article/245500-madam_multi_vodi_shterkata_na_fil_kolins_u_nas", "text": "\n Дъщерята на Фил Колинс – Лили, ще снима у нас. Дарина Павлова споделя пред „Телеграф“, че най-вероятно Лили ще влезе в ролята на Лиляна Паница в предстоящия филм за цар Борис III, чиито снимки трябва да започнат през 2019 година. Историята в лентата ще се развива около спасяването на българските евреи. На третия ден от кинофестивала в град Иския Дарина Павлова бе домакин на дискусия, по време на която се обсъждаше ролята на жените в съвременния шоубизнес. Филмовата продуцентка влезе в залата на петзвездния хотел „Реджина Изабела“ с широка усмивка и бе лично посрещната от пиарката на церемонията „Оскар“ Черил Бруун Исаак. Дарина блестеше в сет от новата колекция на „Долче и Габана“. Във форума участваха младата холивудска звезда Лили Колинс и Дороти Кантон – дъщеря на американската продуцентка и носителка на „Оскар“ за „Форест Гъмп“ Уенди Финерман. \r\n  \r\n \n\t\t\t\t\t\t", "date": "2018.07.19", "title": "Мадам Мулти води щерката на Фил Колинс у нас"}
{"url": "http://www.bnews.bg/article/245537-8_neizryadni_vezni_na_pazarite_za_plodove_vav_varna", "text": "\n Инспекция на Държавната агенция за метрологичен и технически надзор (ДАМТН) във Варна установи нарушения сред използваните везни по пазарите за плодове и зеленчуци. 8% от всички инспектирани везни са неизрядни. \r\n\r\n Проверката на ДАМТН бе съсредоточена върху открити пазари и обхвана \"Централен пазар\", \"Зеленчукова борса\", \"Часовника\", \"Младост\", \"Чаталджа\", \"Левски\", \"Чайка\", \"Роза\", \"Аспарухово\" и др. \r\n\r\n Общо 218 търговски обекта бяха инспектирани. Всички проверени от агенцията вези са 243, от които 20 се оказаха неизрядни. Те не отговарят на изискванията по Закона за измерванията. При 15 от тях беше констатирано, че се използват с изтекъл срок за задължителна метрологична проверка и са без необходимите валидни знаци. Останалите 5 не са били предназначени за търговски цели. \r\n\r\n Общо 7 протокола е съставила ДАМТН за задължителни предписания и 13 акта за установяване на административни нарушения на неизрядните търговците. Предстои образуване на административно-наказателно производство по отношение на още 7 нарушители. \r\n\r\n От Агенцията информират, че проверките на везни по Черноморието продължават. \r\n \n\t\t\t\t\t\t", "date": "2018.07.19", "title": "8% неизрядни везни на пазарите за плодове във Варна"}
{"url": "http://www.bnews.bg/article/245517-desi_banova_krie_che_e_zarabotvala_kato_hostesa_v_restorant", "text": "\n Бившата синоптичка на Нова телевизия Деси Банова, която миналото лято плени със сините си очи бившия държавен глава Росен Плевнелиев и вече е негова законна съпруга, не винаги е била тв звезда. \r\n\r\n Преди да стане популярна, г-жа Плевнелиева е изкарвала прехраната си като хостеса в ресторант, писа „Уикенд”.  Деси обаче не се гордеела особено с този факт от биографията си и предвидливо го е изтрила от сивито си. 20-годишната тогава блондинка учела „Международен туризъм” в УНСС, а вечер заработвала в заведение. Бъдещата президентска съпруга отговаряла за настаняването на гостите по масите. Деси винаги била с перфектен външен вид – прическа, деликатен маникюр, лъснати обувки и винаги приветлива и усмихната.  \r\n\r\n Официално кариерата й стартирала през 1996 г. Деси била на 23 г. Тогава тя станала част от екипа на предаването „Квартал” по кабеларката „7 дни”, която фалира през 2009 г. Когато президентската съпруга направила първите си стъпки в телевизионния ефир, имала неблагоразумието да се щракне гола, без да подозира, че някой ден ще се срамува от палавия кадър. \r\n\r\n Случайно или не, фотосът, на който новата жена на президента Плевнелиев позира по монокини, се изпари от публичното пространство. На него Банова позира ухилена до уши и свенливо е прикрила гърдите си с едната си ръка. С другата държи маркуч, от който струи вода.  \r\n\r\n Година по-късно продуцентът Стефан Кунчев я поканил да стане водеща на предаването „Хензел и Гретел” по музикалната телевизия ММ. Славата я връхлита едва през 1998-а, когато започва да съобщава прогнозата за времето по Нова телевизия. \r\n \n\t\t\t\t\t\t", "date": "2018.07.19", "title": "Деси Банова крие, че е заработвала като хостеса в ресторант  "}
{"url": "http://www.bnews.bg/article/245528-yavor_baharov_otnovo_e_ergen_i_tarsi_novo_gadzhe", "text": "\n На 33-годишна възраст Явор Бахаров отново е ерген и търси ново гадже. Вместо да се ожени за приятелката си Рая Пеева, както всички очакваха, той се е разделил с нея, писа „Уикенд”.  \r\n\r\n Миналата седмица Явор отпразнува своя 33-и рожден ден в Колумбия в изцяло мъжка компания, далеч от официалната си половинка Рая, с която се говореше, че уж били сгодени. Според слуховете, тя дори не го е поздравила за празника. Както „Уикенд” писа, къдрокосият актьор беше в латиноамериканската страна заедно с колегата си Бойко Кръстанов и друг свой приятел. След екскурзията тримата се прехвърлиха в Мадрид на музикален фестивал. През това време Рая се държи така, все едно Явор не съществува. Двамата не поддържат абсолютно никакви отношения. \r\n\r\n Хубавата Рая, известна на широката публиката с ролята на Поля в сериала „Скъпи наследници”, вече цял месец снове из родните курорти, като от време на време участва в „Пощенска кутия за приказки”, откъдето вероятно добавя хонорари към скромната си актьорска заплата. По всичко изглежда, че тя няма никакви контакти с Явор, с когото до миналия месец деляха общо жилище. \r\n\r\n Проверка на „Уикенд” показа, че двамата взаимно са спрели да следват дори профилите си в социалните мрежи. Рая нито е сред приятелите на Явор във „Фейсбук”, нито сред последователите му в Инстаграм. Последната негова снимка, която е коментирала, е от средата на юни, когато явно все още са се водели гаджета, макар че актьорът е обикалял Македония без нея. След това тя демонстрира пълна липса на внимание към къдрокосия си колега. Съдейки от този факт, раздялата най-вероятно е от около месец.  \r\n\r\n Засега не е ясно какво е накарало двамата актьори да прекратят отношенията си. Преди време Рая сподели в интервю пред „Уикенд”, че Явор е първият, който е успял да я укроти, че е много влюбена в него и смята, че той е мъжът на живота ѝ. Бахаров също никога не е пестял суперлативи по неин адрес и се говори, че дори искал тя да бъде майка на бъдещите му деца. Заради тази еуфория, в която двамата живееха, раздялата им е истински шок за техните познати. \r\n \n\t\t\t\t\t\t", "date": "2018.07.19", "title": "Явор Бахаров отново е ерген и търси ново гадже"}
{"url": "http://www.bnews.bg/article/245530-chast_ot_izrigvashtiya_vulkan_kilauea_na_havaite_eksploadira", "text": "\n Голяма част от върха на изригващия вулкан Килауеа на Хаваите се срути при експлозия. Образува се нов мощен поток от лава. \r\n\r\n Взривът е бил със силата на земетресение с магнитуд 5,3, съобщиха властите. Лавата се е проточила на километри и е достигнала жилищен район. Няма данни за ранени. \r\n\r\n От изригването на вулкана преди два месеца и половина досега няма пострадали българи, съобщиха от външното ни министерство. \r\n\r\n До момента са разрушени над 700 къщи, а хиляди хора са евакуирани. \r\n \n\t\t\t\t\t\t", "date": "2018.07.19", "title": "Част от изригващия вулкан Килауеа на Хаваите експлоадира"}
{"url": "http://www.bnews.bg/article/245531-siriyskata_armiya_izvarshi_seriya_ot_vazdushni_udari_v_yuzhnata_chast_na_stranata", "text": "\n Сирийската армия извърши серия от въздушни удари в южната част на страната. Съобщава се за десетки загинали цивилни.   \r\n\r\n След атаките бунтовниците са се споразумели с правителството да се оттеглят от района. Експерти определят това като голяма победа за режима в Дамаск, който ще си върне контрола върху териториите близо до окупираните от Израел Голански възвишения. \r\n\r\n В същото време две села в Северозападна Сирия, окупирани от бунтовниците, бяха евакуирани. \r\n\r\n По-голямата част от населението им е лоялно на режима. \r\n \n\t\t\t\t\t\t", "date": "2018.07.19", "title": "Сирийската армия извърши серия от въздушни удари в южната част на страната"}
{"url": "http://www.bnews.bg/article/245499-dzhino_sasipan_psihicheski_mnogo_sam_zle", "text": "\n Джино е съсипан след внезапната смърт на баща му. Той не крие мъката си и споделя, че трудно преодолява загубата. \r\n„Много съм зле психически. Майка ми не е добре и се притеснявам и за нея. Бяха 40 години заедно и изведнъж той си отиде. Опитвам се да продължа напред и да съм силен заради нея“, споделя риалити звездата. В началото на юни още преди да навърши 60 години, бившият състезател по мотокрос и истинска звезда през 80-те години Георги Ташев умира в САЩ. \r\n\"Не мога да повярвам, че се случи най-лошото е моя живот. Загубих най-добрия ми приятел, моя пример за мъж и татко. Сърцето ме боли. Никога няма да забравя татко и ще продължа да съм това което съм и възпитанието което си ми дал. Аз съм 10% това което беше ти. Цял живот ще се старая да ходя по твоите стъпки и ще дам всичко от себе си да се гордееш с мен. ОБИЧАМ ТЕ ТАТЕ ти си моя герой R.I.P\", написа тогава Джино. \r\nОсвен психически, Джино не е добре и физически. Той претърпя множество операции след зверската катастрофа с мотор, която преживя през 2016 година. Последната хирургическа интервенция е от началото на годината, когато Бианкалана замина спешно за Турция, а слуховете твърдят, че кракът му в крайна сметка няма да бъде спасен и много вероятно е да се стигне до ампутация. \r\n„Глупости са това. В момента съм със специална шина. Надявам се да се оправя все някога“, отсича Джино пред България днес. Джино признава, че няма жена до себе си, която да го подкрепя в тези тежки за него моменти. \r\n \n\t\t\t\t\t\t", "date": "2018.07.19", "title": "Джино съсипан психически: Много съм зле! "}
{"url": "http://www.bnews.bg/article/245529-snezhana_makaveeva_vlyubena_v_kuche", "text": "\n Сърцето на Снежана Макавеева вече е заето. Сърцето на Снежана Макавеева вече е заето. И то не от мъж, а от ... питбул. Актрисата от години има най-добър приятел на четири крака и не се разделя с него, пише „България днес”. \r\nЧетириногото следва актрисата навсякъде и където е Макавеева, там е и то. Питбулът е неотлъчно до нея, дори когато пътува или е на почивка. Снежана се похвали, че с кучето й обожават да се къпят в морето, да спят на горещия пясък и вечер да си правят традиционната разходка заедно. Преди време младата актриса водеше своето куче и в Народния театър, докато репетира. \r\n \n\t\t\t\t\t\t", "date": "2018.07.19", "title": "Снежана Макавеева  влюбена в... куче"}
{"url": "http://www.bnews.bg/article/245467-iliana_raeva_se_pohvali_che_tezhi_50_kila", "text": "\n Съпругата на Наско Сираков — Илиана Раева се похвали, че е стройна като фиданка. И дори сама започна да си прави комплименти. Според нея, за 55-годишна жена тези килограми са просто мечта. „Хванах се на бас, че ще стана 50 кила за морска почивка. И го спечелих! С голям кеф си направих фотосесия и ще покажа един ден на малката Илиана, как съм тежала толкова малко”, хвали се златното момиче. \r\n\r\n Някогашната гимнастичка признава, че за да спечели баса ѝ се е наложило да гладува, пише Хотарена. Но вече се храни свободно.„Вече хапвам и за да не пукясам, си поръчах всичките ми любими вкуснотии”, информира госпожа Сиракова. \r\n \n\t\t\t\t\t\t", "date": "2018.07.19", "title": "Илиана Раева се похвали, че тежи 50 кила"}
{"url": "http://www.bnews.bg/article/245524-prokuraturata_se_zae_sas_sluchaya_s_neprovereniya_chasten_samolet_na_letishte_sofiya", "text": "\n Прокуратурата проверява случая с частния самолет, чиито пътници не преминаха граничен контрол на път за Гърция на 13 юли. Това стана ясно от думите на говорителя на главния прокурор Румяна Арнаудова. За този случай се разбра преди дни и бе потвърдено от МВР.   \r\nНа 13 юли частният самолет от Габрово е кацнал на Летище София с петима пътници на борда. Кацането било в 15.30 ч. на летателна площадка \"Драгановци\", а излитането - в 16.48 часа. \"Летище София\" е наземен оператор, обясниха от аерогарата. „Рамп-агентът е направил грешка, а случилото се е поредица от случайности“, каза преди дни шефът на летището Владимир Рапонджиев. Той коментира, че е отнет пропускът на служителя, който е с дългогодишен опит. От МВР и Гранична полиция пък обясниха, че самолетът е проверен в Гърция и не е имало нищо съмнително. \r\n  \r\nЗапочваме проверка по случая от 13 юли на Летище „София“, каза на брифинг днес говорителят на главния прокурор Румяна Арнаудова. На 13 юли на Летище София само капитанът на полета е бил подложен на паспортна проверка. Останалите негови спътници - не, каза тя. \r\n  \r\n„Основната линия, по която работим, не е незаконно преминаване на границата, а престъпления по служба, извършени от служители на летището“, обяви тя. Данните, които са събрани от „Гранична полиция“, се изчерпват със снемане на обяснение на двама служители на летището и пътувалите в самолета, посочи Арнаудова. Прокуратурата разполага и със записи от камерите на летището, информира Дарик. \r\n  \r\n „Обясненията на пътниците сочат, че никой от граничните служби не е отишъл при тях“, коментира тя. „Поради това пътниците не са възприели, че има извършване на нарушение от собствена гледна точка“, обясни Румяна Арнаудова. \r\n  \r\n„Престои да се установи от кого е извършено нарушението по случая от „Гранична полиция“ или от служителите на летището“, заяви тя. „Ще следва да установим и умисъла на всички пътници за незаконно преминаване на границата“, каза още Румяна Арнаудова. Тя каза, че трябва да се установи и какъв е обичайният механизъм, по който се осъществява пристигането на частни самолети на летището и тяхното излитане.  Това е процедура, която не би следвало да бъде като тази за обикновените полети, каза още говорителят на главния прокурор. \r\n \n\t\t\t\t\t\t", "date": "2018.07.19", "title": "Прокуратурата се зае със случая с непроверения частен самолет на Летище София"}
{"url": "http://www.bnews.bg/article/245518-pod_krakata_ni_e_skrito_ogromno_bogatstvo", "text": "\n Под краката ни е скрито огромно богатство - близо 1 квадрилион тона диаманти има под земната повърхност, увериха учени от Масачузетския технологичен институт, цитирани от Франс прес. \r\nНе трябва обаче да се очаква треска за диаманти - тези скъпоценни камъни се намират на 145-240 км под повърхността на Земята, т.е. далеч отвъд разстоянията, достигани при днешните сондажни работи. \r\n\r\n \"Не можем да ги достигнем, но там има много повече диаманти, отколкото се смяташе досега“, заяви Улрих Фол от института. „Това показва, че диамантът не е екзотичен, а често срещан минерал\". \r\nКато прибегнали до сеизмология, за да изследват начина, по който звукови вълни минават през нашата планета, учените открили това богатство в скали, наречени кратони, в земната кора и земната мантия. \r\n \n\t\t\t\t\t\t", "date": "2018.07.19", "title": "Под краката ни е скрито огромно богатство!"}
{"url": "http://www.bnews.bg/article/245525-ubiha_svetovna_zvezda_po_figurno_parzalyane", "text": "\n Трагедия разтърси Казахстан и световния спорт с нелепа смърт на една от звездите на Зимната олимпиада Сочи 2014. В Алмати, Казахстан двама нападатели убиха бронзовия олимпийски медалист във фигурното пързаляне Денис Тен с нож, след като опитаха да откраднат огледалата на автомобила му. \r\n\r\n Смъртта на 25-годишния фигурист, потвърдена от Министерството на здравеопазването на Казахстан, потресе не само родината му. Двукратният олимпийски шампион във фигурното пързаляне Евгений Плюшченко заяви: \"Смъртта на Денис Тен е изключително тежка загуба. Той беше невероятен човек и спортист\". \r\n\r\n Тен е сребърен медалист от Световното първенство през 2013 г., а година по-късно в Сочи се качи и на олимпийската стълбичка на призьорите, печелейки бронзовото отличие. Тренира в Москва при легендата Татяна Тарасова, а после и в САЩ с Николай Морозов, като е сочен за един от големите таланти в този спорт. \r\n\r\n Полицията в Алмати е впрегнала целия си наличен ресурс, за да издири извършителите. \r\n\r\n Лекарите в местната болница не са успели да спасят Денис, въпреки че сравнително бързо той е закаран там след ужасната случка. Заключението е, че раната е била много тежка и за краткото време до лекарската намеса, фигуристът е загубил огромно количество кръв - около 3 литра. \r\n\r\n \"Абсолютен кошмар. Голяма трагедия. Буквално преди малко разговарях с майка му. Той още беше жив. Не я пускаха при него...\", през сълзи каза пред РИА Новости Татяна Тарасова. \r\n\r\n Само преди месец - на 13 юни, Денис отпразнува своя 25-и рожден ден.  \r\n \n\t\t\t\t\t\t", "date": "2018.07.19", "title": "Убиха световна звезда по фигурно пързаляне "}
{"url": "http://www.bnews.bg/article/245516-kzk_sprya_sdelkite_za_chez_i_nova_tv_v_edin_i_sashti_den", "text": "\n Припомняме ви, че  \r\n\r\n Решението ѝ бе публикувано на сайта на КЗК. \r\n\r\n Едновременно с това комисията публикува и решение, че спира сделката за Нова телевизия: \r\n\r\n \"Комисията за защита на конкуренцията забрани придобиването на контрол от страна на ППФ ТМТ Бидко 2 Б.В., Нидерландия върху дейността на „Нова Броудкастинг Груп” АД, и индиректно върху нейните дъщерни дружества „Нет Инфо“ АД и „Агенция Ева“ ООД\", съобщават оттам. \r\n\r\n \r\n\r\n Комисията посочва, че заради водещата позиция на Нова броудкастинг груп на пазара се опасява за ефекта върху конкурентната среда след сделката, вкл. за тази на онлайн медиите. Причината е, че инвеститорът - чешкият милиардер петер Келнер, трябваше да придобие телевизията заедно с нейните дъщерни дружества „Нет Инфо“ АД ( и „Агенция Ева“ ООД.  КЗК посочва, че това би дало на придобиваната група възможност за придобиване на господстващо положение: да променят своята търговска политика под различни форми, изразяващи се в ограничаване на достъпа, повишаване на цените или промяна в условията по сключените договори. \r\n\r\n Решението подлежи на обжалване в 14-дневен срок. \r\n\r\n През февруари стана ясно, че Нова телевизия скоро ще има нов собственик, след като досегашният Modern Times Group (MTG) се съгласи да продаде своя 95%-тов дял в Nova Broadcasting Group на инвестиционната група PPF Group, водена от чешкия милиардер Петр Келнер. Сделката бе на стойност 185 млн. евро. \r\n\r\n В \"Нет инфо\" АД влизат и \"Дарик нюз\" и \"Ви бокс\", Abv.bg, както и други популярни сайтове като imoti.info, gbg.bg, gong.bg, fina.bg, grabo.bg. \r\n\r\n Очевидно е обаче, че заради предстоящите избори, властта ще направи всичко възможно да използва NOVA телевизия до последно. \r\n \n\t\t\t\t\t\t", "date": "2018.07.19", "title": "КЗК спря сделките за ЧЕЗ и NOVA TV в един и същи ден!"}
{"url": "http://www.bnews.bg/article/245434-niki_i_sanya_se_sabraha_v_italiya", "text": "\n Макар и официално разделени, Ники Илиев и Саня Борисова показаха, че са заедно в една обща кауза – киното. Двойката се появи на филмовия фестивал в Иския, Южна Италия. Ники и Саня представиха на форума последния филм на режисьора – “Нокаут”, в който актрисата изпълнява главна роля. Те позираха заедно пред фотографите, но само за секунди, като предпочетоха да бъдат на разстояние един от друг. \r\n\r\n За разрив между двамата се говори от месеци, като нито един от тях не искаше да говори за това. Пръв проговори Ники Илиев, който потвърди слуховете, че двамата вече не са двойка. “Със Саня към момента не сме заедно, но не ми се иска да коментирам личния си живот. За мен сега по-важни са професионалните ми ангажименти. Те са на първа линия сега,” призна режисьорът преди броени дни. \r\n \n\t\t\t\t\t\t", "date": "2018.07.19", "title": "Ники и Саня се събраха в Италия"}
{"url": "http://www.bnews.bg/article/245519-dve_dechitsa_razplakaha_tsyala_balgariya_neuvazhaemi_vlastimashti_de_da_imahte_sartsata_na_detsata", "text": "\n БиНюз се натъкна на сърцераздирателна снимка на две красиви български деца, държащи плакат с надпис: \r\n\r\n \"Бабо Дора, аз и Ема имаме парички да ти купим две козички!\" \r\n\r\n Милата снимка показва родната действителност. Хората с големи сърца са тези, които обикновено нямат какво да дадат. Властимащите охранени хрантутници не само, че не дават, ами вземат! Грабят от народа, докато го оставят съвсем гладен и обезверен! \r\n\r\n Вие по върховете... де да имахте сърцата на децата! \r\n\r\n \r\n\r\n   \r\n \n\t\t\t\t\t\t", "date": "2018.07.19", "title": "Две дечица разплакаха цяла България! Неуважаеми властимащи, де да имахте сърцата на децата!"}
{"url": "http://www.bnews.bg/article/245453-maykal_chorni_vdiga_svatba_s_mlada_matska", "text": "\n Майкъл Чорни, който бе една от най-влиятелните фигури в годините на прехода и дърпаше конците на много процеси, днес е почти забравен у нас. В края на 90-те той купи единствения по това време български мобилен оператор – „Мобилтел“. Беше собственик на футболния тим „Левски“, като по негово време отборът имаше най-високия трансферен бюджет, а заплатите в клуба чупеха рекорди. Апогеят на Чорни обаче приключи през 2004 г., когато бе изгонен от България, тъй като в Израел го погнаха за пране на пари. Той дори бе издирван от Интерпол. От този момент следите му се изгубиха. 14 години след напускането на страната, Майкъл вече няма проблеми с правосъдието, живее повече от охолно, а съвсем скоро му предстои да вдигне сватба за чудо и приказ, писа „Галерия“. \r\n\r\n Избраницата на Чорно се казва Никол Райдмън и е родена в Одеса. Тя е само на 32 години и е с 34 години по-млада от него. Работила е като консултант за детски играчки, но решава да се включи в реалити – предаване в Израел, което й донася слава. \r\n\r\n След това си създава собствен бутик за луксозни облекла, собствена марка парфюм и е била на корицата на почти всички светски списания. С Майкъл са заедно повече от десетилетие, след като се запознават в Израел. Имат две деца – Мишел на 7 г. и Ричард – на 4 г. \r\n\r\n \r\n  \r\n \n\t\t\t\t\t\t", "date": "2018.07.19", "title": "Майкъл Чорни вдига сватба с млада мацка "}
{"url": "http://www.bnews.bg/article/245521-ek_prizovava_strani_ot_es_da_prilozhat_novite_pravila_za_danni_na_patnitsi", "text": "\n Европейската комисия ще изпрати официални уведомителни писма на 14 страни членки заради това, че не са съобщили за приемането на национално законодателство за цялостното прилагане на правилата за резервационните данни на пътниците, съобщава БТА.  \r\n\r\n Писма ще получат Австрия, България, Гърция, Естония, Испания, Кипър, Люксембург, Холандия, Португалия, Румъния, Словения, Финландия, Франция и Чехия.  \r\n\r\n Държавите в ЕС трябваше да въведат правилата до 25 май. Резервационните данни се отнасят до информацията, предоставяна от пътниците на въздушните превозвачи при купуването на билет и регистрирането за полет. Тези данни може да включват информация като име на пътника, дати и маршрут на пътуването, номер на мястото в самолета, багаж, данни за обратна връзка и използвани платежни средства. \r\n\r\n Правилата изискват държавите да създадат национална система за събирането, оценката и обмена на тези данни за целите на правоприлагането. \r\n\r\n Обработването на данните е средство за борба с тероризма и тежките престъпления и помага за проследяването на подозрителни начини на пътуване и за установяването на възможни престъпници и терористи, включително онези, които преди това не са били известни на властите, се посочва в съобщението. \r\n\r\n Посочените държави разполагат с два месеца, за да отговорят на официалното уведомително писмо, като след изтичането на този срок ЕК може да обмисли възможността за изпращане на мотивирани становища. \r\n\r\n Комисията ще продължи да предлага подкрепа и да предоставя насоки на онези държави, които все още не са завършили работата по въвеждането на правилата, се допълва в съобщението. \r\n\r\n   \r\n \n\t\t\t\t\t\t", "date": "2018.07.19", "title": "ЕК призовава страни от ЕС да приложат новите правила за данни на пътници"}
{"url": "http://www.bnews.bg/article/245520-barekov_se_zakani_statukvoto_me_progoni_ot_blatoto_no_az_se_spasih_moralno_skoro_shte_se_zavarna_mnogo_po_silen_i_s_mnogo_seriozni_priyateli_zad_garba_mi", "text": "\n Николай Бареков публикува в социалните мрежи снимка на своя близък приятел Джефри ван Орден, с когото са заедно във Вашингтон, работейки неуморно. \r\n\r\n Ето какво написа той под фотото:  \r\n\r\n \"Какъв късмет, че замених всички предатели в българското блато на политиката, всички долни нрави и байганьовци с възможността да работя и да се уча от този човек. Още през далечната 2001 година Джефри ван Орден определи българската политика като “блато, пълно с крокодили”. През 2018 блатото си е същото, само дето крокодилите пораснаха повече и изядоха всяко читаво същество. Статуквото ме прогони от блатото, но аз се спасих морално и скоро ще се завърна много по-силен и с много сериозни приятели зад гърба ми.\" \r\n\r\n БиНюз разбира, че Джефри ван Орден е един от тези сериозни приятели на Бареков, с които ще работи за доброто на България и Европа! Всеки успех на Николай Бареков е успех и за България! \r\n\r\n \r\n \n\t\t\t\t\t\t", "date": "2018.07.19", "title": "Бареков се закани: Статуквото ме прогони от блатото, но аз се спасих морално! Скоро ще се завърна много по-силен и с много сериозни приятели зад гърба ми!"}
{"url": "http://www.bnews.bg/article/245514-uau_gerb_s_tridneven_ultimatum_kam_rumen_radev_da_predstavi_vazhni_dokumenti_za_1_6_mlrd_leva", "text": "\n \"Няма как да говорим за милиарди в никакъв случай. От края на 2016 го края на 2017 година има заведени искови молби за 3 милиона. От тези молби в министерството са постъпили 6 хиляди лева. Няма как да съберем милиарди за няколко месеца. Отново повтарям, това е една манипулация и неистина, която трябва да бъде доказана от президента и той да ни убеди дали е така. Мисля, че един срок от 3 дни е достатъчен. Документите са в Министерство на енергетиката и могат да бъдат предоставени изключително лесно.\" Това каза министър на енергетиката Теменужка Петкова, след като се яви по спешност в Народното събрание, за да даде яснота около твърдението на президента Румен Радев, че назначеното от него служебно правителство е оставило след себе си 1,6 млрд. лева. Министърът и депутатите от ГЕРБ държат да видят документи, с които той да докаже това. \r\n\r\n Делян Добрев се опита да обясни ситуацията и предположи какво може да е довело президента до тази мисъл и ответната му реакция. \r\n\r\n \"Аз не знам защо президентът се меси в тази тема. Аз бях пряк свидетел на презентацията преди два дни. Реакцията на президента е за една графика и тя не е направена от ГЕРБ, а от Асоциацията на социалния капитал в България, които са събрали информация, с която доказват графично, че дялът на сивата икономика по време на управлението на ГЕРБ спада, за сметка на икономиката на светло. Има и прогноза как ще се свива сивия сектор, ако продължаваме с тази политика. Тази графика трябва да я има и на страницата на асоциацията. По отношение на тези милиард и 600 хиляди лева, за които става въпрос, мисля, че това е прекалено голяма сума, за да бъде събрана за такова кратко време. Ако имахме такива приходи, то бюджета щеше да е доста по-набъбнал. За мен е любопитно от къде идва тази голяма сума и вероятно реакцията е в следствие от именно това изследване\", обясни той.   \r\n\r\n \"Ние настояваме в следващите часове или най-много дни до края на седмицата, Румен Радев да предостави документи за тези милиард и 600 хиляди. Ако това не се случи, ще считаме, че освен г-жа \"Лъжа\", ще имаме и г-н \"Лъжа\". Цветан Василев произвежда фалшиви новини през мрежа от сайтове и фалшиви журналисти. Вили в Гърция, къщи в Барселона... Другото беше, че правителството ще вземе милиарди за настаняване на мигранти, нямало чума... Чума има! И то в стадото на баба Дора! А г-жа Нинова се върна от там без дори да се дезинфекцира. Това е изключително мащабна атака, на която сме готови да отговорим. Зад нас стоят 1 милион души и това е основата на това управление. Ако дойдете в клубовете на ГЕРБ ще видите колко тежко се преживява всичко това\", завърши Тома Биков.   \r\n  \r\n \n\t\t\t\t\t\t", "date": "2018.07.19", "title": "УАУ! ГЕРБ с тридневен ултиматум към Румен Радев, да представи важни документи за 1,6 млрд. лева!\r\n"}
{"url": "http://www.bnews.bg/article/245405-sher_i_meril_striyp_zavladyaha_cherveniya_kilim_v_london", "text": "\n Премиерата на продължението на филма \"Мама миа!\" събра звездите в Лондон. \r\n\r\n Двете звезди на продукцията 29-годишната Лили Джеймс и 35-годишната Аманда Сейфрид изглеждаха зашеметяващо в тоалетите си. Джеймс бе облечена с в пищна двуцветна рокля в бяло и синьо, а колежката ѝ бе с черен костюм с бродирани цветя. \r\n\r\n Шоуто обаче все пак принадлежеше на легендите в лицето на Шер и Мерил Стрийп, а погледите бяха вперени в тях. \r\n\r\n Шер бе с черен тоалет и дълга къдрава коса, а Мерил Стрийп бе в синя асиметрична рокля с черен колан с бляскави елементи, съчетан с обувките. \r\n\r\n По червения килим преминаха и Анди Гарсия, Пиърс Броснан със съпругата си, Коли Фърт и др. \r\n \n\t\t\t\t\t\t", "date": "2018.07.19", "title": "Шер и Мерил Стрийп завладяха червения килим в Лондон"}
{"url": "http://www.bnews.bg/article/245515-siderov_i_simeonov_za_gushite_nfsb_napuska_kolalitsiyata_s_vmro_i_ataka_za_evroizborite", "text": "\n Дразгите между коалиционните партньори от НФСБ, АТАКА и ВМРО не спират. Този път НФСБ решиха да напуснат своите другарчета за предстоящите избори и да влязат в битката сами. От доста време насам Сидеров и WC министъра не спират да се джафкат за щяло и нещяло и напрежението помежду им да расте.  \r\n\r\n Валери Симеонов е отговорил с \"не, не и не\" на въпросите на коалиционния си партньор в \"Обединените патриоти\" дали формациите им ще се явяват заедно на предстоящите догодина избори за евродепутати. \r\n\r\n Това обяви пред журналисти в парламента председателят на парламетнараната група на ОП и лидер на \"Атака\" Волен Сидеров. \r\n\r\n До поредната ескалация на напрежение в \"малката коалиция\" (между ВМРО, НФСБ и \"Атака\") се стигна след приемането на поправки в закона за приватизацията, които според НФСБ са направени в полза на братя Домусчиеви, за да може те не плащат на държавата неустойка в размер на 58 млн. лева заради неспазени ангажиметни по договора им за Български морски флот (БМФ). От партията на Симеонов смятат, че Атака, ВМРО и ГЕРБ заедно са прокарали поправката, но от формацията на Сидеров са се опитали да изтеглят текстовете преди окончателното им приемане. Вчера вицепремиерът Симеонов обяви, че ако текстовете бъдат приети, ще напусне коалицията, депутатите му обаче обявиха, че НФСБ трябва да се събере, за да реши какво да прави оттук нататък. \r\n\r\n Днес Сидеров предупреди коалиционния си партньор Валери Симеонов, че войната, която води с определени бизнескръгове, не е полезназа България. Според лидера на \"Атака\" в приетите текстове няма лобизъм, въпреки че призна, че не разбира от материята на приетия закон.  \r\n\r\n НФСБ обаче определя действията на \"Атака\" и ВМРО като \"безпринципни позиции\" и обяви, че няма да търпи подобно нещо.  \r\n\r\n \"Кой клати коалицията - всичко ще се реши на съвет на НФСБ. Нищо не сме решили, засега всичко е вариант. ВМРО и Сидеров си имат сценарий за приватизация. Милионите са много. \"Атака\" се държат като деца. Голямата опасност е опозицията да я няма, а те вчера се скатаха. Някои обслужва олигарси и тези някои явно са \"Воля\", нашите партньори не остават по-назад\", коментира зам.-председателят на НФСБ Валентин Касабов. \r\n\r\n Той добави, че \"НФСБ е в основата на онозицията\", но бързо след това се поправи, че има предвид \"коалицията\". Сидеров обаче е на друго мнение и за това: \"НФСБ се появи на пук на \"Атака\" и за да ми прави на мен сечено. Аз я направих \"Атака\", аз я направих тази коалиция, затова Симеонов е вицепремиер, трябва да се отнася с уважение към моята работа\", каза Волен Сидеров. \r\n \n\t\t\t\t\t\t", "date": "2018.07.19", "title": "Сидеров и Симеонов за гушите! НФСБ напуска колалицията с ВМРО и Атака за евроизборите!\r\n"}
{"url": "http://www.bnews.bg/article/245513-ek_zapochva_dve_novi_nakazatelni_protseduri_sreshtu_balgariya", "text": "\n Европейската комисия започна процедура срещу България заради системни пропуски при прилагането на законодателството на ЕС за опазване на природата. Това става ясно от прессъобщение на институцията. \r\n\r\n Причината са нарушенията в съществуващите и одобрените планове и проекти върху зоните по „Натура 2000“. \r\n\r\n \"Извършването на много промени, представляващи сериозна заплаха за постигането на природозащитните цели, е било разрешено независимо от наличието на такава заплаха\", се казва в текста. \r\n\r\n В защитените зони по „Натура 2000“ могат да се извършват икономически дейности, при условие че няма неблагоприятно въздействие върху целостта на зоните. \r\n\r\n \"Проблемът бе установен за първи път преди десет години и въпреки че оттогава България е предприела някои мерки за решаването му, този структурен проблем продължава да съществува и Комисията редовно получава оплаквания относно планове и проекти, разрешени въз основа на недостатъчни оценки или дори при липсата на подходящи оценки.\" \r\n\r\n Освен това ЕК започна процедура срещу България и Полша, защото не прилагат европейските правила за разгръщането на инфраструктура за алтернативни горива. \r\n\r\n \"Тези две държави членки трябваше да са транспонирали тази директива най-късно до 18 ноември 2016 г., но според службите на Комисията не са транспонирали някои от оперативните разпоредби преди посочената дата. Те разполагат със срок от два месеца за отговор. Ако не направят това, Комисията може да реши да предяви иск пред Съда на ЕС срещу тях\", пише в прессъобщението. \r\n\r\n Тези правила включват хармонизираните стандарти за инфраструктурата за алтернативни горива и основните разпоредби, които дават възможност за електрическа мобилност и играят важна роля за функционирането на вътрешния пазар на ЕС. Те имат за цел да се намали зависимостта на транспорта от нефта и да се смекчи въздействието на транспорта върху околната среда. \r\n\r\n България е и сред 14-те страни членки, срещу които е започната процедура за това, че не са променили националното си законодателство в съответствие с Директивата за резервационните данни на пътниците. Тя се отнася до информацията, предоставяна от пътниците на въздушните превозвачи при резервирането и регистрирането за полети. Тези данни може да включват информация, като например име на пътника, дати и маршрути на пътуването, номер на мястото, багаж, данни за връзка и платежни средства \r\n\r\n Директивата изисква държавите членки да създадат национална система за събирането, анализа и обмена на резервационни данни на пътниците за целите на правоприлагането, при пълно спазване на гаранциите във връзка със защитата на данните. \r\n\r\n Другите държави, които не са изпълнили задълженията си, са Австрия, Гърция, Естония, Испания, Кипър, Люксембург, Нидерландия, Португалия, Румъния, Словения, Финландия, Франция и Чехия, пише Клуб Z. \r\n\r\n   \r\n \n\t\t\t\t\t\t", "date": "2018.07.19", "title": "ЕК започва две нови наказателни процедури срещу България"}
{"url": "http://www.bnews.bg/article/245512-solidna_agitka_shte_podkrepi_tsska_v_riga", "text": "\n ЦСКА излетя за Рига вчера сутринта с чартърен полет от Терминал 1 на Летище \"София\". Армейците кацнаха в Латвия в 12:30 часа. \r\n\r\n Отборът на треньора Нестор ел Маестро проведе официална тренировка на стадиона, на който ще се играе реваншът- \"Сконто\". \r\n\r\n С чартъра на отбора летяха и група фенове, а солидна бройка привърженици пристигнаха в Латвия с директен полет от Бургас. Очаква се на срещата на стадион \"Сконто\" днес да присъстват около 200 фенове на ЦСКА, пише \"Тема Спорт\". \r\n \n\t\t\t\t\t\t", "date": "2018.07.19", "title": "Солидна агитка ще подкрепи ЦСКА в Рига! "}
{"url": "http://www.bnews.bg/article/245506-kiro_domuschiev_okonchatelno_razbi_patreotite_na_kayma_i_gi_razdeli_ot_gerb", "text": "\n \"ГЕРБ продадоха държавата за 58 млн. лева.\" \r\n\r\n Така зам.-председателят на НФСБ Валентин Касабов определи коалиционния партньор на партията му във властта. Причината - окончателно приетото изменение на Закона за приватизация и следприватизационен контрол, според което ангажиментите по приватизационни договори вече ще важат за 5, а не за 10 години. Текстът има и ретроактивно действие, което значи, че ще важи и за вече сключени договори. Така задълженията на братя Домусчиеви за Български морски флот (БМФ) ще бъдат опростени, а вицепремиерът Валери Симеонов обяви, че ако това стане, е готов да жертва участието си в коалиция. \r\n\r\n Предложението ангажиментите да важат за 5 години по-малко е направено от депутата от \"Атака\" Николай Александров, а предложението това да важи и за сключени договори е направено от Емил Димитров-Ревизоро. При окончателното приемане на промените от парламентарната комисия по икономика обаче е станало разминаване и предложението на Димитров не се е отнасяло за това на Александров. В пленарната зала председателят на правната комисия Данаил Кирилов направи редакционно предложение текстът на Димитров да се отнася към този на колегата му от \"Атака\". \r\n\r\n По-късно на въпрос дали с тези текстове са подарили на Домусчиев 58 млн. лева, Кирилов отговори: \"Нищо подобно. Искам да подчертая – нито аз, нито ГЕРБ сме правили поправки по тези два параграфа. Проверете доклада, ще видите кои са вносителите. Аз съм бил длъжен, доколкото съблюдавам процедурата в пленарна зала, и съм взел становище по процедурата\". \r\n\r\n Според НФСБ обаче нямало проблеми в текстовете на колегите им в \"Обединените патриоти\", а с редакционната поправка, която Кирилов е направил в зала. Депутатът от партията на Валери Симеонов Христиан Митев обяви, че двете поправки поотделно е нямало да облагодетелстват Домусчиеви, но с връзката, която е направил между тях Кирилов, нещата се променят. \r\n\r\n От \"Обединените патриоти\" се опитаха да отложат гласуването на точно тези текстове, но безуспешно. Самият Димитров, който днес не беше в парламента, е изпратил писмо, с което иска предложението му да бъде оттеглено. Но Кирилов обяви, че това няма как да стане, защото текстът е подкрепен от икомоническата комисия. До искането на депутати от НФСБ текстът да бъде оттеглен се стигна, след като по-рано днес пред БНТ вицепремиерът Валери Сименов обяви, че ако текстовете бъдат приети, \"депутатите на НФСБ ще жертват коалицията\". \r\n\r\n След гласуването на текстовете обаче народните представители от партията на Валери Симеонов не обявиха, че напускат коалицията. От НФСБ коментираха, че колегите им от \"Атака\" са били да изтеглят текстовете, но това така и не стана. \"Страшно е, когато една коалиция се продава за лесни пари. Страшно е, когато в България има царе. Преди това имахме един цар Киро, сега имаме цар Киро 2. В момента всички ние сме от НФСБ и сме безкрайно възмутени и се питаме докога ще продължи тази непочтена игра от страна на колегите от ГЕРБ\", каза Валентин Касабов, предаде OFFNews. \r\n\r\n На въпрос дали НФСБ ще изпълни заканата на лидера си, Касабов отговори: \"Предстои да бъде обсъдено\". Той подчерта, че няма напрежение в \"малката коалиция\" (\"Обединени патриоти\") между ВМРО, Атака и НФСБ. \r\n \n\t\t\t\t\t\t", "date": "2018.07.19", "title": "Киро Домусчиев окончателно разби патреотите на кайма и ги раздели от ГЕРБ!"}
{"url": "http://www.bnews.bg/article/245508-ubiystvata_prodalzhavat_babh_otkri_vtoro_ognishte_na_chuma_v_yambolsko", "text": "\n Със своя заповед днес директорът на Българската агенция по безопасност на храните (БАБХ) д-р Дамян Илиев обяви вторично огнище на чумата по дребните преживни животни в град Болярово. Това съобщиха от БАБХ.   \r\n\r\n Огнището е вторично, защото е възникнало в стадо, чийто собственик има роднинска връзка с фермер от село Крайново, където преди това беше открито огнище, т.е. то е свързано с вече установен случай.   \r\n\r\n В заповедта се посочва, че директорът на ОДБХ Ямбол трябва да организира:   \r\n\r\n 1. Принудително убиване по хуманен начин и обезвреждане на всички дребни преживни животни в засегнатия животновъден обект, както и контактните муживотновъдни обекти. \r\n\r\n 2. Мерките трябва да се изпълнят при спазване на изискванията на Наредба № 22 от 14.12.2005 г. за намаляване до минимум страданията на животните по време на клане или умъртвяване; \r\n\r\n 3. Труповете на животните в обектите и контаминирания материал да бъдат унищожени под официален надзор, по начин недопускащ разпространяване на болестта съгласно изискванията \r\n\r\n 4. Извършване на механично почистване и многократна дезинфекция на помещенията за дребни преживни животни, оборудването, транспортните средства, дворовете и улиците в и около животновъдните обекти; \r\n\r\n 5. Извършване на епизоотично проучване и проследяване през последните три седмици, преди датата на съмнение на движения на дребни преживни животни, продукти получени от тях и странични животински продукти добити от тях, фуража и на транспортните средства, свързани с обектите.   \r\n\r\n Собствениците на убитите животни ще да бъдат обезщетени съгласно чл. 141-148 от Закона за ветеринарномедицинската дейност и Наредбата за условията и реда за разходване на средствата за покриване на разходите, свързани с епизоотичните рискове.   \r\n\r\n Определена е 3 км предпазна зона, около огнището, в която влиза гр. Болярово, общ. Болярово, обл. Ямбол и 10 км наблюдавана зона около огнището, в която влизат следните населени места - с. Вълчи извор, с.Ружица, с. Малко Шарково, с. Воден, с. Шарково, с. Мамарчево,с. Ситово, Лалково, с. Славейково, с. Златиница, с. Дъбово, с. Попово, с. Стефан Караджово, с. Голямо Крушево.   \r\n\r\n В тези населени места трябва да се извършат мерките:   \r\n\r\n 1. Преброяване и актуализация на данните за дребните преживни животни и животновъдните обекти в информационната система ВетИС \r\n\r\n 2. Ежеседмични клинични прегледи за чума по дребните преживни животни и други заразни болести във всички обекти за дребните преживни животни, като резултатите от прегледите да се документират. \r\n\r\n 3. Вземане на двойни проби (серум и очен или носен секрет) от всеки един обект с дребни преживни животни по схема за откриване на 5% разпространение с 95% достоверност и изпращането им до НДНИВМИ за изследване за чума по дребните преживни животни. \r\n  \r\n \n\t\t\t\t\t\t", "date": "2018.07.19", "title": "Убийствата продължават! БАБХ откри второ огнище на чума в Ямболско!"}
{"url": "http://www.bnews.bg/article/245496-azis_se_gushka_s_goreshti_machovtsi_no_spi_sam_na_zemyata_snimki", "text": "\n Кралят на попфолка се е отдал на безмерно дълга отпуска. Вярно, че пее по заведения и скоро в Бургас ще вдига мегаконцерт в Летния театър, но основно релаксира, топи се в басейни, обикаля хотели и гушка мъже.  \r\n\r\n Азис не налита на „чуждо“ и не търси непознати силни усещания, а еротично обсебва свои колеги от бенда и приятели. А те, милите, нямат нищо против! Това е истинско приятелство, скрепва се с голо гушкане. \r\n\r\n Обаче има и обратна страна на този медал. Не пускат Азис в леглото, карат го да спи на земята. Сам ромският славей се оплака и пусна снимка за доказателство, пише „България днес“. На кадъра той лежи на земята и се е завил с бял чаршаф. „Изхвърлен на земята да спи! Когато най-добрите ти приятели не желаят да делят легло с теб, заради цвета на кожата ти“, жалва се Азис. Вижте снимките  \r\n \n\t\t\t\t\t\t", "date": "2018.07.19", "title": "Азис се гушка с горещи мачовци, но спи сам на земята (Снимки)"}
{"url": "http://www.bnews.bg/article/245510-vulkanat_kilauea_na_havayskite_ostrovi_prodalzhava_da_izrigva", "text": "\n Голяма част от кратера на върха на продължаващия да изригва вулкан Килауеа на Хавайските острови се срути при мощна експлозия, което отприщи мощен поток от лава, помел редица сгради в новозастроен жилищен квартал, който за щастие вече бе евакуиран след предупреждение на вулканолозите, предаде Ройтерс. \r\n\r\n Взривът при сриването на кратера бе равностоен на земетресение с магнитуд 5,3, а потокът от лава се проточи на километри на изток, достигайки жилищата в района Лейлани и разрушавайки редица сгради, съобщи хавайската служба за гражданска защита. Не се съобщава за пострадали. \r\n\r\n Изригването на вулкана продължава вече 11 седмици и предизвиква все по-голямо безпокойство на големия хавайски остров. Досега са разрушени около 710 домове, но жертви за щастие няма, твърдят местните власти. \r\n\r\n Според геолозите непреставащите експлозии вероятно се дължат, поне отчасти, на огромното количество лава, което бързо се излива в Тихия океан. Взривовете се повтарят на всеки 30-35 часа. При такава експлозия в понеделник разтопена скална маса проби като \"бомба от лава\" покрива на туристическо корабче в океана и рани 23-ма души. \r\n \n\t\t\t\t\t\t", "date": "2018.07.19", "title": "Вулканът Килауеа на Хавайските острови продължава да изригва"}
{"url": "http://www.bnews.bg/article/245509-izvarnedno_kzk_zabrani_na_ginka_da_kupi_aktsiite_na_chez", "text": "\n Комисията за защита на конкуренцията забрани придобиването на контрол от страна на \"Инерком България“ ЕАД върху дружествата на ЧЕЗ в България.  \r\n\r\n В процеса на проучване Комисията е установила, че е налице хоризонтално припокриване между дейностите на участниците в концентрацията на пазара на производство и доставка на едро на електрическа енергия от фотоволтаични централи.  \r\n\r\n В решението се посочва още: \"...притеснителен общ пазарен дял на дружества – участници в концентрацията би могъл да бъде този, който надхвърля 40%, тъй като в този случай това може да доведе до установяване или засилване на господстващо положение, в резултат на което да се създаде възможност за възпрепятстване или нарушаване на конкуренцията\". \r\n\r\n КЗК обелява, че целта на концентрацията е декларирано разширяване дейността на \"Инерком\" посредством продължаване на извършваната от Предприятията на ЧЕЗ дейност на територията на Република България\". Сделката ще осигури на Инерком навлизане на продуктови пазари, на които в момента не участва, се посочва в решението. \r\n\r\n В договора между двете страни било посочено, че за да приключи придобиването, цената трябва да е изцяло внесена, а заемите от продавачите – погасени. В междинния период - от датата на подписване на договора за покупко-продажба до приключването, купувачът има право да получава информация за развитието на текущите дела на предприятията на ЧЕЗ, чрез свои наблюдатели. Продавачите поемат стандартни гаранции за състоянието на дружествата на ЧЕЗ към момента на приключване. След сделката, купувачът имал стандартни задължения като да ребрандира активите на предприятията на ЧЕЗ, да предоставя копия от стари документи при поискване, да освободи от отговорност бившите ръководители на предприятията на ЧЕЗ, и др. \r\n \n\t\t\t\t\t\t", "date": "2018.07.19", "title": "ИЗВЪРНЕДНО: КЗК забрани на Гинка да купи акциите на ЧЕЗ!"}
{"url": "http://www.bnews.bg/article/245511-sled_ginka_i_kelner_ostava_bez_sdelka_kzk_go_otryaza_za_nova_tv", "text": "\n Комисията за защита на конкуренцията забрани придобиването на контрол от страна на ППФ ТМТ Бидко 2 Б.В., Нидерландия върху дейността на „Нова Броудкастинг Груп” АД, и индиректно върху нейните дъщерни дружества „Нет Инфо“ АД и „Агенция Ева“ ООД, съобщиха от комисията. \r\n\r\n При анализа на нотифицираната сделка Комисията отчита водещите позиции на придобиваното предприятие в областта на медийните услуги, което от своя страна повдига основателни опасения за ефекта от сделка върху конкурентна среда на горепосочените пазари, както и хоризонтално припокриване на дейностите на участниците в концентрациятана пазара на онлайн търговия. \r\n\r\n Предвид характеристиките на всеки един от съответните пазари в медийния сектор е установено, че придобиваната група разполага със значителен финансов и организационен ресурс, възможност за реализиране на икономии от мащаба и обхвата, и утвърден имидж.Значителният брой средства за масова информация, с които ще разполага обединената група, ще й даде съществено предимство пред останалите участници, предоставящи медийни услуги.По този начин, участниците в концентрацията биха имали стимул и реална възможност да променят своята търговска политика под различни форми, изразяващи се в ограничаване на достъпа, повишаване на цените или промяна в условията по сключените договори. С оглед на гореизложеното и предвид значителния опит на придобиващото дружество и неговите инвестиционни намерения се създават предпоставки сделката да доведе до установяване или засилване на господстващо положение, което значително би възпрепятствало конкуренцията на съответните пазари. Такова поведение би ограничило и нарушило не само конкуренцията на пазара, но и интересите на крайните потребители, предвид обществената значимост на медиите. \r\n \n\t\t\t\t\t\t", "date": "2018.07.19", "title": "След Гинка и Келнер остава без сделка, КЗК го отряза за Нова тв"}
{"url": "http://www.bnews.bg/article/245502-ekskluzivno_gdbop_razkri_ogromna_nelegalna_fabrika_za_tsigari_v_bivsha_mandra_kray_karnobat", "text": "\n Спецполицаи от ГДБОП атакуваха внезапно старата мандра край жп гарата на Карнобат, където се натъкнаха на невиждана от зората на Демокрация фабрика за нелегално производство на цигари. По своите мащаби цехът съперничел на този в Крайморие, собственост на фалиралия тв бос Емил Райков в периода 1995-1997 г. \r\n\r\n Мястото е било възлов пункт, където са се товарили цели тирове от контрабандното производство, пише Флагман. \r\n\r\n По-стресиращото в този случай обаче е, че старата държавна мандра на Карнобат е приватизирана преди много време от настоящия кмет на града Георги Димитров и по документи обектът се води собственост на сина му Иван на когото управникът е прехвърлил бизнеса си от 2007 година, откакто е начело на Общината. \r\n\r\n Потвърждение за течащите и в момента разпити и обиски от ОД на МВР в Бургас няма. Директорът старши комисар Калоян Калоянов не вдига телефона, за да се установи какви са мащабите на нелегалното производство, собственост на организираната престъпна група.  \r\n\r\n Злите езици твърдят, че от вчера, след като е узнал за случващото се в мандрата кметът е излязъл в болнични и е напуснал града. Това обаче се оказа невярно. Георги Димитров заяви: „В отпуска съм отпреди една седмица и съм съвсем наблизо до България, информиран съм за случващото се на територията на мандрата. Синът ми Иван действително се води собственик и допреди 3-4 години използваше големия цех за производство на дървени въглища. Имаше обвинения, че замърсява околната среда с технологията, която ползва и за да не бъдем одумвани от обществеността – той като мой син, и аз като кмет, решихме да преустановим производството. След това помещенията бяха отдадени под наем на трето лице. Какво се е случвало там, не е наша отговорност. Вчера синът ми е бил разпитан – показал е всички документи, след което е освободен. Има задържани лица, но те са свързани с наемателя на мандрата. Ще търся правата си по законов ред, ако някой си позволи да петни моето име и на сина ми”, каза кметът по телефона. \r\n\r\n Припомняме, че вчера бе съобщено за разбит контрабанден канал за нелегални цигари в Слънчев бряг. Арестуван бе пловдивският транспортен бос Илиян Шаханов и двамата му гардове. \r\n\r\n На този етап не е ясно дали двата случая са свързани, но по всичко изглежда, че това е така, защото акцията в Карнобат е реализирана часове след задържането на Шаханов, който според прокуратурата е участвал в логистиката и транспортирал цигарите чрез автобусите си. \r\n  \r\n \n\t\t\t\t\t\t", "date": "2018.07.19", "title": "ЕКСКЛУЗИВНО! ГДБОП разкри огромна нелегална фабрика за цигари в бивша мандра край Карнобат!\r\n\r\n"}
{"url": "http://www.bnews.bg/article/245491-nevolen_svidetel_malkata_damla_e_bila_ubita_zashtoto_vidyala_drugo_prestaplenie", "text": "\n Малката Дамла е била убита, за да бъде улеснено и прикрито друго престъпление. Това е основният мотив за зверското деяние, извършено в край на миналата година в Момчилград, става ясно от деветте страници обвинителен акт, който прокуратурата в Кърджали внесе в съда на 17 юли, съобщава 24rodopi.com. \r\n\r\n 7-годишното момиченце е станало свидетел на опита за извършване на кражба в дома на родителите си, което е принудило убиецът да действа.   До 17 септември задържаният задържаният за зверското деяние ще влезе в съда. \r\n\r\n Двумесечен е срокът по закон след внасяне на обвинителния акт, в който Окръжният съд в Кърджали ще трябва да насрочи разпоредително заседание по случая. В него ще бъдат разгледани предпоставките за насрочване на дело, уточниха от прокуратурата в Кърджали. \r\n  \r\n \n\t\t\t\t\t\t", "date": "2018.07.19", "title": "Неволен свидетел: Малката Дамла е била убита, защото видяла друго престъпление!"}
{"url": "http://www.bnews.bg/article/245505-zabravena_istoriya_ot_minaloto_kakvo_se_sluchi_s_borislava_latinova_koyato_obvini_politsayka_za_neprilichen_obisk", "text": "\n Историята на Борислава Латинова, която взриви обществото преди 4 години с обвинения, че полицайката Нели Върбанова й направила неприличен обиск изплува от забравата. \r\n\r\n „Тя ме съблече на място, и ми бръкна в панталона, не мога да ви обясня къде ми е бръкнала, щото е унизително..И аз седя вцепенена и не знам какво мога да направя и кажа, тя е полицай, съответно закон.“ \r\n\r\n Помните ли този скандален разказ, който през октомври 2014 г. направи 20-годишната тогава Борислава Латинова? \r\n\r\n Бащата й също се включи в медийната истерия на дъщеря си и обясни, че полицаите са и бъркали с пръсти и отпред и отзад. \r\nТогава СДВР започна вътрешно разследване по случая, а прокуратурата разпореди разследване по обвиненията на Борислава срещу полицайката Нели Върбанова. \r\nТя доброволно се яви на детектор на лъжата, който доказа, че Върбанова не е направила гнусните неща, в които Борислава я обвиняваше. \r\n\r\n На 4 ноември 2014 г. Софийска районна прокуратура (СРП) прекрати предварителната проверка, образувана по жалба на момичето. \r\n\r\n В хода на проверката са снети обяснения от посочените от Латинова очевидци, които се различават в значителна степен от твърденията на жалбоподателката. \r\n\r\n Последните не споменават за грубо отношение и бъркане под бельото на Латинова от страна на полицейския служител Нели Върбанова. \r\n\r\n Твърденията на жалбоподателката се опровергават и от изготвената видео-техническа експертна справка, посочват още от държавното обвинение. \r\nС две думи от прокуратурата – Борислава лъже за обиска. \r\nСлед това заключения СРП започна ново насрещно разследване срещу самата Латинова – за набедяване на полицайката през декември 2014 г.  \r\n\r\n Едва две години по-късно, СРП прекратява разследването срещу Латинова за набедяване с мотив „несъставомерност на деянието“, пише fenixnews.eu. \r\n \n\t\t\t\t\t\t", "date": "2018.07.19", "title": "Забравена история от миналото: Какво се случи с Борислава Латинова, която обвини полицайка за неприличен обиск!"}
{"url": "http://www.bnews.bg/article/245493-stiga_tolkova_zhitelite_na_smolyan_izlizat_na_protest_zaradi_svlachishteto", "text": "\n Управляващите забравиха ежедневните си задължения  между поредните лобистки проектозаакони, лични облагодетелствания и масови убийства ана животни в Странджа. \r\n\r\n Гражданите на Смолян излизат на протест, защото са недоволни, че вече месеци търпят неудобства заради затворения път и трябва да ползват обходен маршрут. Заради затварянето на главния път Смолян - Мадан спешно беше направен четирикилометров обходен път, който заобикаля свлачището и се ползва в момента, но е стръмен и затова по него се допускат само леки и лекотоварни автомобили. \r\n\r\n Протестиращите искат ремонт и отваряне на главния път, който е основен към граничния пункт край Златоград за Гърция. \r\n\r\n Агенция \"Пътна инфраструктура\" в момента прави аварийно укрепване на свлачището, за да се отвори възможно най-бързо поне едно платно за движение. \r\n\r\n Повече подробности за аварийно - укрепителните работи се очаква да даде областният управител на Смолян Недялко Славов по-късно днес, съобщи БНТ. \r\n \n\t\t\t\t\t\t", "date": "2018.07.19", "title": "Стига толкова! Жителите на Смолян излизат на протест заради свлачището!"}
{"url": "http://www.bnews.bg/article/245494-reneta_indzhova_bosiya_e_mnogo_zle_ne_mislim_za_choveshkiya_zhivot_nyama_perspektiva_za_balgarite", "text": "\n Депутатите подхващат фалшивите шофьорски книжки. До това се стигна, след като известният дисидент Николай Колев - Босия обяви гладна стачка заради купуването на свидетелствата за управление на моторни превозни средства, което според него е причината за много жертви по пътищата. Освен това дисидентът поиска и оставката на транспортния министър Ивайло Московски и разпускане на настоящия парламент. \r\n\r\n Преди дни Босия даде пресконференция, а на нея присъства и Ренета Инджова. Тя е първата и до момента единствена жена министър-председател на България. Бе назначена от президента Желю Желев от октомври 1994 до януари 1995 г. да оглави служебния кабинет.  \r\n\r\n - Г-жо Инджова, вие присъствахте на пресконференцията на Николай Колев-Босия преди дни. Какво ви накара да отидете? \r\n\r\n - Накара ме това, което накара всички да мълчат и да присъстват на жертвата на един достоен българин. Това пък на мен пък ми позволи да не остана бездушна. Напротив. Смятам, че всичко, което е по силите ми, ще продължавам да правя, за да бъде чут. Едновременно с това уважавам волята на Николай Колев да избере дали да остане да живее сред този народ, който явно не го заслужава, или да си тръгне, защото другият свят сигурно ще е по-добър. Вчера отидох на митинга на животновъдите, смятайки, че съдбата на животните ще събуди и човешко състрадание към събрат, към човек... С покруса установих, разговаряйки с много хора, че никой не ме попита какво ще стане с живота на Босия. Значи спасяваме животни, за което аз съм \"за\", въпреки че без всякакви основания се започна тази поголовна сеч на добитък. Обстоятелството, че драмата с животните не накара никого да се замисли и за човешкия живот, в случая за Босия, ме кара да смятам, че няма перспектива за българите. Никаква! \r\n\r\n - Какво е състоянието на Николай Колев към днешна дата. Имате ли информация? \r\n\r\n - Имам информация. Пулсът му вече е над 100, кръвното му е под 80 на 40. Това са неизбежните факти от това, че вече 37 дни, ако не се лъжа, той не се храни. Сутринта разговарях и с лекари. Те смятат, че Босия е необходимо да бъде под контрол и наблюдение и с готовност за намеса. Но както виждате, въпреки че съм призовала Цвета Караянчева в институционалното й качество и в работно време да го приеме, тя хукна да го посещава като пациент. Призовах и президента да се намеси в тази драма, но е отишъл министър Радев. Предложих си усилията, в понеделник, да го приемат в Народното събрание веднага и на момента. Те го подлъгаха с есемес, че ще го посетят вкъщи. \r\n\r\n Искам да кажа, че съчетанието на избиването на животни и скланянето на протестиращите на 10 лева, на 7 лева, след като бяха тръгнали да защитават страната от погрома, в който тя се намира от управлението на тази власт, след което си отидоха доволни, без дума да стане за Босия, е тъжно. Днес разбрах, че животът на всяко едно животно се цени повече от живота на човек. \r\n\r\n - Къде се намира Николай Колев-Босия... \r\n\r\n - Вкъщи си е. Днес трябва да го подготвят, за да може в 14,30 часа да отиде на заседанието на Анкетната комисия в парламента. Три месеца и половина трябваше да минат, за да го изслушат. Той това поиска. Аз нямам представа с какви очи днес хората в тази комисия ще седят там и ще го гледат и той с какви сили ще отговаря. И дали Босия ще бъде в съзнание, за да говори. \r\n\r\n Интервю на Дир.бг \r\n \n\t\t\t\t\t\t", "date": "2018.07.19", "title": "Ренета Инджова: Босия е много зле, не мислим за човешкия живот - няма перспектива за българите!"}
{"url": "http://www.bnews.bg/article/245495-barselona_gotvi_dozhivoten_dogovor_na_lionel_mesi", "text": "\n Очаква се новият контракт на аржентинския футболист да бъде предложен в началото на 2019 г. \r\n\r\n \"Барселона\" подготвя доживотен договор за най-голямата суперзвезда във футбола Лионел Меси. Новият контракт на аржентинския футболист ще бъде предложен в началото на 2019 г. или най-късно през следващото лято, твърди „AS“, цитиран от gong.bg.  \r\n\r\n На 21 февруари в интервю за телевизионния канал „Bloomberg“, президентът на \"Барселона\" Хосеп Мария Бартомеу намекна, че Меси ще има още един договор с клуба преди да приключи своята кариера. \r\n\r\n От 2005 г. насам аржентинският футболист на осем пъти е подновявал своя договор с \"Барселона\".  Първото подновяване на контракта на Меси бе през 2005 г., когато той е 18-годишен и подписа с клуба до 2010 г. През септември същата година се състоя второто подновяване на договора на аржентинския футболист. Третото подновяване на договора на Лео се осъществява през 2007 г. след фамозния му хеттрик срещу \"Реал Мадрид\". Тогава той вече е оценяван на 150 милиона евро.  \r\n\r\n С пристигането на Хосеп Гуардиола начело на \"Барселона\" през 2008 г., Меси отново сложи подпис под ново споразумение с клуба. \r\n\r\n След спечелването на требъла през 2009 г. от страна на \"Барселона\", аржентинецът отново поднови контракта си с каталунците. Той се обвърза с отбора до 2016 г., а освобождаващата му клауза достигна 250 милиона евро. \r\n\r\n През декември 2012 г. Меси поднови своя договор с „блаугранас“ за шести път, а заплатата му стана 12 милиона евро. Лео поднови за седми път своя контракт с \"Барселона\" преди Световното първенство в Бразилия през 2014 г., когато възнаграждението му достигна 20 милиона евро.  \r\n\r\n Меси за последно продължи своя договор с \"Барселона\" през лятото на 2017 г., а официално сложи своя подпис под новото споразумение с клуба на 25 ноември. Заплатата му вече възлиза на 39,4 милиона евро. \r\n\r\n \"Барселона\" е решен да задържи Меси до края на неговата кариера и клубът е готов да изпълни всички изисквания на аржентинския футболист. Каталунците подготвят доживотен договор за Лео, който е подобен на споразумението, което Андрес Иниеста бе подписал с отбора.   \r\n \n\t\t\t\t\t\t", "date": "2018.07.19", "title": "\"Барселона\" готви доживотен договор на Лионел Меси"}
{"url": "http://www.bnews.bg/article/245498-neveroyatno_tsetska_i_v_radev_se_razrabotiha_arest_za_trima_nadzirateli_vav_varna", "text": "\n Трима надзиратели от затвора във Варна са арестувани, съобщи Нова. \r\n\r\n Арестите са станали вчера, 18 юли. Надзирателите са арестувани за това, че са пускали затворник в отпуск. \r\n\r\n По непотвърдена информация надзирателите взимали пари, за да пускат автокрадец в отпуски. \r\n\r\n Окръжната прокуратура във Варна ръководи разследването по случая. От прокуратурата потвърждават, че в затвора в морската ни столица е проведена акцията срещу корупционни практики. \r\n\r\n Да бяха толкова акуратни и при бягството на Пелов и Колев... \r\n \n\t\t\t\t\t\t", "date": "2018.07.19", "title": "Невероятно: Цецка и В.Радев се разработиха -  арест за трима надзиратели във Варна!"}
{"url": "http://www.bnews.bg/article/245501-ninova_otseche_ne_sme_se_saglasyavali_s_prodalzhavaneto_na_evtanaziyata", "text": "\n Лидерът на БСП Корнелия Нинова заяви, че от партията не са се съгласявали да продължи евтаназията на животни в Странджанско. Тя изиска стенограмата от Председателския съвет, за да го докаже. \r\n\r\n „Управляващите чак сега дезинфекцират и изолират районите – призовавам ги да не крият информация и предварително да уведомяват хората в Странджанско”, каза още Нинова. \r\n\r\n По думите ѝ до преди два дни се влизало спокойно в зоната, в която са взети пробите за чума, информира бТВ. \r\n\r\n „Липсата на информация доведе до цялата тази истерия в цялата страна. За съжаление днес правят същата грешка и това ще е отново проблем в страната. Няма да им е виновна БСП”, коментира Нинова. \r\n\r\n По думите ѝ кметът на село Болярово, за което също има положителна проба за чума, разбрал за това от медиите. \r\n \n\t\t\t\t\t\t", "date": "2018.07.19", "title": "Нинова отсече: Не сме се съгласявали с продължаването на евтаназията!"}
{"url": "http://www.bnews.bg/article/245504-rumen_radev_ostavkite_i_parite_ne_reshavat_problemite_v_strandzha", "text": "\n Президентът Румен Радев също реагира на днешните действия на властите по кризата с чумата по животните. Той е на посещение в авиобаза Граф Игнатиево. \r\n\r\n Той смята, че оставките в земеделското министерство няма да решат въпроса с поминъка на хората в Странджа и за да бъде решен въпросът, трябва всеобхватен подход, пише бТв. \r\n\r\n Радев посочи, че обмисля дали да свика Консултативен съвет за национална сигурност, но не каза дали ще го направи. По думите му предпочита първо да види правителството как ще реагира на тази ситуация. Според него да се „хвърлят пари на тези хора, които дори не покриват загубите им, не е достатъчно.” \r\n\r\n „Протестът, който беше постигнал така обявено някакви успехи вчера не кореспондира изобщо с техните нужди и виждане как да възстановят поминъка си. Проблемите остават и те растат”, каза още държавният глава. \r\n\r\n Президентът коментира твърденията, че по време на неговото служебно правителство са събрани 120 млн. лв. по-малко в хазната и са отишли в сивия сектор. Той опонира. че именно по време на служебното правителство са събрани 1,60 млрд. лв. стари вземания от енергетиката. Според него това означава, че тези пари сега не се търсят. \r\n\r\n Той откри параклис в Граф Игнатиево и пак припомни проблемите с недостатъчния нальот и недостатъчната техника за военните летци. \r\n \n\t\t\t\t\t\t", "date": "2018.07.19", "title": "Румен Радев: Оставките и парите не решават проблемите в Странджа! "}
{"url": "http://www.bnews.bg/article/245492-detoks_2_0_ubietsat_na_maznini_topi_kilogrami_i_povishava_libidoto", "text": "\n Книгата на фитнес инструктора Илиян Найденов „Детокс 2.0 – убиецът на мазнини” се превърна в абсолютен бестселър, което наложи отпечатване на втори, по-голям тираж. Книгата спечели аудиторията с уникалния си 15- дневен детокс режим – създаден и разработен за почти една година от Илиян. \r\n\r\n  „Тук не става въпрос за диетите, които обикалят интернет – 3 дни на вода, 10 дни на чай, 15 на плодове и зеленчуци. Режимът няма за цел да свали само излишните килограми, а е насочен към здравето на всеки един човек или решаването на някакъв здравословен проблем. Освен редуциране на телесното тегло, режимът подобрява хормоналните нива, влияе положително на ендокринната система, пречиствайки организма по най-правилния и здравословен начин, което е и моята цел“, споделя Илиян Найденов. \r\n\r\n Преди  „Детокс 2.0 – убиецът на мазнини“ да види бял свят, режимът от книгата е бил приложен върху петима мъже и пет жени. Те са били изследвани  преди, в средата и след приключване на програмата, като при всички, освен отслабването, са отчетени подобрения в кръвните показатели, хормоналната система. \r\n\r\n „При мъжете бе отчетено повишаване на либидото, особено при тези, които живеят под стрес или са в напреднала възраст. Подобриха се тонусът и самочувствието им, качеството на живот. Жените пък постигнаха невероятни резултати не само отслабвайки - кожата на лицето им стана гладка и сияйна, косите и ноктите здрави.За  15 дни здравословно хранене и спорт те постигнаха завидни резултати без да пилеят пари за  лекарства и витамини“, уточнява авторът. \r\n\r\n „Детокс 2.0 – убиецът на мазнини“ повежда читателя през три основни етапа на детоксикация. Първият е съпроводен с увеличаване на калорийния дефицитни и прием на храни, които стимулират изхвърляне на токсини от черния дроб и другите органи. Вторият етап е ултра- пречистването, когато вече токсините нахлуват в кръвния поток и се изхвърлят  чрез урината, потта и дори през пъпките, които се появяват по кожата. \r\n\r\n „Третият етап е най-важен и трябва да е проведен правилно, за да се запазят резултатите. За организма би било доста стресиращо да се върне към старите навици и хранене. След детокса тялото започва нов живот „на чисто“ и  за да се запази резултатът е нужно да  живеем здравословно, да ядем храни, които дават на тялото здраве и енергия, а не такива, които го правят лениво и тромаво. По този начин появата на йо-йо ефекта е изключен“, пояснява Илиян. \r\n\r\n Книгата „Детокс 2.0 – убиецът на мазнини”, фитнес инструкторът определя като уникална, защото е плод на неговия личен опит като спортист и треньор. Храните също са съобразени с родния пазар, подбрани според качествата и хранителния им състав. \r\n\r\n „Програмата съдържа продукти, които могат да се намерят лесно на пазара и да се приготвят бързо. Ако човек е ангажиран психически и съзнанието му е концентрирано само върху това -  какво да купи и  сготви, той или ще се откаже от програмата, или няма да постигне 100% резултат“, уточнява Найденов. \r\n\r\n Илиян поддържа обратна връзка с много от хората, които са преминали през 15-дневната програма. Рекордното отслабване е  12 килограма за 15 дни. „Това се случва при хора с по-голямо тегло. Ако тежите 50 килограма няма да свалите 12, а 2-3 кг. Целият процес се влияе от количеството на натрупаните шлаки и отрови в тялото ни, което само знае как и от какво да се свободи“, твърди авторът на книгата. \r\n\r\n „Детокс 2.0 – убиецът на мазнини“ можете да поръчате   или в  на Илиян Найденов. \r\n\r\n \r\n\r\n   \r\n \n\t\t\t\t\t\t", "date": "2018.07.19", "title": "„Детокс 2.0 – убиецът на мазнини” топи килограми и повишава либидото!"}
{"url": "http://www.bnews.bg/article/245466-mis_dupe_se_fuka_s_pochivka_za_2000_na_vecher", "text": "\n Фитнес гуруто Биляна Йотовска се похвали публично как любимото й място в Доминикана е луксозна вила за отдих, където нощувката започва от 2138 долара, пише „Галерия“. Маниачката на тема здравословно хранене се изфука, че скоро отново планира почивката си в Пунта Кана, тъй като дъждовното време в България започнало да я изнервя. \r\n\r\n  Това не е първият път, в който Биляна се изхвърля на всеослушание и дразни феновете си в социалната мрежа. Фитнес моделът редовно афишира с луксозни марки дрехи и се старае всички да разберат колко много пари е дала за тях. \r\n \n\t\t\t\t\t\t", "date": "2018.07.19", "title": "Мис дупе се фука с почивка за $ 2000 на вечер"}
{"url": "http://www.bnews.bg/article/245503-rumyana_chenalova_zastava_pred_sada_za_dlazhnostno_i_dokumentno_prestaplenie", "text": "\n \r\nСпециализираната прокуратура внесе в Специализирания наказателен съд обвинителния акт срещу Румяна Ченалова, бивш съдия в Софийския градски \r\nсъд. \r\nЧеналова бе предадена на съд от Специализирано звено „Антикорупция“ при Софийска градска прокуратура на 2 декември 2016 г. по обвинение за длъжностно и за документно престъпление. \r\nОбвинението за престъплението по служба бе за това, че от 19.07.2013 г. до 22.01.2015 г. като длъжностно лице, заемащо отговорно служебно положение -  съдия от СГС, докладчик по търговско дело, образувано по молба на „ОЕТ - Обединени Енергийни търговци“ ООД, при условията на продължавано престъпление, с 14 отделни деяния е нарушила и не е изпълнила служебните си задължения, визирани в ЗСВ и ГПК, с цел да набави облага за търговското \r\nдружество. \r\nСъдия Ченалова насрочила разглеждане на търговско дело по искова молба на дружеството от 18.07.2013 г. до Софийски градски съд срещу Националната електрическа компания за сумата от 6 459 922 лв. Допуснала разглеждане на молбата, въпреки нейната нередовност: дружеството не било внесло дължимата в случая държавна такса в размер на 258 396 лв., за което исковата молба е следвало да бъда оставена без движение до отстраняване на нередовността. \r\nНа 24.07.2013 г. съдия Ченалова допуснала и поисканото от дружеството обезпечение на претенцията от 6 459 922 лв. и издала обезпечителна \r\nзаповед. В резултат на това сметките на НЕК били запорирани до размера на 6 459 922 лв. и дружеството не могло да оперира със запорираната му сума. \r\nНа 15.10.2013 г.  „ОЕТ- Обединени Енергийни търговци“ ООД подало допълнителна искова молба, с която увеличила исковата си претенция с 4 392 706 лв. Дължимата държавна такса за увеличението на иска е в размер на 175 708 лв., но и тази такса не била заплатена от ищеца. \r\nСпоред събраните доказателства целта на Ченалова е била от една страна да набави имуществена облага за ищеца по делото в размер на 434 105,14 лв. невнесени държавни такси. От друга страна, е целяла да създаде привилегия за дружеството - да насрочи и разглежда търговското дело, въпреки \r\nнередовността на първоначалната искова молба и допълнителната искова молба, както и да му гарантира възможността за удовлетворяване в пълен \r\nразмер на претендираната в нередовната искова молба сума по главницата. \r\nВ хода на разследването е установено, че на 22.04.2014 г. съдия Ченалова е съставила и официален документ с невярно съдържание – извършила е поправка и допълване на протокола от проведено същия ден открито съдебно заседание по същото търговско дело. Въпреки, че не отговаря на действителността, Ченалова удостоверила в протокола, че при проведено съдебно заседание на 26.03.2014 г. пред съда били представени три фактури с получател ищеца по \r\nделото и едно преводно нареждане, и че е констатирала идентичност на оригиналните документи с копията, приложени по делото. Целта на съдия \r\nЧеналова е била протоколът от съдебно заседание да бъде използван като доказателство за тези обстоятелства. \r\nПрез декември 2017 г. делото бе върнато от съда за прецизиране на обвиненията и изпратено по компетентност в Специализираната прокуратура. \r\nВ кратки срокове Специализираната прокуратура изпълни всички указания на съда, изложени в разпореждането за връщане на делото, и изготви \r\nобвинителен акт със същите обвинения. \r\nПредстои насрочване на разпоредително заседание по делото. \r\n  \r\n \n\t\t\t\t\t\t", "date": "2018.07.19", "title": "Румяна Ченалова застава пред съда за длъжностно и документно престъпление!"}
{"url": "http://www.bnews.bg/article/245490-bunt_v_kv_mladost_iskat_ostavkata_na_rusev_i_na_fandakova", "text": "\n Жители на столичния район „Младост“ излязоха на втори протест само за седмица срещу застрояване на зелена площ. Те планираха поход от градинката пред магазин \"Лидл\" в \"Младост 3\" до районната община с искане на оставката на временния кмет Румен Русев. Преди повече от седмица в градинката срещу бл. 325 започна строеж на 7-етажна сграда. Русев е на мушката, защото не спира строежа. Гражданите заявиха, че ще поискат оставката и на кмета Йорданка Фандъкова. \r\n\"В момента това е единственото място, където млади хора сутрин си извеждат децата, и сега искат да ни го отнемат. Да не говорим, че не ги спира нито събота, нито неделя да вършеят с тези трактори. Тук е решено този малък участък да бъде застроен“, заяви протестираща гражданка, цитирана от БГНЕС. \r\n\r\n Неин съмишленик поиска специализираната прокуратура да разследва истинността на документите за строежа. Главният архитект Здравко Здравков обясни пред Нова телевизия, че теренът е предвиден за застрояване още през 2013 г. Той се върна в далечната 1990 г. - тогава от двете страни на бул. \"Александър Малинов\" било позволено застрояване, тъй като това е смесена многофункционална зона. \r\n\r\n Намеренията били в нея да се строят младежки дом и игрална зала, но инвеститорът, който сега строял, обжалвал и спечелил. Според него тази земя никога не е била предназначена за озеленяване. Пред агенцията Русев обясни, че разрешението за строеж е издадено от главния архитект на София Здравко Здравков. 40% от терена, върху който се строи блокът, е бил общински, но преди 4 години с решение на Столичния общински съвет е продаден на Стилиян Георгиев, който е член на Съвета на директорите на „Пазари Запад“ ЕАД. Според временния кмет на \"Младост\" всички процедури са спазени и няма нищо незаконно, тъй като са извършени проверки по документацията. \r\n \n\t\t\t\t\t\t", "date": "2018.07.19", "title": "БУНТ в кв.\"Младост\": Искат оставката на Русев и на Фандъкова!"}
{"url": "http://www.bnews.bg/article/245451-andrea_izbyaga_ot_kobrata_v_rumaniya", "text": "\n След като пообиколи света, Андреа изглежда е избрала да се закотви в Румъния. \r\n\r\n По всичко личи, че тя прекарва значителна част от времето си именно в северната ни съседка. Фото от официалните й профили в социалните мрежи я показва директно от спалнята й в Букурещ. От клю-клю станциите шушукат, че блондито трайно се е преселило там и дори си е наела луксозен дом, който да обитава. Не е изключено да си е закупила имот, тъй като наистина по-често е засичана в Румъния, отколкото в България.Впечатление прави, че половинката й - Кубрат Пулев, посещава съвсем различни дестинации от тези на Андреа. Когато тя е била в Кипър, той пък се е отбелязал от Чикаго, а сега той е в Палма де Майорка, а тя - в Букурещ…В края на миналия месец се заговори, че Кобрата бил бесен от изтеклото в интернет видео от нейно участие, на което фен й снима дупето под полата. Дори се появиха спекулации, че двамата с боксьора са се разделили заради това.Различните им локации донякъде потвърждават хипотетично клюката, че може би наистина не са заедно. Тогава остава мистерия с кого Андреа дели тази огромна спалня, която виждаме на снимката.Нищо чудно заради работата й да се е закотвила в Румъния, тъй като тя е близка с доста хитмейкъри и музиканти там, с които отдавна работят заедно. След като напусна „Пайнер“, русокоската категорично показа с действията си, че в България й е тясно, а в чужбина я боготворят, и реши да насочи творчеството си към по-мащабните хоризонти.Пулев, въпреки че качва екзотични снимки, на които скача от скали в красивите млечно-сини води на Палма де Майорка, не се е отдал на пълни удоволствия, а е там на тренировъчен лагер. \r\n \n\t\t\t\t\t\t", "date": "2018.07.19", "title": "Андреа избяга от Кобрата в Румъния"}
{"url": "http://www.bnews.bg/article/245482-porozhanov_stadoto_na_baba_dora_e_zarazeno_baba_dora_lazhat_da_pokazhat_dokumenti", "text": "\n На извънреден брифинг рано тази сутрин министрите на вътрешните работи и на земеделието – Валентин Радев и Румен Порожанов, обясниха каква е ситуацията с евтаназирането на болни от чума животни в Странджанско и защо силно заплашителните им действия за днес се забавят или по-точно спират. \r\n\r\n „Две са стадата, в които има констатирана положителна проба, но ще отложим евтаназията на животните за малко време“, каза Порожанов. „Едното е на баба Дора и едно в село Болярово. Трябваше да пристъпим към обичайната процедура за евтаназия на животните, но ще я отложим за малко време. Междувременно цялата дезинфекция, която е необходима на населеното място с присъствие на екипи, които да правят дезинфекция на входа, се извършва под усилен контрол“, каза още министърът на земеделието.  \r\n\r\n Порожанов посочи, че имат доказателства - резултатите от пробита били качени на сайта на БАБХ. \r\n\r\n Баба Дора обаче моментално ги контрира и ги обвини в лъжа. \r\n\r\n „Никой не е взел втора проба. Не вярвам, че то е заразено. Никога няма да дам стадото ми да бъде евтаназирано. Само през трупа ми!”, каза в „Здравей, България” баба Дора. \r\n\r\n Тя заяви, че дори да й покажат документи, че има зараза, няма да повярва и смята, че управляващите лъжат. „Не може веднъж да кажат, че са здрави, а после - не. За 28 дни няма умряло животно”, допълни баба Дора. \r\n\r\n „Една от причините да спрем с евтаназията е намаленото доверие в някои политически партии. Затова пристъпихме към заседание, да може да покажем документите, да обясним и получихме уверението, че действията ни са правилни“, заяви от своя страна вътрешният министър Валентин Радев.   \r\n\r\n „Вчера имаше и митинг, там бяхме, Нинова каза, че не сме ги убедили, че има чума. Затова и спряхме да извадим всички документи, да имаме доказателства. Няма как докато спасяваме държавата от такова нещо като чума, някой да работи срещу това. Ние трябва да сме зад ветеринарите“, добави той.   „Работим по дезинфекцията, задържане на огнището, да няма разпространение, обезщетенията се изплащат веднага. Правим всичко както трябва и не е редно обществото да върви срещу нас“, посочи Радев.  \r\n  \r\n \n\t\t\t\t\t\t", "date": "2018.07.19", "title": "Порожанов: Стадото на баба Дора е заразено. Баба Дора: ЛЪЖАТ, да покажат документи!"}
{"url": "http://www.bnews.bg/article/245483-oshte_v_ochakvane_na_lyatoto_kupestodazhdovna_oblachnost_i_vyatar", "text": "\n Днес ще духа умерен временно до силен вятър от запад-северозапад. Облачността ще е променлива . На места, главно в източната половина от страната, ще има краткотрайни валежи, придружени с гръмотевици. Максималните температури ще са между 24° и 29°, за София около 24°. \r\n\r\n По Черноморието облачността ще е значителна, главно в следобедните часове, ще се развива купестодъждовна облачност и ще има краткотрайни валежи с гръмотевици. Ще духа умерен до временно силен вятър от запад-северозапад. Максималните температури ще са 26-28°. Температурата на морската вода е около 26°. Вълнението на морето ще е 1-2 бала. \r\n\r\n В планините облачността ще е променлива, след обяд ще е по-често значителна и на места ще превали и прегърми. Ще духа умерен до силен вятър от север-северозапад. Максималната температура на височина 1200 метра ще е около 16°, на 2000 метра – около 10°. Атмосферното налягане ще се задържи по-ниско от средното за месеца и ще е без съществена промяна. \r\n  \r\n \n\t\t\t\t\t\t", "date": "2018.07.19", "title": "Още в очакване на лятото  - купестодъждовна облачност и вятър"}
{"url": "http://www.bnews.bg/article/245484-nyama_otkazvane_britanski_sledovateli_tvardyat_che_nyakolko_rusnatsi_sa_zameseni_v_otravyaneto_s_novichok", "text": "\n Британски следователи смятат, че са идентифицирали заподозрените за нападението с нервнопаралитичното вещество Новичок срещу руския двоен агент Сергей Скрипал и дъщеря му в британския град Солсбъри през март, предаде Ройтерс, като се позова на Прес асошиейшън. \r\n\r\n Няколко руснаци са замесени в опитите за убийство, съобщи пред Прес асошиейшън източник, запознат със следствието. \r\n\r\n ДПА посочва, че самоличността на заподозрените е била потвърдена с кръстосани проверки на записи от камери за наблюдение на хора, влезли във Великобритания в този период. \r\n\r\n Великобритания неведнъж е заявявала, че Русия е отговорна за нападението, но Москва отрича, добавя ДПА, цитирана от БТА. \r\n\r\n \"Дейли Мейл\" писа вчера, позовавайки се на свой източник от британското разузнаване, че група от шестима руски агенти от Главно разузнавателно управление на руската армия (ГРУ), водени от жена, са съпричастни в отравянето на своя бивш колега, полковник от същото ГРУ, Сергей Скрипал и дъщеря му Юлия. \r\n \n\t\t\t\t\t\t", "date": "2018.07.19", "title": "Няма отказване: Британски следователи твърдят, че няколко руснаци са замесени в отравянето с \"Новичок\""}
{"url": "http://www.bnews.bg/article/245487-ogromen_pozhar_v_chigako_trima_sa_nastaneni_v_bolnitsa", "text": "\n Стотици хора бяха евакуирани заради пожар в северозападната част на Чикаго. Трима души са настанени в болница, но без опасност за живота. \r\n\r\n Огънят е унищожил две жилищни сгради, а на трета са нанесени сериозни щети. \r\n\r\n В потушаването на пожара са се включили 150 пожарникари, чиято работа е била  затруднена от силния вятър. Засега не е ясна причината за инцидента. \r\n \n\t\t\t\t\t\t", "date": "2018.07.19", "title": "Огромен пожар в Чигако! Трима са настанени в болница!"}
{"url": "http://www.bnews.bg/article/245461-gala_iska_stefan_kato_natsepen_batka_prati_go_na_fitnes_snimki", "text": "\n В истински мачо се е превърнал мъжът до Гала — Стефан. От известно време колоритния ко-водещ тренира нонстоп във фитнеса и е заприличал на истински батка. От три месеца Стефан е с личен треньор и резултатите си личат. Няма и помен от леко подаващото се коремче под блузата, отпуснатите ръце и паласките.  40-годишния застаряващ мъж се е превърнал в истински мачо, а треньорът му уверява, че ще го вкара в още по-добра форма. Мъжът на Гала прекарва по няколко часа на ден в залата, където блъска яко във фитнеса под зоркото око на учителя си. При това той вече се хвали с бицепси, плочки на корема, а гирите ги вдига от раз.  Въпреки усилените тренировки, Стефан продължава да управлява и хобито си — пчелните кошери, които отглежда. Самият той признава, че след  снимките и тренировките, тича именно на село, за да види пчелите си, пише \"България днес\". Снимки вижте  \r\n\r\n И се старае успоредно с тях да не пропуска ден в залата.  „Отбелязах три месеца под вещото ръководство на Ванко. Коремът почти изчезна, килограмите са доста надолу, а енергията е в изобилие”, призна Стефан в социалните мрежи. Той дори си качи снимка как изглежда сега, и преди да започне тренировките под зоркото око на треньора си. Наставникът на Стефан също го засипва със суперлативи. „Искрени поздравления за Стефан, който въпреки натовареното си ежедневие и къртовски трудно на кошерите успява да намери време да промени визията си!  Това е само началото на промяната”, уверява той. \r\n \n\t\t\t\t\t\t", "date": "2018.07.19", "title": "Гала иска Стефан като нацепен батка! Прати го на фитнес (Снимки)"}
{"url": "http://www.bnews.bg/article/245454-mariana_popova_pokaza_bremenno_koremche", "text": "\n Актрисата Катерина Евро публикува снимка, на която позира с изпълнителката.От нея се вижда, че двете са излезли на разходка и са поседнали да обядват в ресторант по родното Черноморие, където в момента са и двете. „С Марианката да хапнем“, гласи описанието под снимката, цитира „ТелеграФ“. \r\n\r\n Под фотоса веднага заваляха коментари на почитатели, които пожелават лека бременност на Мариана. Това ще бъде второ дете за нея и първо от връзката й с актьора Веселин Плачков, с когото се сгоди преди няколко месеца. Наскоро стана ясно, че двамата очакват момиче, което ще се появи на бял свят в началото на октомври. \r\n\r\n Веселин и Мариана вече имат по една дъщеря от предходните им бракове. \r\n \n\t\t\t\t\t\t", "date": "2018.07.19", "title": "Мариана Попова показа бременно коремче "}
{"url": "http://www.bnews.bg/article/245485-razsipana_koalitsiya_patreotite_ne_mogat_da_se_ponasyat_siderov_obvini_toaletniya_ministar_che_se_opitva_da_varne_dps_na_vlast", "text": "\n Симеонов извършва разрушителни действия. Не зная поради каква причина. С нападките си към Атака или ВМРО изглежда, че Симеонов се опитва да върне ДПС на власт. Ако трябва да бъдем честни, без мен и Каракачанов Симеонов нямаше да е вицепремиер. В крайна сметка ако той сече клона, на който седи, или ще падне, или ще падне на друг клон, който обаче е гнил. Това заяви лидерът на Атака Волен Сидеров в сутрешния блок на БНТ. \r\n\r\n Скандалът се разгаря отдавна, наскоро покрай закона за горивата  , а Сидеров го накара да се извини и изтъкна, че именно той е направил Симеонов политик. \r\n \n\t\t\t\t\t\t", "date": "2018.07.19", "title": "Разсипана коалиция - патрЕотите не могат да се понасят! Сидеров обвини тоалетния министър, че се опитва да върне ДПС на власт!"}
{"url": "http://www.bnews.bg/article/245489-parvi_remont_v_stolitsa_priklyuchi_puskat_dvizhenieto_po", "text": "\n Движението по столичния бул. \"Тодор Каблешков\" тръгва от днес, това е първият обект от тазгодишните строителни ремонти, който е готов. \r\n\r\n Започва разширението на бул. \"Монтевидео\" в участъка от ул. \"Боряна\" до бул. \"Никола Петков“, съобщи Столична община.  \r\n\r\n Много сериозни санкции са заложени при сключването на договорите - за просрочие се дължат 75000 лв. на ден, а до 300 хил. лв. е санкцията за лошо качество, заяви кметът Йорданка Фандъкова при проверка на обекта. По \"Тодор Каблешков\" са сменени настилки, тротоари и осветление, както и водопровод и канализация. \r\n\r\n От днес се забранява се влизането на пътни превозни средства по северната половина от пътното платно на ул. “Първа Българска армия”, в участък от 100 м, считано от ул. „Константин Преславски“ в посока ул. „Проф. Иван Георгов“. Движението ще се извършва двупосочно по една лента в посока по южната половина от пътното платно на ул. “Първа Българска армия”. В същия участък от 28.07.2018 г. до 24.08.2018 г. по северната половина от пътното платно на ул. “Първа Българска армия”, в участък от 125 м, между ул. „Константин Преславски“ и ул. „Проф. Иван Георгов“. Движението на пътни превозни средства ще се извършва двупосочно по една лента в посока по южната половина от пътното платно на ул. “Първа Българска армия”, в същия участък.  \r\n\r\n Започна и ремонтът на западното пътното платно на бул. „Васил Левски“ между Ректората и ул. „Граф Игнатиев“. Движението на автомобилите се извършва в източното (към Княжеска градина), върху което вече е поставена новата асфалтова настилка (биндер) с дебелина 6 см. След като се положи биндер и на двете платна, ще бъде поставен последния износващ слой асфалт. Последният слой ще се полага по цялата ширина, за да няма фуга между двете платна. В ремонтирания участък ще се обособи бус лента. Поставени са нови осветителни тела и се правят изнесени ъгли на пресечните улици, което дава по-голяма сигурност за пешеходците. \r\n\r\n Предстои ремонт на тротоарни настилки в участъка между ул. „Иван Вазов“ и бул. „Цар Освободител“, планиран е и ремонт и на отсечката от Ректората до паметника на Апостола.  \r\n\r\n Столичен електротранспорт пък започва строителни дейности по продължението на тролей №5 от ж.к. Младост 1 до жк Младост 2.  \r\n\r\n Предвидените дейности са изграждане на фундаменти, стълбове и контактно-кабелна мрежа за продължаване на тролейбусна линия №5,  приблизителната дължина на трасето е 700 метра. Строителството на новата тролейбусна контактна мрежа ще се извърши в двете посоки, без спиране на движението на МПС и ще започне от обръщателно ухо на тролейбус №5 на бул.”Андрей Сахаров” до автобусно ухо №306 (ул.”Св.Киприян”), където ще се изгради ново тролейбусно обръщателно ухо. Срокът за изпълнение на строително-монтажните дейности е един месец.  \r\n \n\t\t\t\t\t\t", "date": "2018.07.19", "title": "Първи ремонт в столица приключи, пускат движението по..."}
{"url": "http://www.bnews.bg/article/245488-gen_shivikov_ochakva_prisada_ot_voenniya_sad_v_plovdiv_po_13_obvineniya", "text": "\n Военният съд в Пловдив ще прочете днес присъдата по едно от делата срещу бившия командир на 61-ва Стрямска механизирана бригада генерал Димитър Шивиков.  \r\n\r\n Срещу Шивиков, ръководил няколко мисии на българската армия в Афганистан и Ирак, са повдигнати 13 обвинения. Според държавното обвинение, генералът е предоставял безвъзмездно палатки и посуда на кметове от Карловския регион за различни прояви. \r\n\r\n По закон той е трябвало да сключи с тях договор за услугите срещу заплащане, който да бъде одобрен от Сухопътни войски. Вместо това ги е предоставял безплатно и е ощетил армията с 42 000лева. \r\n\r\n Срещу генерал Шивиков се водеше и друго дело - за превишаване със служебно положение и с власт по време на ръководенето на мисия на армията ни в Афганистан. По него бившият командир на 61-ва Стрямска механизирана бригада беше оправдан, но само на първа инстанция, предаде Дарик. \r\n \n\t\t\t\t\t\t", "date": "2018.07.19", "title": "Ген. Шивиков очаква присъда от Военния съд в Пловдив по 13 обвинения!"}
{"url": "http://www.bnews.bg/article/245486-politsiyata_izdirva_vazrasten_pluvets_v_moreto_kray_burgas", "text": "\n \r\nНа 18.07.т.г. около 12.45 ч. в Първо Районно управление – Бургас е получено съобщение за това, че около 08.15 ч. в морето да плува в близост до спасителен пост № 5 влязъл да плува възрастен бургазлия и повече не излязъл – установено е, че изчезналия в морето мъж е С.К., 72 годишен от бургаския комплекс „Меден Рудник“, съобщиха от ОДМВР-Бургас. \r\n\r\n Започнало е търсене на С.К., в което освен спасителите на плажа, се включили и служители от „Пожарна безопасност и защита на населението“, работещи като водолази. \r\n\r\n Работата по случая продължава \r\n  \r\n \n\t\t\t\t\t\t", "date": "2018.07.19", "title": "Полицията издирва възрастен плувец в морето край Бургас"}
