{"url": "http://www.bnews.bg/article/262359-vizhte_koy_zastana_nachelo_na_tsska_sofiya", "text": "\n Люпко Петрович вече няма да изпълнява ролята на консултант, а застана официално начело на ЦСКА-София в ролята на старши треньор, съобщиха от пресслужбата на армейците. \r\n\r\n От днес той ще ръководи мачовете, тренировъчния процес и всичко, свързано с подготовката на „червените“ като наставник, съобщава БГНЕС. Добромир Митов ще продължи работата си в щаба като помощник, заедно с досегашните си колеги Милош Крунич, Ивайло Станев, Ивайло Петров и Кирил Данчев. \r\n\r\n „Проведохме сериозен разговор с играчите. Най-важното в този момент е отборът да заиграе като колектив. Футболистите трябва да осъзнаят, че от подобна ситуация се излиза, ако са задружни и си помагат на терена. Който се мисли за звезда, не тича, не се бори и не се раздава на терена, няма да играе. Играчите да не мислят за себе си, а да защитят честта на клуба и да се отблагодарят на публиката за подкрепата. Труден момент за всички, който ще се преодолее само с победи и по-добри игри и резултати. Затова обаче ще трябва дисциплина във всички аспекти и най-вече – голямо сърце за предстоящите трудни битки”, бяха първите думи на Люпко Петрович като старши треньор на „червения“ клуб. \r\n \n\t\t\t\t\t\t", "date": "2019.07.21", "title": "Вижте кой застана начело на ЦСКА-София!"}
{"url": "http://www.bnews.bg/article/262357-cnn_za_izteklite_danni_ot_nap_tsyala_natsiya_beshe_haknata", "text": "\n \r\n„Цяла нация беше хакната“. Това гласи заглавието на водещата новина в сайта на CNN от тази сутрин. \r\n\r\n В страна с население от 7 милиона души, мащабът на тази хакерска атака на практика означава, че всеки работещ човек е бил засегнат, пише още CNN. \r\n\r\n Хакерската атака е извънредна, но не е уникална, коментира CNN и посочва, че правителствените бази данни са като гърнета с мед за хакерите. Те съдържат огромно количество информация, която може да бъде \"полезна\" за години напред, казват експерти. \r\n\r\n \"Можете да направите паролата си все по-сложна, но информацията, която правителството държи, са неща, които няма да се променят,\" каза Гай Бънкър, експерт по информационна сигурност и главен технологичен директор в Clearswift, компания за киберсигурност. \r\n\r\n \"Вашата дата на раждане няма да се промени, няма да се преместите утре от дома си\", казва още той. \"Голяма част от информацията, която е била взета, е валидна вчера, тя е валидна днес и вероятно ще бъде валидна за голям брой хора за 5, 10, 20 години\". \r\n\r\n По-смущаващ е обаче фактът, че това не е първата хакерска атака срещу българското правителство. Търговският регистър на страната беше хакнат преди по-малко от година, припомня CNN. \r\n\r\n Американската медия се позовава на българския адвокат, специалист в областта на защита на личните данни, Десислава Кръстева. По думите ѝ инцидентът в НАП е тревожен. „Това не бива да се случва в държавна институция“, коментира тя, цитирана от американската телевизия. \r\n\r\n Българската комисия за защита на личните данни заяви, че ще започне разследване на хакерството. Говорителят на Националната агенция за приходите няма да коментира дали данните са добре защитени. \r\n \n\t\t\t\t\t\t", "date": "2019.07.21", "title": "CNN за изтеклите данни от НАП: Цяла нация беше хакната\r\n   \r\n"}
{"url": "http://www.bnews.bg/article/262360-borisov_posledva_primera_na_barekov_i_vavede_vnutsite_si_v_hristovata_vyara_snimki", "text": "\n Само седмица след като Николай Бареков и съпругата му Мария Календерска кръстиха най-малките си синове, примерът им бе последван от премиерът Бойко Борисов. Гордият дядо въведе в православната христянска вяра двамата си внука Бойко и Иван. Вижте снимките, които премиерът сподели в социалната мрежа от хубавото събитие. Би Нюз пожелава много здраве и успехи на малките християни. \r\n\r\n \r\n\r\n   \r\n \n\t\t\t\t\t\t", "date": "2019.07.21", "title": "Борисов последва примера на Бареков и въведе внуците си в христовата вяра! - СНИМКИ"}
{"url": "http://www.bnews.bg/article/262362-ognen_ad_cheren_dim_se_izdiga_nad_rozhenskiya_sabor", "text": "\n Затвориха пътя за събора в Рожен заради пожар, съобщава БНР. \r\n\r\n Благодарение на навременната реакция на полиция, пожарна, жандармерия и охранителната фирма на събора пламъците, избухнали между Проглед и Чепеларе, са били потушени. \r\n\r\n  Запалил се е товарен автомобил със слама. \r\n\r\n Няма пострадали хора при инцидента. Движението в района беше затворено за около час, а в момента се пропуска контролирано. \r\n\r\n Заради затруднения трафик се образуваха колони от чакащи автомобили,пътуващи за събора. \r\n \n\t\t\t\t\t\t", "date": "2019.07.21", "title": "ОГНЕН АД! Черен дим се издига над Роженския събор! "}
{"url": "http://www.bnews.bg/article/262355-nay_nakraya_nap_zapochna_da_dava_informatsiya_kakvi_lichni_danni_sa_iztekli_v_neta", "text": "\n НАП официално обяви на сайта си каква точно информация е изтекла. Агенцията съобщава, че данните са за около 5,1 млн. български граждани. Около 4 млн. от тях са на живи хора, останалите са на починали лица. \r\n\r\n Скоро НАП ще предостави на гражданите приложение, с което могат да проверят какви техни лични данни са изтекли при хакерската атака, заяви пред БНР говорителят на агенцията Росен Бъчваров. \r\n\r\n Ето какво още обяви НАП на страницата си: \r\n\r\n На 15.07. 2019 г. беше установено, че е осъществен неоторизиран достъп до около 3% от информацията, съдържаща се в базите данни на НАП. \r\n\r\n Незаконно разпространените файловете съдържат: \r\n\r\n Имена, ЕГН и адреси на български граждани; \r\nТелефони, имейл адреси и друга информация за контакт; \r\n\r\n Данъчно-осигурителна информация като например: \r\n\r\n Данни от годишни данъчни декларации на физически лица; \r\n\r\n Данни от справките за изплатени доходи на  физически лица; \r\n\r\n Данни от осигурителни декларации; \r\n\r\n Данни за здравно осигурителен статус (важно! Става дума за осигурителни вноски,  а не за медицински статус или информация за лечение на гражданите); \r\n\r\n Данни за издадените актове за административни нарушения; \r\n\r\n Данни за извършените плащания на данъци и осигурителни задължения през Български пощи АД; \r\n\r\n Данни за поискан и възстановен ДДС, платен в чужбина; \r\n\r\n Данни от международния обмен на данъчна информация за български местни лица; \r\n\r\n Служебни данни, получени от други институции в НАП, като Агенция Митници, Агенция по заетостта, Агенция за социално подпомагане, НЗОК, и др.; \r\n\r\n Как да разбера дали моите данни са изтекли? \r\n\r\n Очаквайте в близките дни приложение, чрез което да направите справка за това дали личните Ви данни са изтекли. Планирано е справките в приложението да бъдат достъпни след въвеждане на ЕГН и  еднократен код от съображения за сигурност.  \r\n\r\n Приемете отново извиненията ни за създадената ситуация. \r\n\r\n   \r\n \n\t\t\t\t\t\t", "date": "2019.07.21", "title": "Най-накрая НАП започна да дава информация какви лични данни са изтекли в нета"}
{"url": "http://www.bnews.bg/article/262364-vizhte_s_ochite_na_pilota_kak_boeing_737_se_zabiva_v_okeana_video", "text": "\n В мрежата се появи видео от момента на катастрофата на Boeing 737 в Папуа-Нова Гвинея, която се случи през септември миналата година. Клипът се появи, след като авиационната комисия приключи с разследването на инцидента.  Кадрите са направени от кабината на пилота. Само за миг преди катастрофата пилотите си казват, че губят височина.  \r\n  \r\n\r\n \r\n\r\n   \r\n\r\n След това самолетът се забива във водата. На борда на машината е имало 47 души - 12-членният екипаж и 34 пътници са успели да се измъкнат от самолета, след което те са били спасени. Самолетът падна на около 460 метра от пистата за кацане.   \r\n  \r\n \n\t\t\t\t\t\t", "date": "2019.07.21", "title": "Вижте с очите на пилота как Boeing 737 се забива в океана (ВИДЕО) \r\n\r\n"}
{"url": "http://www.bnews.bg/article/262363-dushmanite_na_mityo_ochite_parzheni_na_50_gradusa_zhega", "text": "\n Силоваците Георги Иванчев и Тодор Славов от групата на пазарджишкия „ресторантьор“ Божидар Кузманов – Кравата, които са главни обвиняеми за гангстерската стрелба срещу Митьо Очите и мутрите му в ресторант „Фор Ю“ в Слънчев бряг на 8 юни 2016 г., са били държани при животински условия в Софийския затвор повече от година. \r\n\r\n Преди 3 дни Специализирания наказателен съд най-после постанови главните герои в касапницата за „наркомясто“ на Слънчака да бъдат изведени от затвора и пуснати под домашен арест, но оборудвани с електронни гривни на китките за постоянно следене. До свободата на 34-годишния дупничанин Иванчев и връстника му Тодор Славов се стигна, след като двамата прекараха в тъмница повече от 3 години. Последните 13 месеца пандиз на „стрелковия дует“ обаче са били кошмарни и това дава основание на адвокатите им да заплашват със съдебни дела в Страсбург, а и в България Специализираната прокуратура. \r\n\r\n Георги Иванчев, който прониза с 3 куршума Митьо Очите, но не успя да го ликвидира заради бронебойната жилетка на несебърския мафиот, прекара 38 месеца в затвора без осъдителна присъда \r\n\r\n От последното съдебно заседание на крими трилъра с труп на охранител и тежко ранен мафиотски бос стана известно, че Тодор Славов и Георги Иванчев са били натикани миналата пролет в килии тип „запечатки“ в Софийския затвор и са държани в килиите без светлина и с размери 3 на 2 метра при ненормални температурни условия. Макар и неосъдени, те са били въдворени в крилото с излежаващите доживотен затвор убийци, но за разлика от тях, дори не са имали право на свиждания с близките си. \r\n\r\n „Температурата през лятото в килиите от типа „душегубки“ е достигала 50 градуса, а през зимата е било студено като в Сибир. Двамата са държани в такива тежки условия, че са по-зле и от тъй наречените смъртници и тези с доживотен затвор. Славов и Иванчев нямат право на промяна на режима в по-лек, нямат право да работят. Изобщо нямат никакви права – третирани са като бивши хора!“, пламенно описа страданията на охранителите на Божо Кравата техния адвокат Росен Петров на последното заседание на съда. Юристът подчерта, че е запознат с условията на затворите, тъй като дълги години е бил директор на Варненския затвор, а през 2014 г. е бил временно назначен за шеф на Главна дирекция „Изпълнения на наказанията“. \r\n\r\n След дългоочакваното решение на магистратите да пуснат под домашен арест Тодор Славов и Георги Иванчев, силоваците на Божо Кравата вече претендират делото да бъде върнато отново от съда на прокуратурата заради липсата на обвиняеми от групата на Митьо Очите. Видеокадри от съседни на ресторант „Фор Ю“ обекти в Слънчев бряг, излъчени в Спецсъда, показаха как минути преди безразборната стрелба на 8 юни 2016 г. Митьо Очите нахлува в ресторанта, придружаван от внушителна шпицкоманда – 32 мутри. \r\n\r\n Според обвинението към Тодор Славов и Георги Иванчев, двамата са били най-дейните с пистолети в ръка по време на мутренската престрелка. 34-годишния Славов е сочен за физическия убиец на охранителя Александър Алексиев – Сашо Японеца, според обвинението той е стрелял срещу бодигарда на Митьо Очите 4 пъти, като 2 от куршумите са били смъртоносни. \r\n\r\n Тодор Славов от бандата на Божо Кравата е убил шефът на охраната на Митьо Очите - Сашо Водолаза, според обвинителния акт на Спецпрокуратурата \r\n\r\n Дупничанинът Георги Иванчев пък е обвинен, че е стрелял с незаконен пистолет „Макаров“ с изтрити номера няколко пъти срещу Димитър Желязков, като 3 куршума са улучили Морския Ал Капоне – 2 в гърдите и един в коремната област. Третият установен стрелец е Радослав Димитров от групата на Божо Кравата. Той също е стрелял срещу Митьо Очите, като е произвел 3 изстрела, които попаднали в лявото и дясното му рамо. Единият от куршумите е проникнал в белия дроб, друг е засегнал десния долен крайник на Желязков, гласи обвинителния акт. Божидар Кузманов и хората му обаче претендират, че са били атакувани от шпиц команда, предвождана от Митьо Очите и че не биха имали шанс да оцелеят, ако не са се защитавали. Lupa.bg припомня версиите и на двамата гангстери относно престрелката в Слънчев бряг на 8 юни 2016 г. \r\n\r\n Митьо Очите:  \r\n\r\n „Има доказателства – видеозапис, от който ясно се вижда, че аз влизам в заведението точно със 7 приятели – имахме запазена маса за вечеря и това се знаеше от Божидар Кузманов. Записите от това, което се случи вътре, бяха скрити от неговите хора, но има друг видеозапис, от който се вижда, че ние не влизаме въоръжени. Престрелка нямаше! Ние не сме отговаряли на огъня, който откриха по нас. Аз нямах оръжие! По хората на Божидар Кузманов не е открит дори един проектил. Мен ме нацепиха с 13 куршума. Вие писахте за 5, останалите са по бронежилетката ми, имам и 2 рани по крака от два рикошета... Всичко, което се случи на 8 юни, беше точно 26 секунди – в МВР и прокуратурата имат достатъчно доказателства, от които се вижда, че аз нямам за какво да бъда разпитван, обвиняван и съден. Представете си какво щеше да стане, ако аз и моите приятели бяхме на мястото на групата около Божидар Кузманов – сигурно никога нямаше да излезем от затвора. А вие сами виждате, че те един по един излязоха от ареста.“ \r\n\r\n Божо Кравата: \r\n\r\n „Бях се поизлегнал на въпросното сепаре, в дъното на ресторанта. Не знам дали са имали резервация и на кое име са я направили. Г-н Желязков започна да крещи с влизането „Вие на мутри ли ще ми се правите, сега ще видите какво ще ви направя”. Замахна да ме удари, но не с голяма сила, за да изгубя съзнание. След това му казах: „Какво правиш, седни да говорим”. Следващото нещо, което си спомням, беше човек със зареден пистолет, защото изщрака и го насочи към мен. Чух изстрели. Беше престрелка, не знам защо се представя, че това е стрелба срещу Желязков. Това беше въоръжено нападение, организирано от Желязков. Имаше още двама човека до него, които бяха с бронежилетки. Явно са очаквали аз да стоя на земята, докато ме пребие, да демонстрира животинската сила, с която е свикнал. Някакви хора гонеха някакви цели и се опитаха да ги постигнат и чрез него.“ \r\n \n\t\t\t\t\t\t", "date": "2019.07.21", "title": "Душманите на Митьо Очите пържени на 50 градуса жега"}
{"url": "http://www.bnews.bg/article/262361-ne_e_za_vyarvane_emiliya_napravi_goreshto_priznanie_na_zhorzh_bashur_vizhte_kakvo_mu_napisa", "text": "\n Фолкдивата Емилия разтопи сърцето на любимия си Жорж Башур с горещо любовно признание за рождени му ден. Един от най-нежните гласове в поп фолк бранша отново изля емоции социалните мрежи. \r\n\r\n \r\n\r\n \r\n\r\n \r\n\r\n \r\n\r\n \r\n \n\t\t\t\t\t\t", "date": "2019.07.21", "title": "НЕ Е ЗА ВЯРВАНЕ! Eмилия направи горещо признание на Жорж Башур! Вижте какво му написа! "}
{"url": "http://www.bnews.bg/article/262365-barekov_gerb_i_proizvodnite_mu_se_gavryat_s_balgarskata_zhena_fakti", "text": "\n Смятам, че жените са по-важни и по-мъдри от 99% от мъжете. Обратното на сексист съм, без да съм профеминист. Искам да отбележа факта, че ГЕРБ и производните му се гаврят с българската жена, превръщайки я зорлем в калинка или още по-тъжно в кокошка. Ето примери от последните години как назначенията на ГЕРБ и слугите им в държавните органи и регулатори, та до най-висшите политически постове - опорочиха и превърнаха нарочно във фарс влизането на жените по върховете в политиката:  \r\n\r\n Първата калинка Калина в ДФЗемеделие с фалшивата диплома, стана първопроходец и дари с прозвище следовничките си, Карина от КФН, при която 200 хиляди българи изгоряха със застраховките ГО. Каките от СЕМ, които никой не е чувал в медиите, а едната е бивша телефонистка и аграрник с тройка и съмнителна диплома за бакалавър от Враца. Цвета Караянчева - шефът на Парламента, която мисли, че Пекин е столица на Виетнам! Гинка Върбанова, която за стотни да си подари ЧЕЗ, Румяна Бъчварова, секретарката на Бойко, която стана МВР министър, вече и посланик в Израел! Повечето ни посланици от “кариерата” са бивши служителки в пресцентъра на Външно от времето на НДСВ. Счетоводителката Теменужка - министър на енергетиката, НЕК, БЕХ и АЕЦ. Някакви каки са шефки на Търговския регистър и НАП. Знаете ли как се казват? Може и да не сте ги чували, ама системите с нашите имена и данни се сринаха и вече ги чете ИДИЛ... “Двете каки” от записите, едната беше шеф на Софийския градски съд. Лили Павлова - министър на Европа, Цецка - президент и Мария Габриел -еврокомисар са черешката на кафявата торта “Гараш” с калинки. НФСБ назначи някоя си Марияна Николова, бивша секретарка, за вицепремиер на Борисов. Султанка от ВМРО е заместник -министър и охранява НС едновременно с “бащата на внуците си”. Помните ли Румяна Желева, която не знаеше на кой континент са разположени Армения и Грузия. ГЕРБ пробваха да я направят върховен преговарящ и зам.- шеф на Еврокомисията при Барозу. Въобще при ГЕРБ -Жени липсата на географски познания е нещо като запазена марка, благодарение на кадровия печат на Цв Цв. Имам чувството, че през последните десет години някой яко се гаври с българската жена. Има стотици хиляди достойни за ръководни постове образовани български жени, а на върха попадат не-случайни, необразовани, глуповати, нелепи калинки. Може би защото са послушни и зависими, може би защото са нечии любовници, съпруги или дъщери, а може би се гаврят с нас и с достойнството на българката. Просто на някой всичко вече му е позволено. Дори гаврата с жените в ерата на #Metoo. Разбира се, може би е чисто случайно, защото по същото време ГЕРБ назначи и издигна по върховете много по-голямо количество мъже откровени идиоти и слагачи с живописни прякори от рода на Мозъка, Мамин Ваньо, Барниръбъла, Суджука, Пицата, Баничката и т.н. \r\n\r\n \r\n\r\n   \r\n \n\t\t\t\t\t\t", "date": "2019.07.21", "title": "Бареков: ГЕРБ и производните му се гаврят с българската жена (ФАКТИ)"}
{"url": "http://www.bnews.bg/article/262356-balgarski_avtobus_gorya_v_kavala", "text": "\n Български автобус е горял в град Кавала в събота привечер. Рейсът пламнал, след като се запалил двигателят му. Инцидентът е станал малко преди влизане в град Кавала, съобщава \"Труд\". \r\n\r\n За щастие, огнеборците реагирали светкавично, пристигнали на мястото на инцидента и пожарът бил погасен сравнително бързо. Няма ранени пътници, но возилото е почти цялото изгоряло. \r\n\r\n Някои от пътуващите обаче са получили дихателни проблеми заради отровните изпарения от машината. Те са били откарани с линейки в болница. \r\n \n\t\t\t\t\t\t", "date": "2019.07.21", "title": "Български автобус горя в Кавала"}
{"url": "http://www.bnews.bg/article/262353-dilian_uayt_za_kobrata_kak_da_se_biya_s_nego_sled_kato_nyama_pari", "text": "\n Преди малко повече от 12 месеца британските медии се надпреварваха да пишат за предстоящ мач между Кубрат Пулев и един от най-силните в тежка категория - Дилиан Уайт. В крайна сметка, въпреки напрегнатите преговори, до сблъсък на българина с Крадеца на трупове не се стигна. \r\n  \r\nТози сблъсък трябваше да бъде последна елиминация във версия IBF и победителят щеше да се срещне с тогавашния притежател на световната титла Антъни Джошуа. Но така или иначе мач нямаше и британецът разкри причината за това.  \r\n  \r\n\"Колкото и да играя елиминационни мачове, никога не получавам шанс за директен мач за титла. Но няма какво да направя. Имах две опции. Едната беше да се бия с Кубрат Пулев за IBF, а другата с Луис Ортис. При победа в първия случай щях да се бия с Антъни Джошуа, а във втория - с Дионтей Уайлдър\", казва Уайт пред \"Дейли Стар\". \r\n  \r\n\"Ортис искаше срещата ни да е подгряваща в галавечерта на Уайлдър-Фюри. Но как да се навия на това, при положение, че имах разпродадена \"O2 Арена\" в Лондон? При случая с Пулев, ние се бяхме разбрали, бяхме приели условията им, но промоутърите му не намериха парите и нямаше как да се бия с него. Това е, тия момчета просто не бяха сериозни\", добави боксовата звезда, родом от Ямайка.  \r\n \n\t\t\t\t\t\t", "date": "2019.07.21", "title": "Дилиан Уайт за Кобрата: Как да се бия с него, след като няма пари"}
{"url": "http://www.bnews.bg/article/262350-hakerat_na_nap_napravi_furor_v_sotsialnite_mrezhi", "text": "\n Кристиян Бойков, който беше обвинен за хакерската атака на сайта на Националната агенция за приходите, събра стотици последователи във фейсбук. Докато политици, общественици и експерти по държавна сигурност продължават да си разменят обвинения кой и как да поеме отговорността за случая, популярността на набедения хакер расте. \r\n\r\n 20-годишният Бойков вече си има собствена фен-група, в която бе качено и първото му интервю след ареста. \r\n\r\n От своя страна самият пробив в системата на НАП продължава да държи висок градуса на политическите страсти. \r\n  \r\n„Това е една сериозна заплаха и пробив на националната сигурност. Отговорността е на цялото правителство, защото гръмна такъв скандал. И те веднага хващат един младеж, който нито има доказателство срещу него, нито нищо, за да замажат положението”, коментира депутатът от БСП и заместник-председател на Комисията по отбрана Николай Цонков.  \r\n  \r\n„Трябва да има наказани, ако има пропуски. Не трябва да бъдат героизирани такива момчета и момичета, ако се намери кой е направил пропуска, чиновници държавни служители да бъде направено това, да бъде подобрена защитата. Приоритетите са образование, сега започнахме и  със сигурност, ще стигнем и до кибер. Ние го съзнаваме, но нямаме такива пари в държавата”, коментира бившият вътрешен министър и член на Комисията по отбрана Валентин Радев. \r\n \n\t\t\t\t\t\t", "date": "2019.07.21", "title": "Хакерът на НАП направи фурор в социалните мрежи"}
{"url": "http://www.bnews.bg/article/262347-emanuela_e_sasipana_sadat_otne_deteto_y", "text": "\n Съдът отне 4-годишния син на фолкпевицата Емануела и предостави упражняването на родителските права върху малкия Мити на неговия баща Димитър Динев, наследник на туристическия бос от \"Свети влас\" Динко Динев. \r\n\r\n Рядко срещаното в България решение на съд да даде родителските права на бащата, а не на майката, е постановено от съдия Елена Динева на 25 юни, пише \"Телеграф\". И магистратът няма родствена връзка с милионерската фамилия на братя Диневи. \r\n\r\n Според постановеното от магистрат Елена Динева решение, фолкпевицата Емануела е осъдена да плаща по 200 лева месечна издръжка на Димитър Динев. Майката има право да вижда сина си Мити за по-дълго време 2 пъти месечно – всеки първи и четвърти петък на месеца, като е задължена да връща детето на баща му не по-късно от 17 часа в неделя. \r\n\r\n Емануела има право да прекара 1 месец през лятото с детето си, като ваканцията не трябва да съвпада с платения годишен отпуск на бащата Димитър Динев. \r\n\r\n Часове след обявяването на решението на съда, Емануела публикува на официалния си профил във Фейсбук позицията си по казуса, като намекна за родствена връзка между съдия Елена Динева и знатната милионерска фамилия Диневи. \r\n\r\n \"Принципно не бих дала коментар, но когато става дума за децата ми няма как да замълча. Започваме от там, че съдийката се казва Елена ДИНЕВА! След това, че нищо от моите доказателства и свидетели по делото не са взети под внимание. Защо ли? Бившата му приятелка Ванеса Георгиева (която е изключителен човек и заради която постигнахме споразумение преди известно време), свидетелства, че той не се е виждал със сина си през времето, когато са били заедно! \r\n\r\n Мотивите за това решение обаче са, че аз съм отчуждавала сина си от баща му и защото много съм работила. Какво да кажем за докторите и хирурзите, които дават нощни смени, както и всички жени, които работят нощно време или на смени и имат деца? Нима те не се грижат за децата си? Според Елена ДИНЕВА, нямаме това право!!! \r\n\r\n Женската злоба понякога взема превес пред правосъдието, без значение дали има изключително много процесуални нарушения! Но слава Богу, има и нормални Съдии, които ползват статуквото си правомерно и непреднамерено, а справедливо! Има още много неща, които мога да кажа, но нека не бързам с всичко на този етап! \r\n\r\n Димитър не е взел сина ни, нито му плащам издръжка. Преди да стане това, (ако изобщо е възможно да стане) ще трябва да се минат доста инстанции! А греховете в душите на хората обаче, няма откъде да минат, за да бъдат пречистени! В амбицията си да отнемат децата от майките им (в случая безпредметно) е грозно и неморално. За какъв морал да говорим, когато ИМЕТО и постъпките говорят сами!!!\" \r\n\r\n Припомняме, че фолк дивата се изпокара грозно с наследника на туристическия бос Динко Динев, а междувременно той успя да вземе за отглеждане детето им. \r\n\r\n Делото за правата върху сина на Емануела и наследникът на Динко Динев се точи от месеци в Софийския районен съд, след като изпълнителката се раздели с бурен скандал с милионерския наследник. \r\n\r\n Още при разлъката Емануела охули с груби думи цялата милионерска фамилия Диневи и оттогава тя не е допускана да припари до тузарските хотели на семейството на \"Свети Влас\". \r\n\r\n След краха на връзката си с Димитър Динев, красавицата подхвана нова любовна връзка – с нотариуса Мартин Николов – Елвиса. \r\n\r\n Фолкпевицата, която има и друг, по-голям син от предишна връзка, е обжалвала решението на Софийския районен съд да й бъде отнет сина на по-горна инстанция в Софийски градски съд. Братът на малкия Мити пък - 19-годишният Христо, миналото лято бе абитуриент. \r\n \n\t\t\t\t\t\t", "date": "2019.07.21", "title": "ЕМАНУЕЛА Е СЪСИПАНА! Съдът отне детето й! "}
{"url": "http://www.bnews.bg/article/262351-prof_rachev_razkri_zadava_se_nay_vazhniyat_den_v_godinata_eto_kakvo_shte_e_vremeto_do_zimata", "text": "\n Слънчев и сух август ни очаква тази година. Това каза климатологът проф. Георги Рачев, преподавател по синоптичен анализ и синоптична климатология в Геолого-географския факултет на Софийския университет \"Св. Климент Охридски.  \r\n\r\n „Вчера, в следобедните часове, на места краткотрайно преваля и прегърмя.  Следващите 2-3 дни ще бъдат хубави, температурите в понеделник ще бъдат доста високи“, заяви той, цитиран от Фокус.  \r\n\r\n „Това лято се отличава с хубави летни температури и без екстремни прояви на дълго и продължително горещо време.  \r\n\r\n През вторник и сряда има вероятност за кратко да превали по южното Черноморие.  На 28, 29 и 30 юли настъпват т.нар. Горещници, според които се прогнозира каква ще бъде зимата.  На 28 юли се гадае за декември месец. Ако денят е топъл, то зимата ще бъде студена.  \r\n\r\n 29 юли съответства на времето през януари, а 30-ти – на февруари“, обясни той, като уточни, че Горещниците тази година ще бъдат с нормални температури за средата на лятото.  \r\n\r\n „Няма да има екстремни температури над 35 градуса, но ще бъде топло и сухо“, отбеляза климатологът.  „Американските метеорологични центрове прогнозират влошаване на времето около 28 юли“, посочи проф. Рачев.  „Влошаване в смисъла на понижаване на нормалните температури с няколко градуса и превалявания в североизточна България, но това ще бъде за изключително кратко време, в рамките на половин ден“, обясни той.  „Август е месецът на тихото, спокойно и слънчево време“, каза още той.  \r\n\r\n „Очакват се малко повече валежи над западна България“, предупреди климатологът, като припомни, обаче, че август е най-мирният и безпроблемен месец.  \r\n \n\t\t\t\t\t\t", "date": "2019.07.21", "title": "Проф. Рачев разкри: Задава се най-важният ден в годината! Ето какво ще е времето до зимата!\r\n"}
{"url": "http://www.bnews.bg/article/262354-prirodozashtitnitsi_nova_televiziya_pravi_porazii_v_zashtitenata_zona_silistar", "text": "\n \r\nПриродозащитници отново сигнализират за нередности в защитена местност Силистар. Този път проблемът идва от телевизионен екип, който снима риалити предаване за Нова телевизия на плаж ”Листи” в един от последните диви райони на южното Черноморие. \r\n\r\n Според очевидци към плажа е прокаран път с булдозер и са унищожени дървета, като най-вероятно е разчистен старият горски път. По него има следи от тежка техника, освен това охранители на снимачния екип гонят летовниците от плажа, съобщава Сега. \r\n\r\n За случая алармира със видео и снимки Гери Николова във Фейсбук и попита \"Кога си подавате оставката г-жо Ангелкова? Вие ли разрешихте това?\" \r\n\r\n Директорът на Регионалната дирекция по горите в Бургас Станимир Божанов потвърди пред БНР, че се извършва проверка на място, като повече информация дали има нарушения се очаква по-късно през деня. Кметът на Царево Георги Лапчев е сигурен, че проблем няма. Лапчев, заявява пред националното радио, че \"най-вероятно става въпрос за горски път, който си съществува там от години\". \r\n\r\n \"Видях, че във Фейсбук човек може да пише каквото си иска, когато поиска, без да носи никаква отговорност. Горските пътища системно биват приглаждани, когато има обекти, или когато се правят лесо-културни прегради\", обясни кметът. \r\n\r\n Според Дарик радио пет институции са дали разрешение на продуцентите да снимат на плажа - министерството на туризма, горските служители, пожарната, община Царево и екоинспекцията в Бургас. От дирекцията на природен парк Странджа, в чиито предели попада плажът, обаче не са били уведомени за снимките. \r\n\r\n В защитената зона не може да се прокарват нови пътища, освен това допускането на тежка техника е под въпрос. Екипът има разрешение да снима на плажа до септември. \r\n\r\n Последният опит да се пуснат официално коли в горите на Странджа беше от тази пролет, когато министърът на туризма Николина Ангелкова се засили да дава на концесия плаж Липите в местността между Синеморец и Силистар. След като природозащитници вдигнаха шум, че това означава да се прокара път през гората, Ангелкова се отказа от намерението си. \r\n\r\n Журналистът Татяна Кристи изказа възмущението си за случая във Фейсбук като написа: \"Аз понеже не гледам българска телевизия, пу-пу, да не дава господ таквоз нещо, искам само да попитам дали някой даде обяснение дали НОВА телевизия, която снима нещо си на дивия плаж в Странджа и е спряла достъпа на граждани до плажа, е платила на общината определена сума за ползването на обществен плаж с комерсиални цели? И дали може да видим договора сключен с общината за ползването на този плаж от частна компания и при какви условия, тъй като това е и защитен резерват? И кога е била уведомена обществеността, че на този плаж не може да има достъп? Питам най-елементарен въпрос. Дали някой джурналист от НОВА (знам, че не един ме следват) може да изкоментира ситуацията без да умре от страх?\" \r\n\r\n \r\n\r\n \r\n\r\n \r\n\r\n \r\n\r\n   \r\n \n\t\t\t\t\t\t", "date": "2019.07.21", "title": "Природозащитници: Нова телевизия прави поразии в защитената зона Силистар\r\n"}
{"url": "http://www.bnews.bg/article/262346-top_ekspert_razkri_kak_moshenitsi_mogat_da_ni_udaryat_s_izteklite_lichni_danni", "text": "\n За мен беше предизвикателство, за да приема този разговор. Фирмите трябва да се събудят. Те не са сами в дигиталния свят. От 2006 до 2019 година е направено много малко за защита на информацията, която се обработва. Това заяви в ефира на \"Събуди се\" Венцислав Караджов, председател на Комисията за защита на личните данни. \r\n\r\n \"Трябваше да стане тази брутална кражба на лични данни и нейното публично разпространение, за да може да се разбере, че в България трябва да се положат усилия за защитата им\", каза той. \r\n\r\n \"От една страна тези данни първо са взети от националната база данни на НАП и касаят почти всички български граждани и трето, те никога няма да бъдат заличени от интернет пространството. Във всеки един момент, някой който пожелае, може да използва тези данни. Разбира се, това би било киберпрестъпление, но другият проблем е, че те не са така структурирани, че лесно да бъдат използвани\", заяви той.  \r\n\r\n \"За НАП със сигурност ще има санкция и няма да бъде малка. Този тип нарушения в Европа винаги приключват с много сериозни кражби за администраторите. Ще се отчете все пак, че е взломна кражба, но ще отчетем и какво точно НАП е направил като защита. Проверката започва в понеделник\", каза Караджов.  \r\n\r\n По думите му проверката ще продължи максимум един месец. \"Принципно такава проверка трябва да продължи поне 3 месеца, но ще мобилизираме всички експерти, за да свършим работата максимално бързо. Той заяви, че има шанс да се изтегли бърз кредит с данните, които са изтекли в интернет, но това зависи изцяло от фирмата, която ги отпуска и от банката. \r\n\r\n \"Принципно трябва да дадат документи. Ако се спазват правилата, не би трябвало, но ако не се, има опасност. Различни видове телефонни измамници могат да се информират за имотното и доходното състояние на човека и къде живее и да се възползват от това. Това все пак са само хипотези\", каза той. \"Аз съм експерт, не мога да искам оставки. Има политически партии, те биха могли да искат такова нещо. Аз съм председател на комисията и държавен служител. Трябва да извършвам контрол и когато установя нередност, да я санкционирам\", добави Караджов.  \r\n \r\n  \r\n \n\t\t\t\t\t\t", "date": "2019.07.21", "title": "Топ експерт разкри как мошеници могат да ни ударят с изтеклите лични данни\r\n\r\n"}
{"url": "http://www.bnews.bg/article/262348-vnezapno_pochina_rok_zvezdata_bugi_barabata", "text": "\n Рок звездата Буги Барабата е починал, съобщиха от радио Z-Rock, където музикантът беше водещ на предаване. Той си отива от този свят на 58-годишна възраст, като все още не е ясна причината за смъртта му. \r\n\r\n Истинското име на музиканта е Марио Събев. \r\n\r\n По професия е шофьор, има дълъг стаж като такъв, от които 17 години в БГА „Балкан“. Отраснал е в софийския квартал Коньовица. \r\n\r\n Основател е на „Бараби Блус Бенд“ и автор на всичките песни в шестте албума на групата: „Песни от гаража“, „Лоши времена“, „Срещу вятъра“, „18 карата кал“, „Без право на обжалване“ и „Бесните кучета на блуса“. \r\n\r\n Съавтор на хита на Васко Кръпката – „Няма бира“. \r\n\r\n За Георги Минчев е написал песента „Равносметка“. \r\n \n\t\t\t\t\t\t", "date": "2019.07.21", "title": "Внезапно почина рок звездата Буги Барабата\r\n"}
{"url": "http://www.bnews.bg/article/262345-vaorazhete_se_s_nervi_intenziven_trafik_na_kapitan_andreevo_do_ponedelnik", "text": "\n Движението през граничния пункт \"Капитан Андреево\" остава интензивно. В тези дни на лятото, когато турските гастарбайтери се прибират в родината си, традиционно оттам преминават по около 5000 автомобила на ден. \r\n\r\n Пунктът е допълнително натоварен и заради ремонтни дейности по другите ни гранични пунктове с Турция, предава БНТ. \r\n\r\n Очаква се опашките от автомобили да продължат до понеделник, а след това потокът от коли ще спадне на половина, прогнозираха служителите. \r\n\r\n На българо-гръцката граница, на пункт \"Кулата\", движението е по-интензивно в сравнение с работните дни, но няма опашки. \r\n \n\t\t\t\t\t\t", "date": "2019.07.21", "title": "ВЪОРЪЖЕТЕ СЕ С НЕРВИ! Интензивен трафик на \"Капитан Андреево\" до понеделник"}
{"url": "http://www.bnews.bg/article/262349-chovek_na_gerb_sasipva_rozhenskiya_sabor_prevrashta_go_v_bit_pazar_za_lichna_izgoda_razsledvane_s_video", "text": "\n Точно преди една година в София се проведе протест на животновъдите, а един гологлав господин се изкара за водач на протеста. Същия господин се казва Симеон Караколев и е известен като човек на ГЕРБ и като нечистоплътна личност в средите на животновъдите. По ирония на съдбата преди една година отново ни гази чума, но по дребните преживни животни, а сега е африканска чума по свинете. Според посетилите Роженския събор чумата се е разпростряла и на него! Според хората чумавите прасета са се пласирали именно на Роженските поляни под формата на кебапчета и кюфтета,а организаторът Караколев се е скрил зад името на едно от многото сдружения, в които участва! Вижте цялото журналистическо разследване на журналиста Димитър Байрактаров от преди точно една година и си направете сами изводите как така тази персона лъсна по екраните на всички баджак телевизии да рекламира \"Роженския събор\" : \r\n \n\t\t\t\t\t\t", "date": "2019.07.21", "title": "Човек на ГЕРБ съсипва \"Роженския събор! Превръща го в бит пазар за лична изгода! -разследване с видео"}
{"url": "http://www.bnews.bg/article/262352-stoichkov_az_boleya_za_balgarskiya_futbol", "text": "\n \"Минах по този път като треньор, след мен минаха много, но все там оставаме. Нещо не ни достига да бъдем на голям форум. Все ме питат хората кога ще се повтори това американско лято, но времето си минава и ние нищо не правим за това развитие. На мен това ми е болна тема. Мисля, че няма да се повтори много скоро. Забравихме нашите деца къде трябва да ги чуим, къде трябва да ги тренираме. Забравихме, че резултатите не са от днес за утре, а идват с много труд\". Това заяви Христо Стоичков пред Би Ти Ви. \r\n\r\n \"Първият ми кумир беше моята фамилия - имало е футболисти, хандбалисти, лекоатлети. След това имах във футбола. Без да имаш твой идол и да следваш неговите успехи, няма как да успееш. В България съм имал няколко - Наско Узунов, Петьо Зехтински, Цецо Цветанов, Борето Тютюков и др. След това мечтата ми беше да играя в \"А\" група. И аз си следвах моите цели, но те винаги са били свързани с моите треньори, доктори, фенове. За мен \"аз\" не съществува. Без фамилия, приятели, колеги в живота няма как да успееш. В моя живот съм успял, защото винаги съм следвал моите цели\", допълни той. \r\n\r\n \"Не се предадох, което беше много важно за мен, и това ми помогна в спортната кариера. Благодарен съм на татко и дядо много. Аз не съм първият, няма да бъда и последният, защото нашата малка българи има редица шампиони\", сподели Стоичков за трудностите по пътя си, когато го гонят от футбола в Пловдив. \r\n\r\n \"За нас беше много лесно да вникнем в думите на хората, които играха в Германия. Имахме професори в отбора и един академик - Петър Хубчев, Краси Балъков, Цецо Цветанов, Йордан Лечков, Дани Боримиров. Те имаха голям дял за успеха срещу Германия. Постоянно ни говореха, че ние сме по-добри и ще ги победим. Когато слушаш хора, които играят в Германия, те ти дават увереност. Едно щастливо американско лято. Това е един плод, който си го обрахме ние. Тръгнали сме от далечната 83-та - 84-та година, когато сме играли в младежките отбори\", разказа той. \r\n\r\n \"Не съм обещал на никого да правя стадион. Преди време докарах хора, те ги изгониха. В София не можеха да си намерят терен къде да се направи. После отидохме на \"Септември\" на стадиона, където пък на хората щяло да им бъде шумно. Аз болея за българския футбол. Ние нямам специалисти, нямаме стратегия за работата, искат от днес за утре\", коментира Стоичков по повод стадиона за ЦСКА. \r\n\r\n СподелиПриятел \r\n \n\t\t\t\t\t\t", "date": "2019.07.21", "title": "Стоичков: Аз болея за българския футбол"}
