{"url": "http://www.bnews.bg/article/237768-yordanka_petkova_zamestva_plochev_podpisvaneto_na_natsionalniya_ramkov_dogovor_pod_vapros", "text": "Подписването на Националния рамков договор, с който се определят обемите и цените на медицинските дейности за годината, може и да не се случи заради хаоса в Здравната каса. За това сигнализираха от Българския лекарски съюз.  От лекарския съюз обявиха, че все още не са получили информация за проведено гласуване на Надзора на НЗОК за това дали институцията ще подпише рамковия договор, което трябва да се случи утре.  БЛС взе решение да подпише рамковия договор на извънредно събрание на 24 февруари.  Върху документа трябва да положат подписите си председателят и членовете на Надзора, здравният министър и председателят на Българския лекарски съюз.  От БЛС обявиха, че днес следобед председателят на съсловната организация е получил покана за среща с премиера Бойко Борисов, която ще се състои в 11 часа утре. Покана за срещата са получили още представители на зъболекарския съюз и на здравното министерство.  Ако не бъде подписан рамков договор за 2018 г., ще продължи да действа договора от миналата година.  Тази година Здравната каса и БЛС се договориха за увеличение на цените на около 140 клинични пътеки, съобщава OFFNews. Проблемите около подписването на рамковия договор се задълбочиха около скандала с поисканата от здравния министър Кирил Ананиев оставка на шефа на Касата Камен Плочев заради искането за актуализация на бюджета на институцията за покриване на дългове към чужди каси.  Двете страни не успяха да се разберат и за размера на дълговете на НЗОК, като финансовият министър Владислав Горанов се обяви срещу подписването на НРД, докато не се изясни размерът на задълженията на институцията.  След разразяването на скандала Камен Плочев излезе в болничен, което допълнително задълбочи проблема около НРД, тъй като Касата нямаше подуправител, който да поеме задълженията му в негово отсъствие. През декември 2017 г. Плочев освободи предишния подуправител на касата Димитър Петров.  Вчера от Здравната каса обявиха, че д-р Йорданка Пенкова е назначена за подуправител и временно ще изпълнява функциите на Плочев. ", "date": "2018.02.27", "title": "Йорданка Петкова замества Плочев, подписването на Националния рамков договор под въпрос"}
{"url": "http://www.bnews.bg/article/237769-mnogo_zhalko_grigor_zagubi_v_dubay", "text": "\r\nГригор Димитров загуби от световния №117 Малек Джазири с 1:2 сета (6:4, 5:7, 4:6) на старта на турнира ATP 500 в Дубай. \r\n  \r\nБългаринът падна от високо, след като преди дни летеше екстремно между сградите в Емирствата. Загуби в първия кръг на турнира, за който заяви амбиция, че иска да спечели.  \r\nИграта му не вървеше, най-вече на негов сервис и сякаш подцени съперника си, който участва с уайлд кард. \r\nСпечели първия сет сравнително лесно и това му даде увереност, която му изигра много лоша шега. \r\nПървият му сервис не влизаше, а на подаването на тунизиеца сякаш се пестеше за следващите мачове. Такива обаче няма да има. \r\nПървият сет вървеше гейм за гейм и в последния Григор го взе по шампионски с пробив при 5:4. \r\nОттам нататък обаче всичко тръгна наопаки. Във втория сет трябваше да спасява голям брой точки за пробив - общо 5. \r\nПоследната от тях обаче бе успешна за тунизиеца и той проби, за да изравни сетовете. \r\nРешителният трети бе най-драматичен. Джазири проби в седмия гейм, а след това изпусна два мачбола.  \r\nНа свое подаване обаче показа увереност и постигна една от най-големите си победи в кариерата. \r\nГригор заби 14 аса, но спечели едва 46% от точките на своя втори сервис. Това се оказа и нещото, което го лиши от успех. \r\nНо той нямаше и да е заслужен. Джазири в следващия кръг ще играе с холандеца Робин Хаасе, съобщи Дир.бг. \r\n ", "date": "2018.02.27", "title": "Много жалко! Григор загуби в Дубай!"}
{"url": "http://www.bnews.bg/article/237725-magi_zhelyazkova_nyamam_skrupuli_v_legloto_haresva_mi_da_go_pravya_sutrin", "text": "Маги Желязкова си пада по сутрешните креватни упражнения и смята, че размяната на интимности е най-добрият начин да започнеш деня.Къдрокосата брюнетка се грижи ревностно за фигурата си, като се старае да води здравословен начин на живот, писа „Таблоид“. Маги, която през септември 2017-а се омъжи за бившия антимафиот Георги Сидеров и вече е госпожа Сидерова, изповядва веруюто, че сексът е здраве и който редовно се отдава на ласки с любимия, не боледува. Красавицата няма скрупули в леглото и си пада по нестандартните пози. Носителката на титлата „Мисис България“ 2003 не се притеснява и да ходи оскъдно облечена и да радва мъжкото око с красивото си тяло и очарователния си шоколадов тен.", "date": "2018.02.27", "title": "Маги Желязкова: Нямам скрупули в леглото, харесва ми да го правя сутрин!"}
{"url": "http://www.bnews.bg/article/237762-pochina_dalgogodishen_prepodavatel_vav_fzhmk", "text": "\r\nВ събота, 24 февруари е починала проф. Пенка Караиванова, дългогодишен преподавател по международни отношения във Факултета по журналистика в СУ \"Св. Климент Охридски\". \r\nОпелото ще се отслужи на 28 февруари в 12 часа в храм \"Възнесение Господне\", бул. „Ситняково“, съобщиха от Алма Матер. \r\nПроф. д-р Пенка Караиванова е журналист по международни отношения, дългогодишен преподавател във Факултета по журналистика и масова комуникация и в други факултети на Софийския университет.  \r\nРодена е на 16 август 1931 г. в село Александрово, Ловешко, в учителско семейство. Завършва основно образование в родното си място, след което продължава да учи в Американския колеж в гр. Ловеч до закриването на чуждите училища в България.  \r\nПрез 1955 г. завършва специалност „Журналистика” в Софийския университет и започва работа във вестник „Народна младеж”, където прекарва студентския си стаж. Първо работи като окръжен кореспондент в Шумен, после в отделите „Учащи”, „Работническа младеж” и „Външна политика”. „Международни отношения” се превръща в нейна трайна специалност и по-късно в дисциплина за научни изследвания, с която продължава да се занимава цял живот.  \r\nПродължава професионалната си кариера в сп. „Ново време” като завеждащ международния отдел и член на редколегията и едновременно с това е съвместител в Института по международни отношения.  \r\nПо време на ректорския мандат на проф. Николай Генчев проф. Караиванова постъпва в Софийския университет като преподавател по международни отношения. Защитава две дисертации: с първата става кандидат на науките и старши научен сътрудник втора степен, а с втората - доктор на науките и старши научен сътрудник първа степен.  \r\nАвтор е на дванадесет книги с пътеписи от пътувания в САЩ, Англия и редица латиноамерикански държави, между които Бразилия, Аржентина, Венецуела, Боливия, Колумбия и Чили. \r\nАкадемичната общност загуби уважаван колега и ерудиран преподавател, се казва още в съобщението на СУ \"Св. Климент Охридски\".  \r\n ", "date": "2018.02.27", "title": "Почина дългогодишен преподавател във ФЖМК"}
{"url": "http://www.bnews.bg/article/237765-dobrev_klekna_da_ne_go_izhvarlyat_ot_parlamenta_i_se_izvini_na_volen", "text": "Делян Добре се извини на Волен Сидеров и АТАКА за изказването си, че можело да бъдат заменени с депутатите от ВОЛЯ. Това съобщиха преди минути от партията на Волен Сидеров. „В никакъв случай не съм го казал в този смисъл. Нямал съм предвид това. Грешно бях разбран и затова тръгнаха интерпретации. Ако някой не ме е разбрал както трябва, съжалявам, че така се получи“. Това каза самият Делян Добрев пред АЛФА ТВ след брифинга на управляващите. Сутринта Волен Сидеров каза, че  Самият Сидеров също даде назад с исканата оставка и каза, че сега ще наблюдава Добрев. Борисов явно ги е насвил, тъй като усеща, че управлението му се разпада, особено със скандалите около съмнителната сделка на Гинка с ЧЕЗ и всички проверки свързани с нея, както и твърденията, че именно той стои зад сделката. Премиерът вече е готов на всякакви финтове и междупартийни сделки, само да остане с хората с в управлението на държавата.   \r\n ", "date": "2018.02.27", "title": "Добрев клекна да не го изхвърлят от парламента и се извини на Волен"}
{"url": "http://www.bnews.bg/article/237751-dalgiya_udari_danoto_s_vrazkata_si_s_nora_vizhte_s_kakvo_go_zaplashvat", "text": "Слави Трифонов получавал няколко пъти досега заплахи за живота си. Последно това се случи навръх „Свети Валентин“, когато 42-годишният Рейхан Мехмедов се обажда на тел. 112, разкривайки намеренията си да убие тв водещия, защото… преди 8 години на 1 март шоуменът му нанесъл вреда… без да уточнява каква е тя. Наскоро на Дългия се заканил още един човек. Този път става дума за мастит бизнесмен – обожател на актуалната Мис Плеймейт Нора Недкова, писа „Шоу“. Подопечни на бизнесмена, за когото се твърди, че е тайнственият придружител на миската в скорошната й екскурзия до Колумбия, му подшушнали, че след като се запознала със Слави Трифонов, Недкова хлътнала до уши по учиндолеца. И реакцията му не закъсняла. Той не само се заканил да прекрати аферата между двамата, но ако се наложи – да стигне и по-далеч. „Не ме е страх от заплахите. В крайна сметка не ми се случва за първи път“, лаконичен бе Дългия, и добави, че той и предаването му са били заплашвани и с бомба преди време. Близки до Недкова издават, че увлечението на Нора не е от вчера, а Трифонов дълго и упорито я е ухажвал. Двамата вече имат зад гърба си и романтична вечеря в един от баровските столични ресторанти. „Слави удари дъното с Недкова! Видяхме що за стока е в „Черешката на тортата“, много ниска топка“, изригнаха в мрежата. Припомняме, че в края на миналата година Нора бе гост в „Шоуто на Слави“, малко след като стана новата Мис Плеймейт. Оттогава датира и техният флирт. Малко след това се случва и първата им среща.", "date": "2018.02.27", "title": "Дългия удари дъното с връзката си с Нора! Вижте с какво го заплашват"}
{"url": "http://www.bnews.bg/article/237755-nedopustimo_seks_sreshtu_humanitarni_pomoshti_za_siriyki", "text": " съобщава Би Би Си. Мъжете търгували с храната срещу сексуални услуги. Въпреки предупрежденията за подобно насилие преди три години, нов доклад показва, че тези практики продължават в южната част на страната. ООН и благотворителните организации коментираха, че ще проявяват нулева толерантност при подобна експлоатация и увериха, че не знаят за такива случаи в региона. Информацията е била споделена с журналисти от британската медия от хуманитарни работници, според които сексуалната експлоатация е толкова широко разпространена, че някои  сирийски жени отказват да ходят до центровете, в които се доставя храната, за да не си помислят останалите, че предлагат телата си срещу помощи, които да отнесат вкъщи. Миналата година Фондът за населението на ООН направи оценка за упражняваното насилие на база пол и заключи, че хуманитарната помощ е била разменяна срещу секс на няколко различни места Сирия. В озаглавения \"Гласове от Сирия 2018\" доклад се казва: \"Бяха дадени примери за жени и момичета, омъжени за кратко време за представители на властта, за да им предоставят \"сексуални услуги\" в замяна на храна; дистрибуторите искат телефонните номера на жените и момичетата; откарват ги до домовете им, за да получат нещо в замяна\", например да прекарат нощта с тях. Жените и момичетата без мъже, които да ги пазят, като вдовици и разведени, са особено уязвими за сексуална експлоатация, добавя докладът. Тя чува твърденията на жени от бежански лагер, разговаря с тях и те разказват подробности - задържали изпратената помощ, докато не получат секс в замяна. \"Помня една жена, която плачеше в стаята. Беше много разстроена от това, което беше преживяла. Жените и момичетата имат нужда да бъдат защитени, когато се опитват да получат храна и сапун, и основни неща, за да живеят. Последното нещо, от което имат нужда, е мъж, на когото се предполага, че могат да се доверят и който задържа помощи, за да получи секс\", коментира Спенсър. Информацията се потвърдила при проучвания и на самите организации и контролът бил увеличен. Организацията Care разширила екипа си за мониторинг в Сирия и създала механизъм за подаване на оплаквания. Вече не се позволявало раздаването на помощи да се контролира от местните власти. Според хуманитарни работници обаче насилието продължава, както и затварянето на очите пред реалността от страна на международните организации.", "date": "2018.02.27", "title": "НЕДОПУСТИМО: Секс срещу хуманитарни помощи за сирийки!"}
{"url": "http://www.bnews.bg/article/237750-andzhelina_dzholi_na_vecherya_s_bivshiya_na_anistan_tya_e_mnogo_tapa_za_nego", "text": "Докато светът е вперил погледи в Брад Пит и Дженифър Анистън, техните бивши си организираха неочаквана среща в Ню Йорк. Джъстин Теру и Анджелина Джоли бяха забелязани от папараци на вечеря в ресторант в Лонг Айланд. Те са прекарали заедно около три часа на маса в ъгъла. \r\nСпоред източник двамата са разговаряли \"интензивно\" по време на вечерята.  Очевидци споделят, че се изненадали, когато в ресторанта влязла Анджелина Джоли, но когато 15 минути по-късно пристигнал Теру, двамата останали безмълвни. Двамата се прегърнали приятелски, седнали и веднага подхванали разговор. Според източник близък до Джоли, че тя решила да разговаря с Теру, след като раздялата му с Анистън бе обявена на 16 февруари. Те трябвало да обсъдят как да се справят с разделите с половинките си. Анджелина не била изненадана от раздялата на звездната двойка, тя смятала, че Анистън е \"твърде тъпа\" за Теру. \r\n ", "date": "2018.02.27", "title": "Анджелина Джоли на вечеря с бившия на Анистън: Тя е много тъпа за него"}
{"url": "http://www.bnews.bg/article/237758-potana_edinstveniyat_korab_za_razhodki_do_sveta_anastasiya", "text": "Корабът \"Кук\", който през летните месеци извършваше туристически разходки от Бургас до острова \"Света Анастасия\", е потънал. \r\nКорабът бе на пристанището в Поморие. Плавателният съд е потънал снощи в Поморийския залив, съобщи БТА. \r\nЗаради силния северен вятър са се скъсали въжетата на атракциона. Вероятно при следващия порив корабът се ударил в стената на пристанището, образували са се пробойни и се е напълнил с вода, съобщиха от Община Поморие.  \r\nКорабът \"Кук\" е двупалубен. Той извършваше по няколко курса на ден до острова. За инцидента е информиран собственикът на плавателния съд. \r\nОгромни вълни заляха и Южния плаж в Несебър и буквално „изядоха” цялата ивица. Морето е стигнало до хотелите на първа линия, а приземните им етажи са наводнени. \r\nЦялата плажна ивица в момента е под водата. Водната стихия частично е разрушила три от заведенията. Изцяло разрушени са защитните диги, които бяха издигнати в края на сезона за да предпазват пясъчната ивицата и обектите. Зимната буря е нанесла сериозни щети не само на брега, но и на временните преместваеми обекти върху него.  \r\nИма разрушени елементи от заведенията. В момента обектите са залети и наводнени, съобщават наемателите на плажа. Пораженията заради силния вятър и мощните вълни са огромни. Отстраняването на щетите ще започне веднага, след като вятъра утихне и водата се отдръпне. \r\n\"Възстановяването на пясъка и заведенията ще ни коства много инвестиции и труд, но ще се справим и плажът ще бъде отново в изряден вид\", коментират от фирмата-наемател. \r\nМорето погълна и Северния плаж в Слънчев бряг, след като огромни вълни разрушиха предпазните пясъчни диги. Морската вода е отнесла почти половината от ивицата по протежението й. На места вълните са достигнали чак до крайбрежната алея. От природната стихия са изпотрошени четири заведения, разположени на плажа, а много други са наводнени. Цялата крайбрежна ивица е затрупана от купища отпадъци, сред които дървени греди, камъни и автомобилни гуми, изхвърлени от вълните.  \r\nБурното море завладя и варненския плаж, по брега има и много отпадъци, довлечени от морето. Силните вълни заляха и плажни заведения във Варна. Изпочупен е инвентар в култови заведения на централния варненски плаж. Варна е покрита със сняг, но транспорта се движи нормално.  \r\n ", "date": "2018.02.27", "title": "Потъна единственият кораб за разходки до Света Анастасия"}
{"url": "http://www.bnews.bg/article/237759-bashtata_na_ginka_i_toy_s_firma_za_elektroenergiya_a_sega_btv_da_otidat_pak_da_go_pitat_kade_tochno_zhivee_che_firmata_mu_e_sas_sofiyski_adres_pak_toy_trenyor_po_basketbol_v_stamboliyski", "text": "„В тази зала не е правен основен ремонт повече от 30 години. Ако в тази община има политика за спорта, то поне малко управляващите трябваше да ги е грижа за физическото развитие на децата“, заявява преди три години бащата на Гинка Върбакова, която купи ЧЕЗ, пред stamboliyski.tv. Бащата на Гинка е Никола Пайтаков и е ръководител на клуба по баскетбол в спортната зала в Стамболийски. Бащата на Гинка от Стамболийски се оплаква, че общината нищо не направила за ремонт на спортната зала. А иначе, дъщеря му – Гинка Върбакова, която казва, че е милионерка, но не „оШфорна“, е регистрирала и на негово име фирма. Ето я фирмата – „Глобал –ЕС АЙ, където бащата е едноличен собственик, а другата му дъщеря, сестра на Гинка – Теодора Пайтакова е управител. Фирмата се занимава със слънчеви, вятърни и други електроцентрали. А къде всъщност живее бащата на Гинка, защото фирмата е регистрирана на софийски адрес?! И то на какъв адрес! Същият на сградата на „ММ Груп“, откъдето Гинка дава интервю. Преди няколко дни от bTV взеха интервю от бащата Никола Пайтакав в Стамбойски, като казаха, че родителите на Гинка живеели скромно в Стамбойски и той изглеждаше, като човек, който няма взимане -даване с енерегетиката. А сега да отидат от БТВ и да питат бай Никола по енергийните въпроси и за ЧЕЗ. Оказва се, че и той е специалист по тоците, след като е собственик на фирма за всякакви видове електроенергия, написа АФЕРА.", "date": "2018.02.27", "title": "БАЩАТА НА ГИНКА И ТОЙ С ФИРМА ЗА ЕЛЕКТРОЕНЕРГИЯ. А сега BTV да отидат пак да го питат къде точно живее, че фирмата му е със софийски адрес, пък той треньор по баскетбол в Стамболийски!"}
{"url": "http://www.bnews.bg/article/237760-obviniha_bivsh_sluzheben_vitsepremier_i_zdraven_ministar_v_zaplaha_i_natisk_da_naznachi_negov_chovek", "text": "Днес, 27 февруари 2018 г., Софийска градска прокуратура (СГП) внесе обвинителен акт в Софийски градски съд (СГС) срещу Илко Семерджиев – служебен заместник министър-председател по социални политики и служебен министър на здравеопазването в служебното правителство през 2017 г., съобщиха от държавното обвинение. Той е обвинен за това, че на 24.03.2017г. в гр. София е употребил заплашване, с цел да принуди орган на власт - Изпълнителния директор на Изпълнителна агенция по лекарствата /ИАЛ/ към Министерство на здравеопазването, да извърши нещо, свързано с функцията му, а именно -  да назначи конкретно лице за заместник- изпълнителен директор на Изпълнителна агенция по лекарствата към МЗ– престъпление по чл. 269, ал. 1 от Наказателния кодекс. Поведението на Семерджиев е било мотивирано от отказа на изпълнителния директор на ИАЛ да назначи конкретно лице за свой заместник, поради открития конфликт на интереси. Подразнен от този отказ  Семерджиев, възползвайки се от властовата си позиция по отношение на Изпълнителния директор на ИАЛ, го  заплашил с уволнение , ако не промени решението си. Ако бъде признат за виновен, Смерджиев може да получи наказание до шест години „лишаване от свобода“. Към настоящия момент спрямо него е определена мярка за неотклонение „подписка“", "date": "2018.02.27", "title": "Обвиниха бивш служебен вицепремиер и здравен министър в заплаха и натиск да назначи негов човек"}
{"url": "http://www.bnews.bg/article/237761-borisov_se_razlyulya_che_mu_se_klati_stola_no_otkazva_da_podade_ostavka", "text": "\"Малко подценихме обстановката последните дни. Действително сделката за ЧЕЗ е проведена в Чехия между две частни компании. До тук нищо лошо. Но в последните дни градира атаката срещу мен и правителството, затова днес поисках разговор с чешкия премиер\". Това заяви доста вбесен премиерът Бойко Борисов на извънредна пресконференция в Народното събрание. \"Някой иска да повтори февруарските събития. По друг сценарий, но със същите изпълнители. С това се получава така, че едва ли не аз или правителството участваме в задкулисна сделка. Не само не участваме, но нямаме никакво влияние\", категоричен бе премиерът. \"Като разгледах това, което премиерът на Чехия ми е изпратил, виждам руско-грузински офшорки, руски банки, български и то от тези, които и преди по някаква причина са имали проблеми. Тъй като законът за банките е много строг, ще им спестя имената за пред медиите, но парламентаристите могат да отидат и да се запознаят, заяви Борисов. \r\n  \r\nТова, което ми изпраща днес премиерът на Чехия, излиза, че всъщност тези банки, са изпратили писмо за комфорт, писма за намерения, хвърчащи писма, които във финансово-правния мир не означават абсолютно нищо\", каза Борисов. \"Притесняваме това, че в медийното пространство излиза, че сделката за покупката на ЧЕЗ от Гинка е приключила. Но излиза, че всъщност банките само са изразили готовност да дадат евентуални пари. Това са си едни хвърчащи листчета - нищо повече\", поясни лидерът на ГЕРБ. \"Тоя път оставки няма да има, но обещавам да разнищя случилото се докрай\", категоричен бе премиерът. \"Толкова ювелирна и хубава операция пак ни спретнаха. Използваха времето, че съм в чужбина и съзнанието ми е ангажирано там и се опитаха да направят тази работа. Тези хора са ме сваляли веднъж от власт. Сега искат да направят същото. Е, няма да стане!\" \"Много майсторски и добре скалъпен е този сценарий. Видях във Фейсбук как хората започват да се настройват срещу мен, че едва ли не ние сме скалъпили тая глупост\", поясни още Борисов. \"Изведнъж три милиона българи си казват \"Гледай го тоя какво направи\". Това е сценарият на тия гадове. Затова ще ги гоня докрай\", пенеше се още лидерът на ГЕРБ. \r\nБорисов посъветва президентът Румен Радев да се чуе с чешкия си колега, така както той е направил с Бабиш, и да се поинтересува какво се случва. \r\n ", "date": "2018.02.27", "title": "Борисов се разлюля, че му се клати стола, но отказва да подаде оставка!"}
{"url": "http://www.bnews.bg/article/237756-veneta_raykova_piyana_kato_talpa_unikalna_snimka", "text": "Гримьорът Мис Бони изнамери скорошна покъртителна снимка на водещата Венета Райкова. Фотосът е стряскащ. Блондинката е с размазан поглед и с чаша в ръка. Видимо пияна! Или надрусана, както предположиха фенове, след като видяха на какво прилича. Явно водещата на „Папараци“ се е отдала на безкраен купон след раздялата със съпруга си Тишо, писа „Шоу“. Нищо чудно пък да дави мъката си от развода с алкохол.", "date": "2018.02.27", "title": "Венета Райкова пияна като талпа (Уникална снимка)"}
{"url": "http://www.bnews.bg/article/237739-dzhenifar_lorans_snima_tv_poreditsa_za_seksualniya_tormoz_v_holivud", "text": "Носителката на Оскар Дженифър Лорънс обяви, че ще работи по документална тв поредица, засягаща проблема със сексуалния тормоз и половата дискриминация в Холивуд. Звездата разкри намеренията си броени дни, след като се зарече, че ще се оттегли от киното за година в полза на дейността си на активист. По продукцията си Лорънс работи заедно с журналистката Кат Сандлър. След изтичане на информация от компанията Sony Pictures Entertainment стана ясно, че за лентата Американска схема Лорънс и Ейми Адамс са получили значително по-малък хонорар от този на колегите си от мъжки пол. От 2 март по родните кина се завърта филма Червената лястовица с участието на холивудската звезда, пише slava.bg \r\n ", "date": "2018.02.27", "title": "Дженифър Лорънс снима тв поредица за сексуалния тормоз в Холивуд"}
{"url": "http://www.bnews.bg/article/237747-palen_fars_maykata_na_deputat_ot_gerb_shte_proveryava_sdelkata_za_chez", "text": "Абсолютен нон сенс! Майката на депутата от ГЕРБ Александър Ненков - Юлия Ненкова, която е шеф на КЗК, ще трябва да провери сделката за ЧЕЗ и да постанови нарушава ли тя Закона за защита на конкуренцията. При положение, че още вчера КЕВР уточни, че сделката не подлежи на регулация при тях, КЗК остана единственият държавен орган, който може да се произнесе, и евентуално да я спре. Скандалът с назначението на Ненкова за шеф на КЗК избухна още при назначаването на \"майчето\" по шуро-баджанашката система, че има конфликт на интереси и КЗК няма как да е независима по този начин. Но тогава герберите потулиха всичко. Сега идва и нейният ред да се отблагодари за  хубавата службица. \r\nПрипомняме, че въпросното семейство трупа пачки все от държавни служби. Бащата на депутата Ненков - Румен Ненков, бе добре известен и дори  скандален съдия, който стигна и до Конституционния съд. Синът - депутат от ГЕРБ.  А майката - шефка на Комисията за защита на конкуренцията. Дали ще се смее да се противопостави на бащицата, който имитира ангажираност по случая и търси информация от Бабиш, с когото се срещнаха лично преди месец?   ", "date": "2018.02.27", "title": "ПЪЛЕН ФАРС: Майката на депутат от ГЕРБ ще проверява сделката за ЧЕЗ!"}
{"url": "http://www.bnews.bg/article/237748-tragediya_vlak_pregazi_mazh", "text": "\r\n63-годишен мъж е загинал, след като е бил прегазен от влак в Монтана, съобщиха от полицията в града. \r\nСигналът за инцидента, който е недалеч от сградата на КАТ в областния град, е подаден тази сутрин около 6.30 ч.  \r\n63-годишният мъж, който е от монтанския квартал „Кошарник”, е пресичал на нерегламентирано място ж. п. линията, когато влакът, който пътувал от Монтана към Бойчиновци, го блъснал и прегазил.  \r\nМашинистите видели мъжа на релсите, но не могли да спрат композицията. Трупът на загиналия е транспортиран в Съдебна медицина. \r\nПо случая е образувано досъдебно производство. Според първоначалната версия, мъжът е загинал при нещастен случай, а не се касае за самоубийство. Той се е подхлъзнал върху заледените релси и е паднал.  \r\n ", "date": "2018.02.27", "title": "ТРАГЕДИЯ: Влак прегази мъж!"}
{"url": "http://www.bnews.bg/article/237753-pr_v_deystvie_borisov_prashta_pravitelstveniya_samolet_da_pribere_bedstvashtite_balgari_ot_rumaniya", "text": "По разпореждане на премиера Бойко Борисов самолет Ербъс 319 на Авиоотряд 28 ще извърши днес следобед извънреден полет по летище Тимишоара, за да прибере в София група от 113 български граждани, съобщиха от правителствената пресслужба. Това се случва часове с , чийто полет до София е попречил техният да качне в столицата ни, а е бил пренасочен за Румъния. Припомняме, че пътниците бяха блокирани на летището в Тимишоара, след като самолет на нискотарифния авиопревозвач \"Райън еър\" е бил отклонен от маршрута Лондон-Пловдив към летището на румънския град вчера вечерта. След подаден сигнал българското посолство в Букурещ е влязло в контакт с летищните власти, както и с представители на авиокомпанията. До момента 62-ма граждани с два автобуса пътуват към София и вече са на българска територия. 90 души се намират все още на летището в Тимишоара, а други 23-ма души - майки с деца, са настанени в хотели в околностите. Вицепремиерът и министър на външните работи Екатерина Захариева и министърът на транспорта, информационните технологии и съобщенията Ивайло Московски организират извънредния полет, след като се оказа, че превозвачът не може да осигури самолет и че от съдействие имат нужда много семейства с малки деца. \r\nТъй като самолетът може да превози 93 пътници, с приоритет на борда ще бъдат качени семействата с малки деца, възрастните хора и тези, които се нуждаят от лечение. За останалите ще се търси решение за транспортиране по суша. До момента на два пъти на българските граждани са им осигурени ваучери за храна. Почетният консул на Република България в Тимишоара е поел ангажимент да посети сънародниците ни на летището и да окаже съдействие, тъй като на място нямаме дипломатическо или консулско представителство. Решението за изпращане на правителствения самолет бе взето от премиера, след като той, министър Захариева и омбудсманът Мая Манолова бяха сигнализирани от редица граждани в социалните мрежи и по телефона.", "date": "2018.02.27", "title": "ПР в действие: Борисов праща правителствения самолет да прибере бедстващите българи от Румъния"}
{"url": "http://www.bnews.bg/article/237757-koe_ot_dvete_e_vyarno_babish_uzhkim_uspokoi_borisov_a_v_chehiya_tvardi_potresen_sam_ot_chez", "text": "Премиерът Андрей Бабиш посочи, че е информиран от Надзорния съвет на дружеството, че   Извършени са проверки на купувача и по отношение на способността му да управлява електроенергийното дружество в България, и по отношение на произхода на средствата за заплащане на активите, които са показали, че не съществуват проблеми за осъществяване на сделката. Министър-председателят на Чехия изрази готовност да предостави на българските власти материалите с резултатите от проверките. Борисов съобщи, че вече е възложил на ДАНС и на НАП проверки на купувача и на обстоятелствата около сделката и е поискал съдействието на КФН и КЕВР по случая. Това се е случило при телефонния разговор на Борисов с Бабиш, съобщиха от правителствената пресслужба. Припомняме, че по-рано стана ясно, че  , за да поиска информация за сделката за активите на ЧЕЗ. По-рано през деня обаче премиерът на Чехия в оставка Андрей Бабиш заявява в интервю за \"Лидове новини\", че не харесва развитието на събитията покрай продажбата на ЧЕЗ-България на фирмата \"Инерком\" на Гинка Върбакова. Според политика \"съмненията около милиардната сделка (в крони продажбата е на стойност около 8,5 млрд, които са еквивалент на около 320 млн. евро - б.р.) трябва да бъдат разсеяни от ръководството на чешкия енергиен гигант ЧЕЗ. На въпрос на \"Лидове новини\" за финализирането на сделката между ЧЕЗ-България и \"Инерком\" на Гинка Върбакова  Специално за сделката в България Бабиш разказва, че изпълнителният директор на ЧЕЗ Даниел Бенеш го е уверявал, че от самото начало тя е прозрачна, българският купувач е познат и ясен и управителното тяло на ЧЕЗ следи събитията отблизо.  Интервюто с премиера е поместено на страниците на \"Лидове новини\" под материал, в който се твърди, че \"Инерком\" ще финансира сделката за ЧЕЗ-България с пари от две български банки - Уникредит Булбанк и друга българска банка, а Българската банка за развитие според документите на фирмата купувач може да рефинансира кредит на ЧЕЗ-България към Европейската банка за възстановяване и развитие.  ", "date": "2018.02.27", "title": "Кое от двете е вярно? Бабиш ужким успокои Борисов, а в Чехия твърди: Потресен съм от ЧЕЗ!"}
{"url": "http://www.bnews.bg/article/237737-uzhas_tsvetelina_grahich_plashi_s_ogromni_dzhuki", "text": "Цветелина Грахич, бившата певица на Слави вече е кожа и кости, а покрай цялостната промяна от раменете надолу нещо се случва и с лицето й. \r\nЯки джуки красят лицето на певицата – толкова са масивни, че се виждат от 250 метра. И явно са пълни с олово, защото изглеждат мегатежки – дори са опънали лицето й надолу. \r\nОблечена в малка черна рокля, бившата певачка на Слави заложи на садо-мазо гердан, стегнат яко на гърлото й. Един вид нашийник като секс играчка от \"Петдесет нюанса сиво“. Заради оскъдната рокличка татусите на звездата блестят в целия си затворнически вид, отбелязва „България днес“. \r\n ", "date": "2018.02.27", "title": "Ужас! Цветелина Грахич плаши с огромни джуки"}
{"url": "http://www.bnews.bg/article/237745-gratski_ministar_podade_ostavka_zaradi_zhena_si_vzela_pari_ot", "text": "Гръцкият министър на икономиката Димитрис Пападимитриу подаде оставка часове след като съпругата му се оттегли като член на правителството заради субсидия от държавата за апартамент, съобщи агенция Франс прес. От кабинета на премиера Алексис Ципрас съобщиха, че оставката е приета.  Гръцката държавна телевизия ЕРТ обяви, че Пападимитриу подал оставка заради съчувствие към съпругата си, предаде БТА. Съпругата на Пападимитриу - Рания Андонопулу, втори министър на труда, социалното осигуряване и социалната солидарност, се оттегли от правителството в понеделник след разкрития, че за две години е получила 23 000 евро от държавата за наем на апартамент в луксозния квартал „Колонаки“ в Атина. Въпреки доброто си материално положение тя е поискала субсидия от 1000 евро на месец. Съобщението на в. „Елефтерос типос“ от миналата седмица бе потвърдено от Андонопулу, която каза, че има право на тези средства и не е искала да обиди гръцкия народ. Субсидията се полага на членове на правителството, за да си плащат наема, ако не са от Атина.  Гръцката общественост обаче е възмутена, тъй като съпрузите имат добро материално положение, а лявото правителство на Ципрас беше обещало да елиминира държавното разхищение, но му се наложи да увеличи данъците и намали социалните плащания, за да удовлетвори исканията на международните кредитори на Гърция.  Двамата икономисти работеха за специализиран институт в САЩ, преди да вземат отпуска, да се върнат в Гърция и да се присъединят към правителството през 2015 и 2016 година. Те обаче запазиха постоянното си жилище в САЩ.  През 2015 година Андонопулу обяви, че притежава акции за $340 000 и годишни доходи от $70 000. А съпругът ѝ Пападимитриу декларира за същата година активи около $2,7 млн. и доходи от $450 000.  Според гръцки медии Алексис Ципрас планира да обяви нови назначения в кабинета в четвъртък, като може да замени и министъра по миграцията Янис Музалас, чието здраве е разклатено. ", "date": "2018.02.27", "title": "Гръцки министър подаде оставка заради жена си, взела пари от..."}
{"url": "http://www.bnews.bg/article/237746-borisov_i_patreotite_shteli_da_uspokoyavat_naroda_za_chez_temenuzhka_ostava_zasega", "text": "Премиерът Борисов се е обадил по телефона на чешкия си колега Андрей Бабиш, за да поиска информация за сделката за активите на ЧЕЗ. Това каза Цветан Цветанов след приключването на политическия консултативен съвет в Министерския съвет. Според обясненията на Цв.Цв. чешките институции са проверявали сделката и е имало доклад от финансовия министър. Борисов е поискал тази информация да стигне и до българските власти. В четвъртък на съвместно заседание на енергийната комисия и на Комисията за контрол на службите за сигурност ще бъдат изслушани всички институции, които трябва да проверят сделката за бизнеса на ЧЕЗ. Дотогава е възможно да пристигне информация от чешката държава. Коалиционните партньори ГЕРБ и Обединени патриоти са решили да се изчака да приключи изслушването в парламента и едва след това да бъде разглеждана оставката на министъра на енергетиката Теменужка Петкова - дали да бъде приета, или не и ако бъде приета, да се търси нов министър. Както по-рано стана ясно,  , смята  Петр Баран, бивш оперативен директор на ЧЕЗ в България (в периода 2011 – 2015 г.) по повод продажбата на акциите на чешката компания у нас. Вероятно всички тези обстоятелства са ясни на Борисов, който само хвърля прах в очите на българите с насилени проверки и еднолични разпореждания към институциите каква работа да свършат. Както стана ясно вече, ДАНС от едно година прави проверка на въпросната сделка, но още няма резултат. Теменужка може и да си отиде, но пък остава вързана с Гинка и печалбите от скандалната продажба. За какво ѝ е министерски пост, като си получи дажбата?", "date": "2018.02.27", "title": "Борисов и ПатрЕотите щели да \"успокояват\" народа за ЧЕЗ! Теменужка остава...засега!"}
{"url": "http://www.bnews.bg/article/237752-parva_liga_smeni_iztsyalo_programata_levski_tsska_shte_gledame_chak_prez", "text": "Заради лошите атмосферни условия в България, програмата на Първа лига се промени изцяло, съобщиха от БФС и публикуваха графика на мачовете, както и кои телевизии ще ги предават. В тази връзка и най-дългоочакваният мач в Първа лига между Левски - ЦСКА-София от полуфиналите за Купата на България ще се изиграе през април. След промяната се оказва, че двубоите от отложения 23-ти кръг ще се състоят през уикенда, когато трябваше да бъдат срещите от 24-ия. Той се превръща в междинен и мачовете от него ще бъдат на 6, 7 и 8 март. През март ще се проведе едно вечно дерби между ЦСКА-Софи и Левски. Двата отбора ще играят на 18 март в срещата от 26-ия кръг. Първият полуфинал за Купата, който трябваше бъде на 14 март, ще се състои на 10/11 април. Реваншите ще бъдат на 24/25 април.   ", "date": "2018.02.27", "title": "Първа лига смени изцяло програмата, Левски-ЦСКА ще гледаме чак през..."}
{"url": "http://www.bnews.bg/article/237754-razkrito_ubitiyat_bos_na_halvata_i_lokuma_e_gramnat_ot_sina_si", "text": "Окръжната прокуратура в Ловеч е привлякла като обвиняем за смъртта на бизнесмена Иван Христов неговия син, съобщи говорителят й Кирил Петров. \r\n  \r\nПо думите му, 23-годишния Виктор Иванов е обвинен, че умишлено е умъртвил баща си с ловна пушка. Иванов е задържан за срок от 72 часа, но от прокуратурата ще внесат искане за постоянна мярка за задържане. \r\nПрипомняме, че Иван Христов беше намерен мъртъв, с прострелна рана в главата в неделя вечерта. Той е намерен убит в дома си в село Добревци, община Ябланица от брат му, който е подал сигнал за престъплението. \r\nХристов е сред най-големите производители на халва и локум в страната. \r\n ", "date": "2018.02.27", "title": "РАЗКРИТО: Убитият бос на халвата и локума е гръмнат от сина си!"}
{"url": "http://www.bnews.bg/article/237744-rumen_radev_tryabva_sa_se_dadat_mnogo_otgovori_po_sdelkata_za_kupuvaneto_na_chez_ot_inerkom", "text": "Трябва са се дадат много отговори по сделката за купуването на ЧЕЗ от \"Инерком\", заяви президентът Румен Радев. Оставката на енергийния министър не е приключване на темата, а правителството трябва да отговори на много въпроси - има ли политически гръб и благословия за сделката, защо се крият дори банките, защо проверките се правят постфактум, след като от месеци се знаят потенциалните купувачи, каза Радев. Според държавния глава държавата е загубила възможност да влияе на продажбата на ЧЕЗ през 2012 г., когато е продала своите дялове в енергоразпределителните дружества, предаде 24 часа. Припомняме, че още вчера президентът Румен Радев изказа загриженост от липсата на достатъчно информация, както и на прозрачност в процеса на придобиване на активите на една от най-големите компании в стратегически сектор като енергетиката.  \r\nТемата бе обсъдена на работна среща на \"Дондуков\" 2 на държавния глава с председателя на Комисията за енергийно и водно регулиране (КЕВР) Иван Иванов. \r\nОсвен актуалния въпрос в енергийния сектор, сделката за закупуване на активите на ЧЕЗ в България от компанията \"Инерком България\", президентът Радев е обсъдил с Иван Иванов и отговорностите на КЕВР по Закона за енергетиката.", "date": "2018.02.27", "title": "Румен Радев: Трябва са се дадат много отговори по сделката за купуването на ЧЕЗ от \"Инерком\""}
{"url": "http://www.bnews.bg/article/237727-dj_damyan_machka_byusta_na_vanya_v_klip", "text": "Почти еротичен видеоклип са заснели двойката на сцената и в живота - Ваня и DJ Дамян. Песента, която фолкаджиите заснеха неотдавна е \"Искам си теб\". Музиката и аранжиментът на песента са дело на Diamond Beat Production. Текстът е написан от Анастасия Мавродиева. Режисьор, сценарист и оператор на видеоклипа е Николай Скерлев. В лентата Дамян и Ваня са голи до кръста, като диджеят и половинката му си разменят интимни ласки. \r\n ", "date": "2018.02.27", "title": "DJ Дамян мачка бюста на Ваня в клип"}
{"url": "http://www.bnews.bg/article/237730-kokteyl_molotov_podpali_avtopark_na_biznesmen", "text": "\r\nС коктейл „Молотов” запалиха автопарка на бизнесмена Георги Джавалеков, който живее в санданското село Ново Делчево. \r\nУвредени са общо 7 МПС-та – 3 тежки машини, 1 мотокар и 3 леки автомобила, съобщи в. \"Струма\". Стойността на щетите е в процес на установяване. По предварителна информация става въпрос за имуществена вреда за над 100 000 лева.  \r\nПалежът е извършен малко след 22 ч. на 24-и срещу 25 февруари. Цялото Ново Делчево е шокирано от палежа на автопарка на техния съселянин. Кметът Валентин Апостолов не пожела да коментира случилото се. \r\nРайонът около паркинга и склада на Джавалеков е охраняван с видеонаблюдение. Разследващите разчитат извършителите на палежа да бъдат установени от иззетите видеозаписи от камерите.  \r\nВ селото Георги Джавалеков е известен като един от най-големите търговци на техника за земеделското стопанство, дори отдава такава под наем. Има и товарни автомобили за превоз над 10 тона. Търговската си дейност той е започнал преди 10 години.  \r\nДжавалеков е собственик на оранжерии за ранно отглеждане на зеленчуци. Има двама сина, разделен е с първата си съпруга, живее на семейни начала с жена от Сандански. Освен с камери районът около паркинга е охраняван и от пазачи, а достъпът до него е ограничен.  \r\n ", "date": "2018.02.27", "title": "Коктейл \"Молотов\" подпали автопарк на бизнесмен!"}
{"url": "http://www.bnews.bg/article/237738-nikolay_barekov_aman_ot_politicheski_ginki", "text": "Скандалната продажба на активите на ЧЕЗ на Гинка от Пазадржик позволи на Сидеров да излъже в ефир, не че нещо... Евродепутатът Николай Бареков моментално хвана лъжата и коментира: \"Сега разбирам защо телевизиите показват водещи без памет и налагат всякакви Гинки и калинки на екран. Защо ли телета-та от екрана ни взимат и нас за теле-зрители? Сутринта новата водеща на Нова, момиче на име Аделина май, удобно проспа една опашата лъжа на Сидеров - че БСП продала ЕРП- та с премиер Станишев...Не, скъпи господине, продаде ги НДСВ, а вашият началник сега тогава беше главен секретар на МВР. После самото ГЕРБ с вашия началник продадоха и остатъчния дял от 33%, за което сега Дянков, Трайчо и Прокопиев са подсъдими. Аман от политически Гинки!\"", "date": "2018.02.27", "title": "Николай Бареков: Аман от политически Гинки!"}
{"url": "http://www.bnews.bg/article/237766-zoran_zaev_predlozhiha_ni_4_imena_za_makedoniya", "text": "\r\nНа Македония са й предложени четири варианта за промяна на името, заяви премиерът Зоран Заев за агенция Ройтерс. \r\nПредложенията са Република Северна Македония, Република Горна Македония, Република Вардарска Македония и Република Македония (Скопие). \r\nЗапитан ще приеме ли Гърция някоя от тези опции, Заев отговаря \"Да, те предпочитат повече някои опции, някои не\". \r\nПремиерът казва, че остава открит въпросът има ли \"истинска необходимост\" от промяна на конституцията на Република Македония, както иска Гърция през последните месеци. \r\nЗаев е убеден, че ако с решението за името се запази достойнството на гражданите, те ще подкрепят това решение на референдум. \r\nВ интервю за германското списание \"Шпигел\", публикувано вчера, Заев каза, че промяна на конституцията не е приемлива.  \r\n ", "date": "2018.02.27", "title": "Зоран Заев: Предложиха ни 4 имена за Македония"}
{"url": "http://www.bnews.bg/article/237743-spetssadat_tsvetan_vasilev_e_redovno_prizovan_deloto_za_ktb_nay_nakraya_zapochna", "text": "\r\nСпециализираният наказателен съд даде ход на делото за КТБ, но то ще бъде разглеждано при отсъствието на основния обвиняем Цветан Василев. \r\nСлед като адвокатите на бившия банкер Цветан Василев изразиха позиция, че той е нередовно призован, поискаха отново делото да бъде отложено. Те отбелязаха, че има процедурни нарушения от страна на сръбските власти, които със съдебна поръчка от България са му връчили документите по делото, както и че Василев не е получил и не се е запознал с гражданския иск по делото.  \r\nДържавното обвинение в лицето на шефа на Спецпрокуратурата Иван Гешев отсече, че няма пречки делото да започне като допълниха, че Цветан Василев е редовно призован и фактът, че в момента срещу него се води дело по екстрадиция в Сърбия не е причина той да не се яви на днешното заседание.  \r\nСпецмагистратите заседаваха един час и определиха, че не са налице процесуални пречки за даване ход на разпоредителното заседание. Според съда, Цветан Василев е редовно призован и ако той иска да присъства лично по делото би могъл да заяви пред сръбските власти, че иска да бъде екстрадиран у нас.  \r\nТова е четвъртият опит на Спецсъда да даде ход на процеса. Подсъдимите са общо 18.  Припомняме, че на предишното заседание на 14 февруари стартът на делото КТБ отново бе отложен. Този път причината е неявяване на един от подсъдимите Георги Христов, който за втори път не присъства, защото бил болен. Съдът го глоби с 1000 лв.", "date": "2018.02.27", "title": "Спецсъдът: Цветан Василев е редовно призован! Делото за КТБ най-накрая започна!"}
{"url": "http://www.bnews.bg/article/237741-boyko_zapokitil_samoleta_na_rayanear_v_rumaniya_zaradi_kefa_mu_desetki_balgari_se_okazaha_v_blokada_chasove_nared_bez_hrana_i_informatsiya", "text": "От месеци насам Фейсбук прелива от негативни коментари за Бойко Борисов. Групата \"Обяви в Англия\" днес публикува официалния профил на премиера Борисов в социалната мрежа с коментар: \"Това е профилът му! Моля изразете мисли и чувства под постовете му!\" Сънародниците ни в Англия изразиха десетки коментари точно под този пост, от негативен по-негативен. Но интересното, което открихме сред тях бе, че сънародниците ни, които   въпреки че е пътувала за Пловдив, и ѝ е било отказано да кацне в София. Публикуваме без редакторска намеса: Mihaela Avkateva е написала:  Припомняме, че десетки българи се оказаха в блокада часове наред без храна и каквато и да е информация на летището в румънския град Тимишоара, след като самолетът им не можа да кацне у нас, а нискотарифният авиопревозвач „Райънеър” им предложи трансграничен транспорт… с автобуси по блокираните от сняг пътища. За това сигнализираха препатилите пътници. Те излетели в препълнения самолет от Лондон вчера в 15 ч. за Пловдив. Летището под тепетата обаче било затворено и машината била пренасочена първо към София, а после – към Тимишоара.", "date": "2018.02.27", "title": "Бойко запокитил самолета на \"Райънеър\" в Румъния! Заради кефа му десетки българи се оказаха в блокада часове наред без храна и информация!"}
{"url": "http://www.bnews.bg/article/237726-mariana_popova_se_sgodi", "text": "Мариана Попова показа годежен пръстен на ръката си и смени статуса си във Фейсбук на \"сгодена\". \"Когато има смисъл! Тя каза най-истинското ДА в живота си!\", допълни поп певицата към снимката си със стилен годежен пръстен. \r\nМариана и Веселин Плачков са заедно повече от година. От няколко месеца около тях се върти спекулацията, че чакат дете. През януари във Фейсбук се появи снимка, на която Плачков позира с ръка върху корема на Попова. \r\nМариана има дете Мария Магдалена от дългогодишната си връзка с италианеца Ханес. Актьорът също има дъщеря Андреа от последния си брак. \r\nПреди Коледа той заяви: \"За момента мога да кажа, че имаме две прекрасни деца и ако съдбата е рекла, ще имаме още 12. Когато се превърне в самоцел, то обикновено не става, затова не искам да давам еднозначен отговор.\" \r\n ", "date": "2018.02.27", "title": "Мариана Попова се сгоди"}
{"url": "http://www.bnews.bg/article/237733-vnimanie_kakvo_da_napravim_na_patya_pri_uslozhnena_obstanovka", "text": "През следващите дни се очакват различни по сила и интензитет метеорологични явления. Спазването на няколко прости правила може да предпази нас, нашите близки и имущество при възникването на обилен снеговалеж, снегонавявания и силен вятър, съобщиха от МВР. Какво  ъветват експертите: Ако не е крайно наложително, отложете пътуването си – възможно е за определен период от време част от пътищата да се окажат затворени поради навявания. Изберете първокласните пътища, те се почистват с предимство. Карайте бавно и внимавайте, когато минавате покрай сгради, електропроводи и дървета. Облечете топли дрехи и подходящи обувки, вземете със себе си достатъчно вода и храна. Ако по пътя забележите затрупани автомобили, маркирайте мястото и веднага съобщете за това на тел. 112. Окажете помощ на изпадналите в беда. Измръзналите части на тялото се разтриват със спирт и леко се масажират. Не разтривайте със сняг - тялото допълнително се охлажда и може да се нарани кожата. Когато трябва да вървите пеша се екипирайте с подходящи обувки и топли дрехи. Избягвайте да се придвижвате сами, движете се далече от сгради, електропроводи, стълбове и дървета, вземете мерки против измръзване на крайниците. Носете лекарства и термос с чай или други топли и подсладени напитки. Ако сте в къщи, изключете тока, водата и газта, затворете плътно вратите и прозорците; Не оставайте на открито, веднага потърсете място за подслон, защото има опасност от падащи отломки от сградите и други предмети, които могат да ви наранят. Смерчът засяга най-често покривните конструкции и горните етажи; Ако сте далеч от дома си, влезте в обществена сграда, подлез, потърсете сигурен подслон. Ако сте на полето или в планината, потърсете ниски места до отминаване на опасността.", "date": "2018.02.27", "title": "Внимание: Какво да направим на пътя при усложнена обстановка!"}
{"url": "http://www.bnews.bg/article/237735-vremeto_nyama_znachenie_v_prespite_se_rodi_detentse", "text": "Родилка от село Лозенец роди във верижна машина. Малко след 7 часа тази сутрин, екипи на РД ПБЗН Добрич и медицински лица са потеглили към село Лозенец, от където трябвало да извозят бъдещата майка към болницата в Добрич. Раждането обаче е започнало преди село Росеново, съобщи по радио „Добруджа” комисар Дарин Димитров. ", "date": "2018.02.27", "title": "Времето няма значение: В преспите се роди детенце!"}
{"url": "http://www.bnews.bg/article/237717-uzhasyavashto_kucheta_sa_ubili_balgarkata_v_kipar", "text": "\r\nНападение на бездомни кучета е версията, към която се е насочила кипърската полиция в разследването на смъртта на 46-годишна българска гражданка. \r\nБългарката П.М. бе намерена миналия четвъртък тежко пострадала в поле с картофи в района на град Пафос и почина по пътя към болницата, припомня \"Сайпръс мейл\", цитиран от БТА.  \r\n46-годишна българка бе открита преди дни от случаен минувач с множество рани в нива край кипърския град Пафос. Жената била все още жива и стенела от болки. Пристигналият на място екип на Спешна помощ я транспортирал до болницата в Пафос, но когато пристигнал, българката била починала. \r\nСпоред съдебно-медицинската експертиза тя е получила хеморагичен шок вследствие на многобройни наранявания, които е можело да бъдат причинени от земеделска машина.  \r\nПолицията е проверила голям брой селскостопански машини и е разпитала фермери в района, но не е открила до момента следи в тази посока.  \r\nКипърската полиция е получила информация, че в района бродят бездомни кучета, както и че много от фермерите имат кучета.  \r\nГолям брой собственици на кучета са призовани в полицейския участък на Пафос за разпит, съобщава \"Сайпръс мейл\". Жената е била пристигнала в Пафос четири дни преди инцидента, заедно с партньора си, за да си търси работа, пише още изданието.  \r\n ", "date": "2018.02.27", "title": "УЖАСЯВАЩО: Кучета са убили българката в Кипър!"}
{"url": "http://www.bnews.bg/article/237731-mediya_na_babish_dve_balgarski_banki_sa_obeshtali_otpuskane_na_kredit_na_ginka", "text": "Две български банки са обещали отпускане на кредит на дружеството \"Инерком - България\", което бе избрано да закупи активите на ЧЕЗ - България. Това съобщава чешкото издание \"Лидове новини\" (Lidovy Noviny), което е собственост на Андрей Бабиш, цитирано от БНР. Една от банките обещава да финансира фирмата на Гинка Върбакова, създадена специално за сделката с чешкия енергиен гигант ЧЕЗ, със 180 милиона евро, а другата - с 80 милиона евро. В публикацията се уточнява още, че друга българска банка ще поеме ангажимент за рефинансиране на съществуващи вече заеми на дружеството от Европейската банка за възстановяване и развитие. Вчера в подробен материал за сделката с българската компания, \"Лидове Новини\" съобщи, че \"Инерком - България\" е предложила комбинирано финансиране от три източника, като в това число собствени активи, банкови гаранции и офшорни компании. Тогава в предаването ни \"Преди всички\" Веселин Вачков от \"Лидове новини\" уточни, че голяма част от кредиторите на сделката са свързани с международното разследване за укриване на данъци \"Парадайз пейпърс\". По-късно от \"Инерком - България\" отхвърлиха тази информация. Съвсем друго обаче се разбира от думите на говорителя на ЧЕЗ Ладислав Крших пред чешкото издание: „ Преди официалното подписване на договора не може да искаме официално потвърждение – сделката беше подписана в петък”.  като има информации, че клауза по договора прави задължението предсрочно изискуемо при продажба на ЧЕЗ-България на нестратегически инвеститор. До момента няма яснота дали това задължение трябва да бъде върнато веднага. „Лидове Новини” твърди, че ББР ще трябва да осигури 65 млн. евро за рефинансиране. Според чешката медия финансиране е дошло от две офшорни компании, „Глобъл Виктори Тръст” (100 млн. евро) и „Скор Трейд” (67 млн. евро). По-ранни публикации ги свързват с руско-грузинския бизнесмен Паата Зурабиевич Гамгонеишвили. Чешкото издание е собственост на бившия чешки премиер Андрей Бабиш. Милиардерът посети България в края на февруари, когато правителството му беше в оставка след като не получи вот на доверие от парламента. Бабиш се отказа от имунитета си малко преди това, за да бъде разследван по подозрения за незаконно получени преди години европейски субсидии от негова фирма. След срещата му българския премиер Бойко Борисов двамата не коментираха предстоящата сделка с ЧЕЗ. Изданието Lidovy Noviny обаче често пише за сделката, като неведнъж е отбелязвало за съществуващи съмнения около източника на средства на компанията \"Инерком груп\".", "date": "2018.02.27", "title": "Медия на Бабиш: Две български банки са обещали отпускане на кредит на Гинка"}
{"url": "http://www.bnews.bg/article/237749-emiliya_mami_s_falshiv_godezhen_prasten_foto_fakt", "text": "Наблюдателни фенове изловиха фолк дивата Емилия в супер гаф. Певицата лично се похвали в няколко предавания, че е сгодена, но пръстенът се оказа, че не е от новия й любим Жорж Башур, твърди HotArena.. Бижуто на изпълнителката краси ръката й от 2008-ма година, става ясно от стара снимка на Емилия. Според информация, идваща от Емилия, скъпото украшение е с диаманти, което също не граничи с истината. Диаманти също липсват по него, въпреки излезлите клюки, че е обсипано с такива. Ще има ли наистина сватба, дивят се вече в мрежата, след като се предполага, че може би годеж може изобщо не е имало. Самата Емилия пък слага каруцата пред коня и вероятно избързва с мераците. „Оплаква се, че иска да пази личния си живот от жълтите медии, а сама ходи по предаванията да се хвали кой е мъжът до нея”, недоумяват в социалните мрежи.", "date": "2018.02.27", "title": "Емилия мами с фалшив годежен пръстен! (ФОТО ФАКТ) "}
{"url": "http://www.bnews.bg/article/237720-niskotarifnata_raynear_pak_se_izlozhi_desetki_balgari_sa_v_rumaniya_vmesto", "text": "Десетки българи са блокирани часове наред без храна и каквато и да е информация на летището в румънския град Тимишоара, след като самолетът им не можа да кацне у нас, а нискотарифният авиопревозвач „Райънеър” им предложи трансграничен транспорт… с автобуси по блокираните от сняг пътища. За това сигнализираха препатилите пътници. Те излетели в препълнения самолет от Лондон вчера в 15 ч. за Пловдив. Летището под тепетата обаче било затворено и машината била пренасочена първо към София, а после – към Тимишоара. Капитанът на „Райънеър” заяви, че ще бъдем настанени в хотел и днес ще бъдем извозени дали до Пловдив, или до София. От 21 ч. вечерта ние стоим на летището. Нищо не е осигурено, просто ни стовариха на летището и чакаме от 9 часа”, разказа пред bTV една от блокираните – Даниела Стоилова. По думите й от авиокомпанията предложили автобусен транспорт: „Автобусите приличаха на автобуси на градския транспорт, без тоалетна. 60 човека от групата се качиха на този автобус. Останалите 130 отказахме, защото не виждаме в това време как ще стигнем до България”. Към момента Стоилова и останалите на аерогарата нямат контакт със заминалите. Тези, които не поели риска да тръгнат през нощта при тежка зимна обстановка, получили по един ваучер за 5 евро – достатъчни за по едно кафе и минерална вода. „Една майка, която е с малко бебе, помоли да й осигурят памперси и храна за бебето, при което й казаха, че всичко е затворено и няма как да й помогнат”, посочи Стоилова. От „Райънеър” казали, че чакат отварянето на офиса в Дъблин, за да излязат с решение на ситуацията. Информация чака и консулът ни в Букурещ Мирчо Иванов. Той също призна, че няма връзка със заминалите с автобус български граждани.", "date": "2018.02.27", "title": "Нискотарифната \"Райнеър\" пак се изложи, десетки българи са в Румъния, вместо..."}
{"url": "http://www.bnews.bg/article/237729-sluchka_v_bryukselskata_brasnarnitsa_botsat_na_boyko", "text": "Щом всяка Гинка може да отмъкне ЧЕЗ – поне да внимаваме окончателно да не ни отмъкнат достойнството. \r\nЕдин боц ще свърши работа, стига да се намери храбрец. \r\nИначе Гинчето е подходящ купувач – тя не познава Бойко, не познава никого, и нея никой не я познава. \r\nЗа тази история следващия път – сега за боца. Кулоарите на Европарламента - 23 февруари, около 13 часа, видяно по Канал-3. \r\nБойко отговаря на въпроси на български журналисти. \r\nОбяснява, колко сложна е предстоящата среща с Ердоган.  \r\nИ още: трябва да сме единни, солидарни един към друг. \r\nЕдин към друг – това се отнася за страните-членки на ЕС. \r\nВ това време нечия ръка го перва по главата. \r\nНего – премиерът на страната, която председателства Съвета на Европа. \r\nЕто ти израз на солидарност. Докато Юнкер се изнизва, Бойко обяснява: \r\nМеркел казала преди малко на Ципрас, че се е подстригал като Бойко. \r\nСега Юнкер го подсещал за това. \r\nИ продължава: трябва да се уважаваме, уважаваме, уважаваме. \r\nУважение в бръснарница. Тук-там отбелязаха новото буйство на Юнкер – по-скоро снизходително, с неудобство, както се отнасят в училище към нелепите шеги на някой дебил.  \r\nНо проблемът на Юнкер е сериозен, освен, че е срамен. \r\nДесетина дни по-рано разроши косата на лидерът на либералите в Европарламента. \r\nНе остана ненацелуван еврошеф или премиер. \r\nИзраз на какво е това? Юнкер и неговите изстъпления трябва да бъдат изследвани от човек като бившият британски външен министър Дейвид Оуен, автор на книгата „Болестите във властта“. \r\nЮнкер е напълно подходяща илюстрация на „синдрома на хюбриса“, който Оуен анализира дълги години. \r\nАкт на „хюбрис“ е, „когато овластено лице с арогантна гордост и самочувствие се отнася нагло и пренебрежително към другите“. \r\nСпоред Оуен „хюбрис“ е и ЗАГУБА на способности. Опияненият от властта си Юнкер - ако продължават безропотно да понасят безразсъдните му жестове, спокойно може да пренесе безгрижното си поведение и при решаването на съдбоносни за Европа проблеми /ако вече не го прави/. Бойко, който очевидно е загрижен, дали Историята ще го запомни и приюти, разполага – поне за себе си - с едно добро решение. \r\nПри следващото перване на Бръснаря да го награди с един здрав шут.  \r\nТой ще му донесе милион пъти по-голяма известност, отколкото головете, които вкарва като „бистришки тигър“. \r\nИ мястото му в Историята ще бъде гарантирано. \r\nТя със сигурност ще запази някакво симпатично свидетелство за бунта на Малкия Балкански Лъв срещу Разпасания Властелин на Европа /това не е преувеличено, щом го търпят въпреки цялата му разюзданост/. Един боц в гърба на Жан-Клод - може и по-надолу - направо ще бъде безценен, все едно, че си спечелил някаква Балканска война. Но и преди миражния/невъзможния боц на Бойко, все трябва да се намери някой журналист, който да пита Жан-Клод Бръснаря, как самият той си обяснява своите безразсъдства. И заразни ли са те – могат ли да оглупят и останалите „лидери“ и, в края на краищата, окончателно да опропастят/осквернят и самата политика. Юнкер очевидно губи себе си - разтваря се в собственото си опиянение. \r\nТрябва да сме съвсем слепи, за да не забелязваме това \r\nТой ни подсеща за думите на древноримския поет Ювенал:  \r\n„Кой ще надзирава надзирателите? Кой ще пази пазачите?“", "date": "2018.02.27", "title": "СЛУЧКА В БРЮКСЕЛСКАТА БРЪСНАРНИЦА \r\nБОЦЪТ НА БОЙКО?"}
{"url": "http://www.bnews.bg/article/237721-biyachat_s_traba_v_kazanlak_chovek_na_razsledvasht_politsay_shte_go_prikrie_li", "text": "Задържаният за боя с метална тръба в Казанлък е брат на разследващ полицай от града.  \"Фейсбук\" завря от коментари за поредния случай на агресия на пътя. Стана ясно още и, че набитият водач е двойно по-възрастен от Тодор, пише \"Телеграф\". След като видеото намира място в социалната мрежа, стотици са коментирали ситуацията. Мнозина са написали, че биячът с тръбата се ползва с полицейска защита, защото брат му е разследващ полицай. Задържаният Тодор Пашов няма криминални регистрации преди да удари \"опонента\" си, той строшил с тръбата страничното стъкло на автомобила \"Фолксваген\". Причината за агресивното му поведение били обидни реплики, отправени от 65-годишния му \"колега\" на улицата заради уж отнето предимство, коментира началникът на РУ \"Полиция\" - Казанлък, Стойчо Крачолов. Той потвърди, че Пашов има брат, разследващ полицай, но това нямало да се отрази по никакъв начин на досъдебното производство. Нямало данни биячът и пострадалият да са били пияни. В понеделник от районната прокуратура в града на розите разпространиха допълнително съобщение, според което възрастният водач извадил сопа, с която е нанесъл щети по автомобила на Пашов. Тодор е предал доброволно тръбата и е представил медицинско свидетелство, според което също е пострадал от нанесените му удари. \r\n ", "date": "2018.02.27", "title": "Биячът с тръба в Казанлък човек на разследващ полицай, ще го прикрие ли?"}
{"url": "http://www.bnews.bg/article/237718-sluzhitelite_na_zatvorite_v_zhelyazna_hvatka_okolo_tsacheva_protestite_shte_badat", "text": "Нов национален протест организира Синдикат на служителите в затворите в България на 10 март. Той ще е под надслов „Европа и за нас“ и ще протече като митинг – шествие, което ще премине от площада пред Министерство на правосъдието през Министерство на финансите до сградата на Министерския съвет. Синдикат „Охрана“ също ще участва с целия си капацитет от възможности в насрочената инициатива. До 10 март пред местата за лишаване от свобода ще има протести още пред затворите в Бобов дол, Ловеч, Стара Загора, Варна и Пазарджик. \r\n  \r\nВ Стара Загора поредният протест е на 6 март от 17 часа пред Съдебната палата. \r\n  \r\nОт синдикалните организации настояват за повече средства за заплати на служителите на специализираните дирекции подчинени на министъра на правосъдието още в рамките на настоящата година. Въпросът беше обсъден на поредица срещи с ръководството на Министерството на правосъдието но проблемът остана нерешен. \r\nДо края на седмицата УС на Синдикат на служителите в затворите в България ще отправи искане за информация по въпроса какъв е общият размер на определените разпределените и получените бонуси,  премии или допълнителни възнаграждения изплатени на всеки един от членовете на политическия кабинет в периода 1 януари – 31 декември 2017г. \r\nПаралелно с протестите, които ще продължат да се провеждат по места съгласно приет план за действия, ръководството на Синдикат на служителите в затворите в България ще изпрати ново писмо с ясно послание до министър-председателя на България, че пенитенциарната общност няма да търпи безпрецедентната арогантност и скандалното финансиране на сектора за сигурност в неин ущърб, съобщава Дарик.", "date": "2018.02.27", "title": "Служителите на затворите в желязна хватка около Цачева, протестите ще бъдат..."}
{"url": "http://www.bnews.bg/article/237719-bomba_sdelkata_za_prodazhbata_na_chez_nyama_kak_da_bade_razvalena", "text": "  Големите играчи нямаха апетит да инвестират в България, енергийният сектор е в трудна ситуация, обяви той пред БТВ. Той не вижда нищо притеснително във факта, че Гинка Върбакова, собственик на непознатата доскоро фирма „Инерком България”, купува акциите на ЧЕЗ. Баран е убеден, че в Прага добре са проверили фирмата и дали всичко е прозрачно. Предполагам, че колегите от ЧЕЗ са си свършили работа, допълни той. По думите му всеки, който е следил информацията по сделката, е можел да види всички кандидат-купувачи от 2016 г. насам. Баран обясни, че ЧЕЗ е решила да се изтегли от българския пазар след скандала с т. нар. надписани сметки през 2013 г., когато падна първото правителство на Бойко Борисов.  Петр Баран смята, че ", "date": "2018.02.27", "title": "БОМБА: Сделката за продажбата на ЧЕЗ няма как да бъде развалена"}
{"url": "http://www.bnews.bg/article/237767-sadat_reshi_dizelovite_avtomobili_sa_zabraneni", "text": "Градовете в Германия вече могат да налагат забрана за движение на стари дизелови автомобили. Според решение от днес на германския Върховен административен съд всяка градска управа ще може да забранява напълно или само в определени части на града движението на стари коли, които не покриват необходимите екологични стандарти. Решението на съда се отнася само до Дюселдорф и Щутгарт, но на практика дава зелена светлина на всички градове в страната. \r\nОчаква се то да повлияе драматично върху цената на дизеловите автомобили, а автоиндустрията ще бъде принудена да инвестира в скъпи модификации или напълно да закрие цели линии от определени модели. \r\nДнешното решение на съда идва след като германската неправителствена организация „Грижа за околната среда” заведе дела срещу властите в Дюселдорф и Щутгарт в опит да ги принуди да вземат по-радикални мерки срещу мръсния въздух. Според съда двата града могат да налагат забрани за движение на всички стари модели дизелови коли, които не покриват екологичните стандарти. Забраната може да важи както за целия град, така и само за централната му част. Въпреки че се отнася само до Щутгарт и Дюселдорф решението на практика дава зелена светлина на всички градове в страната. \r\nПрез 2017 над 70 града в Германия, включително Мюнхен и Кьолн, са имали нива на азотен диоксид над позволената норма в ЕС. \r\nСтановището на съда поставя в несигурност шофьорите на милиони дизелови автомобили в страната, които могат да се окажат собственици на коли, които не могат да ползват и чиято цена ще се срине, предаде Дарик.", "date": "2018.02.27", "title": "Съдът реши: Дизеловите автомобили са забранени!"}
{"url": "http://www.bnews.bg/article/237763-rumen_ovcharov_mislyat_che_kato_vzemat_chez_i_izvednazh_shte_se_vidyat_s_pari", "text": "това заяви в БТВ Румен Овчаров. Според него, ако това се случи, цената на тока ще бъде вдигната моментално, защото фирмата на Гинка няма как да покрие парите, които са й нужни в момента за купуване на акциите. „Твърдят, че държавата не може да се намеси в сделката – лъжа. Иван Иванов (от КЕВР – б.р.) бяга от отговорност. Законът дава възможност на КЕВР да се намеси изключително категорично – може просто да не дава разрешение за сделката”, заяви бившият министър на енергетиката Румен Овчаров в предаването „Лице в лице”. По думите му в целия скандал с продажбата на ЧЕЗ по-интересният въпрос е не откъде ще дойдат парите за купуването на дружеството, а кой ще ги плаща след това. Въпреки това той подчерта, че докато стане време да се плащат тези пари и да се вдига цената на тока, до тогава най-вероятно и битовите, и индустриалните потребители ще излязат на свободния пазар и ще могат да избират от кого да купуват електроенергия. категоричен е Овчаров. Той е категоричен, че Гинка Върбакова няма никаква роля в сделката и трябва да помисли как да се измъкне от ситуацията.  ", "date": "2018.02.27", "title": "Румен Овчаров: Мислят, че като вземат ЧЕЗ и изведнъж ще се видят с пари!"}
{"url": "http://www.bnews.bg/article/237723-babh_ubila_nezakonno_poveche_ot_100_ptitsi", "text": "Българската агенция по безопасност на храните е умъртвила незаконно повече от 100 птици. Сред тях има и представители на защитен вид, съобщи организацията за защита на животните \"Четири лапи\". На 20 февруари органите на ГКПП “Дунав мост II“ намират животни, превозвани нелегално в лоши условия. Те са от видовете алпаки, мечета и птици - гъски, патици, гълъби и патета - близо 300 на брой, без ветеринарномедицински документи, които да удостоверят техния произход и здравен статус. Според превозвача им техният произход е от Белгия и Унгария.  124-те птици са конфискувани от РИОСВ - Монтана и изпратени в Зоологическа градина - София, която разполага с карантинен център, където остават за няколко дни. Експертите в зоопарка установяват, че сред птиците има и един защитен вид. На 23 февруари обаче Областна дирекция по безопасност на храните - София издава заповед за умъртвяването им.  Според \"Четири лапи\" умъртвяването на птиците е в разрез с българското законодателство. Те са били евтаназирани от ветеринари на БАБХ, които нямат това право, обясни пред ОFFNews Явор Гечев от организацията. \"Те са си превишили правата, те са само контролиращ орган\", категоричен е той. И се оказва прав - чл. 179 от Закона за ветеринаромедицинската практика гласи: \"Евтаназия на животни се извършва от ветеринарен лекар, който упражнява ветеринарномедицинска практика, с лицензиран ВМП\". Ветеринарите на БАБХ обаче нямат право да евтаназират животни, тъй като не са практикуващи лекари. Единственият случай, в който могат да го направят, е при епидемия, каквато в момента у нас няма.  От агенцията обясняват действията си с опасения от зараза с птичи грип, която би могла да дойде от Европа:  \"През периода 2016 - 2018 г., високопатогенната инфлуенца по птиците тип А (птичи грип HPAI H5N8) предизвика една от най-големите епидемии по отношение броя на огнищата на домашни птици, географската площ и броя на мъртвите диви птици, регистрирана в Европейския съюз. Епидемията на заболяването засегна и България през 2016 г. до 2017 г. и доведе до мащабни икономически загуби за държавата и за бизнеса (над 6 000 000 загуби, затваряне и ограничения на движение и търговия на животни, загубен статус по отношение на здравеопазване на животните в държавата). Въз основа на това и предвид епизоотичната обстановка в Европа по отношение на високопатогоенна и нископатогенна инфлуенца по птици, рисковете, които крие движението на домашни и диви птици с неясен здравен статус и за целите на опазването на здравето на животните в зоологическата градина и страната като цяло, е взето решение птиците да бъдат умъртвени по хуманен начин\", пишат в прессъобщение от БАБХ. Нито в Белгия, нито в Унгария има огнища на птичи грип, твърдят и от \"Четири лапи\", но д-р Александра Митева – началник отдел \"Хуманно отношение към животните\" към БАБХ, заяви пред OFFNews, че в Унгария в момента има огнище на заразата. Освен по отношение на евтаназията, БАБХ правят нарушение и на процедурата по изземане на животните. Според пресцентъра на софийския зоопарк птиците са взети от органите на БАБХ без съответните документи, а РИОСОВ - Монтана не е издавала протокол за освобождаването на птиците от спасителния център. От зоопарка коментираха пред OFFNews, че са взели мерки за преразглеждане на решението от страна на БАБХ. Те подават жалба в Административен съд - София. Според тях животните идват от чужбина в добро здраве. В късните следобедни часове вчера съдът излезе с решение, че БАБХ трябва да спре процедурата по евтаназия. Но решението излиза твърде късно - животните от няколко часа вече са умъртвени в Радомирско. Сега организация \"Четири лапи\" е решена да сезира прокуратурата за случилото се и призова за оставките на изпълнителния директор на БАБХ Дамян Илиев и на директора на ОДБХ-София Камен Николов.", "date": "2018.02.27", "title": "БАБХ убила незаконно повече от 100 птици!"}
{"url": "http://www.bnews.bg/article/237722-radina_borshosh_pripada_na_snimachnata_ploshtadka_zdravoslovni_problemi_machat_aktrisata", "text": "Радина Боршош призна за големи здравословни проблеми. Младата актриса припаднала по време на тренировки за филма „Привличане“, в който играе една от главните роли. Самата Радина призна, че има проблеми с вестибуларния апарат. \r\n„Щастлива съм, че съм част от семейството на „Привличане“. Благодаря на Иван Вацов за този американски привкус на филма, за който говорят всички“, поде тя по време на пресконференция. Освен че благодари на колегите си от екипа, актрисата призна, че е имала здравословни проблеми по време на снимките. Тя е започнала доста по-рано от партньора си треньорките в залата по танци при Атанас Месечков. \r\n„По-голямо дърво съм просто. Без шоколад не влизах в залата, повдихаше ми се. Вестибуларният ми апарат е на много ниско ниво. Трябва да си намериш точка и да се центрираш в нея при въртенията, аз не се справих и припадах“, казва актрисата, цитирана от ШОУ.", "date": "2018.02.27", "title": "Радина Боршош припада на снимачната площадка, здравословни проблеми мъчат актрисата"}
{"url": "http://www.bnews.bg/article/237728-iznenada_yusein_bolt_stana_futbolist_obleche_ekip_na_bivsh_tim_na_stoichkov", "text": "Южноафриканският \"Мамелъди Съндаунс\" е отборът, с който Юсейн Болт е подписал първия си професионален футболен договор. Това стана ясно, след като бившият тим на Христо Стоичков оповести новината в профила си в Туитър.  \"Футболът никога няма да бъде същият\", написаха от клуба в социалната мрежа. Очаква се по-късно днес световният рекордьор на 100 и 200 м да бъда официално представен като ново попълнение. 31-годишният бивш лекоатлет неведнъж е заявявал, че има желание един ден да стане футболист, а мечтата му е да облече екипа на \"Манчестър Юнайтед\".", "date": "2018.02.27", "title": "ИЗНЕНАДА: Юсеин Болт стана футболист, облече екип на бивш тим на Стоичков"}
{"url": "http://www.bnews.bg/article/237714-siderov_popilya_dobrev_kato_kakav_se_izkazva_dobrev_toy_e_nezakonen_deputat", "text": "\"Делян Добрев е най-уникалният случай в българския парламентализъм. Той е депутат в оставка. Вкопчил се е в парламента и стои там като незаконен депутат. Конституционният съд ясно се произнесе по казуса му.\" отсече по Нова тв Волен Сидеров по повод изказването на гербера, с което \"Той просто трябва да напусне парламента и няма право да се изказва. Как може да размества партии в коалиционното споразумение. Не знам какво го движи този млад човек, но ръководството на ГЕРБ трябва да вземе мерки. Ще говорим с тях\", каза патриотът, намеквайки за предстоящата среща на коалиционерите по повод оставката на енергийния министър Теменужка Петкова и предстоящото решение кой да бъде поставен на нейно място. \"Не ме интересува какво смята Делян Добрев, той за мен не е фактор\", добави Сидеров. \"Категорично съм против Истанбулската конвенция. После стана ясно, че Марешки и групата му биха я подкрепили. Ръководството на парламентарната група на ГЕРБ си беше подготвила гласуване, в което тази конвенция щеше да мине. Това говори много, но се радвам, че се отказаха\", заяви Сидеров. От думите му стана ясно, че темата за евроизборите тревожи обединените патриоти, защото могат и да не успеят да докопат депутатско място:  \"Следващите избори са за евроизборите. Там не трябва да сме разделени. Хората и без това не обичат да гласуват на тези избори. Тогава няма да имаме шанс. Ако се явим по отделно ще имаме по-нисък процент и хората ще си кажат \"Ето, те се разпадат и сриват\". Не трябва да мислим как по отделно, а как при всички обстоятелства, въпреки различията в характерите, да бъдем заедно\", смята лидерът на \"Атака\". Той обясни и че има идея да подготви промяна в закона за блокираща квота от 34% заради сделката за ЧЕЗ. \"Подготвям го това с колеги от \"Атака\", ще го внесем и ще видим как реагират всички\", каза той и разкритикува Петкова: \"Теменужка трябваше да каже защо подава оставка и какви са й аргументите. Смяната на един министър не трябва да става драма.\" \r\n ", "date": "2018.02.27", "title": "Сидеров попиля Добрев: Като какъв се изказва Добрев? Той е незаконен депутат!"}
{"url": "http://www.bnews.bg/article/237715-avstriyskiyat_kantsler_sebastian_kurts_se_razbolya_za_borisov_no_ozdravya_za_moskva_i_putin", "text": "Вътре в ЕС се заформя нещо подобно на Австроунгарската империя и ние отново сме на грешната страна.Вишеградската четворка:\"Подготвяният от председателстващата ЕС България,проект (за мигрантите), за  нас е абсолютно неприемлив“. Оказва се,че и Австрия и канцлерът Себастиан Курц, са против. \r\nПутин ще се срещне в Москва с австрийския канцлер Себастиан Курц,който пристига на  работно посещение в Русия. Това пише Йордан Халачев в yphalachev.blogspot.bg Според пресслужбата на Кремъл се планира да се обсъдят текущото състояние и перспективи за по-нататъшно развитие на двустранните отношения, особено в областта на търговията, икономиката, енергетиката, културата и хуманитарната област. Ще се проведе и обмен на мнения по съответните международни и регионални въпроси. \r\nНай-голямото разминаване на Курц с Борисов е за Турция и Ердоган. Курц за разлика от Борисов смята, че предвид значителните нарушения на правата на човека, Турция няма място в ЕС. \"Не искам да приема, че ЕС наблюдава това и се преструва, че нищо не е станало\", заяви той. \"Според мен Турция, особено предвид политиката през последните години, няма място в ЕС\", подчерта той в интервю. \r\nТой добави, че би било честно да се прекратят преговорите с Анкара за присъединяване, но отбеляза, че в момента мнозинството в ЕС не подкрепя тази идея и изрази оптимизъм, че това ще се случи скоро. \r\nСпоред него \"Турция се опитва да окаже значително влияние на турската общност в Австрия, Германия и други страни и да попречи на интеграцията на турците\". \r\nАвстрия не иска бежанци. Австрия се противопостави на квотите за разселване на бежанци в Европа и обяви, че това пречи на ЕС. \r\n\"Принуждаването на страните от ЕС да приемат бежанци не води Европа към напредък. Дискусията няма смисъл\", заяви новият австрийски канцлер Себастиан Курц в интервю за \"Билд ам зонтаг\". \"Мигрантите, които се насочват към Европа, не искат да отидат в България или Унгария. Те искат да отидат в Германия, Австрия или Швеция\", допълни той, цитиран от БТА. \r\nДокато беше външен министър, Курц критикуваше решението на германската канцлерка Ангела Меркел да приеме в страната си над един милион мигранти през 2015 година. След като зае поста австрийски канцлер,управлявайки в коалиция с крайнодясната Австрийска партия на свободата (АПС), той застана на страната на централноевропейските страни и Вишеградската четворка, които се противопоставят на подкрепяните от Германия предложения за разселване на търсещите убежище в ЕС. \r\nВместо да се влагат усилия в една провалена според него политика, Курц призова ЕС да подкрепи, \"може би с военна сила\", усилията да се окаже помощ на мигрантите в родните им страни или в съседни страни. \r\nВишеградската четворка:\"Подготвяният от председателстващата ЕС България,проект (за мигрантите),за нас е абсолютно неприемлив“.Оказва се,че и Австрия е против. \r\n Вишеградската четворка на нож срещу проекта на България за мигрантите,Словакия, Чехия, Полша и Унгария никога няма да приемат прокарваните в ЕС принудителни механизми за разпределяне на бежанците в алианса\", заяви словашкият премиер Роберт Фицо. \r\n\"Словакия, Чехия, Полша и Унгария никога няма да приемат прокарваните в ЕС принудителни механизми за разпределяне на бежанците в алианса\", заяви словашкият премиер Роберт Фицос,съобщи Канал 3. \r\nПред репортери премиерът на Словакия, която е от Вишеградската четворка, заяви: “Вишеградската група никога няма да се съгласи с миграционните квоти в ЕС. \r\n\"Подготвяният от председателстващата ЕС България проект за нас е абсолютно неприемлив“. \r\nСтраните от Вишеградската група смятат, че за борбата с нелегалната миграция трябва да бъдат укрепени външните граници на Евросъюза и да бъде оказана помощ на страните от Близкия изток и Северна Африка, откъдето бежанският поток се насочва към Европа, каза Фицо в хода на срещата на върха на ЕС в Брюксел. \r\nПосещението на Орбан бе \"трън в задника\" на българското председателство на Съвета на ЕС,вероятно затова се и \"разболя\" новият австрийски канцлер. \r\n Господарите на Борисов очакват да изгражда  консенсус по спорни за ЕС въпроси, докато \"големият му приятел\" Орбан не помага особено с декларацията си от неделя, че \"сме изправени от опасност, която идва от Запада, от политици в Брюксел, Берлин и Париж\". \r\nОрбан се поклони на Българската православна църква за борбата й срещу ислямизацията и за запазване на семейството и обяви,че недолюбваното от Брюксел християнството е последният шанс за Европа. \r\nНяма да се подчиня на Брюксел, на Берлин и на Париж за мигрантите. \r\n Орбан,Курц и Фицо би трябвало да се срещат не с Борисов,а с Президента Радев и със Светия Синод на БПЦ.", "date": "2018.02.27", "title": "Австрийският канцлер Себастиан Курц се разболя за Борисов, но оздравя за Москва и Путин"}
{"url": "http://www.bnews.bg/article/237716-271_mln_lv_sa_dalgovete_na_nzok_goranov_poznava_li_chislata", "text": "271 млн. лв. са дългове на Здравната каса към чужди фондове, става ясно от проверката на Надзорния съвет към НЗОК. Това показва, че твърденията на професор Камен Плочев се верни. Просрочените задължения са 133 млн. лева. Числото драстично се разминава с това в годишния отчет при финансовия министър Владислав Горанов – 77 милиона лева. Именно тази разлика стана повод министърът на здравеопазването Кирил Ананиев да поиска оставката на управителя на НЗОК – професор Плочев. Припомняме, че според финансовия министър Владислав Горанов в официалните документи на НЗОК пишело, че просрочените задължения са едва около 7 милиона лева. Към момента управителят на НЗОК е в болничен. Фондът няма и подуправител.   До спора и поисканата оставка се стигна, след като преди седмица Камен Плочев поиска помощ от Народното събрание, за да може НЗОК да се разплати с европейски здравни каси за лечение на българи в съответните страни. Тогава министърът на здравеопазването Кирил Ананиев поиска оставката му.  Шефката на Надзорния съвет  на Касата Жени Начева обясни разминаването в представените данни със \"системни нарушения на вътрешнонормативни документи от поредица от оперативни ръководства\". Проблемът е възникнал през 2015-2016 г.  Тя даде да се разбере, че е предвидено през тази година касата да изплати 73 млн. лева от просрочените 133 млн. лв. \"Възложихме на управителя на НЗОК до 10 март да предложи погасителни схеми към съответните държави, подали искове. Предстои и извършване на анализ по видове диагнози, по които български граждани се лекуват в чужбина, за да се направят задълбочени преценки по какъв повод се налага лечението им в чужбина\", съобщи Начева. Начева отрече да се налагала актуализация на бюджета на касата, но посочи, че ще бъдат наложени административни санкции, за което се очакват предложения от управителя на касата, което няма да попречи на сключването на Националния рамков договор. Припомняме, че в събота Българският лекарски съюз одобри подписването на документа, като призова финансовия министър да не се меси в преговорите с касата и наблегна, че неизплатените пари за лечение на българи в чужбина не трябва да се обвързват с отделените за лечение в страната средства, защото става дума за различни пера в бюджета.", "date": "2018.02.27", "title": "271 млн. лв. са дълговете на НЗОК, Горанов познава ли числата?"}
{"url": "http://www.bnews.bg/article/237734-balgariya_v_ledena_pregradka_chastichno_bedstveno_polozhenie_mesta_bez_tok", "text": "Частично бедствено положение е обявено в община Главиница, Силистренска област. То обхваща четири селища в общината. Обстановката е тежка поради снеговалежа и силния вятър, който образува навявания. Затворени са пътищата в направленията Главиница-Сокол-Зафирово-Долно Ряхово-Малък Преславец и Главиница-Сокол-Суходол-Бащино. \r\n  \r\nЧастичното бедствено положение ще бъде отменено при спиране на навяванията и след разчистване на пътищата. \r\nНяма бедстващи хора. Днес и утре училищата няма да работят. За детската градина в Главиница ще се сформира една смесена група. Ток и вода има във всички населени места.  В дървена ваканция от вчера са учениците от няколко училища в Разград, Силистра и Тутракан. Днес и утре няма да има учебни занятия и в Стара Загора, Враца, Добрич и Лозница, както и в няколко общини в област Варна. Дървена ваканция до 1-ви март е обявена в Русенска област и в пет общини в област Смолян. До края на седмицата без учебни часове ще са и учениците от Бяла.   \r\nСнегът и силният вятър продължават да създават проблеми в много части на страната. Няма бедстващи хора, на всички, които са подали сигнали, им е оказана помощ. От думите на шефа на АПИ Дончо Атанасов стана ясно, че най-критичните зони по пътната мрежа са в Добричко, Силистренско и Русенско. \r\n  \r\nУсложнена е ситуацията с електрозахранването за 62 села в областите Стара Загора, Сливен, Ямбол и Бургас, съобщиха от пресцентъра на „Електроразпределение Юг“. Екипи на дружеството работят за възстановяване на електрозахранването в засегнатите райони. Ситуацията в областите Пазарджик, Пловдив, Смолян и Кърджали е нормална при зимни условия. \r\n  \r\nС изместването на снеговалежите на изток усложнена остава ситуацията с електрозахранването за села в области Стара Загора, Сливен, Ямбол и Бургас. В засегнатите области вследствие на снеговалежа и бурния вятър са налице скъсани проводници, съобщи Дарик. \r\nЕкипите на дружеството работят за възстановяване на електрозахранването, като на места се извършва и физически обход по трасетата на електропроводите. В област Стара Загора 20 села имат нарушено електрозахранване – основно в района на Раднево. В област Сливен засегнати са 11 села, колкото и в област Ямбол. В област Бургас 20 села цялостно или частично имат прекъсвания в електроснабдяването, основно в планинските части на областта. \r\nЕкипите на „Електроразпределение Юг“ са оборудвани с техника и инструменти, както и специализирана механизация.", "date": "2018.02.27", "title": "България в ледена прегръдка: Частично бедствено положение, места без ток!"}
{"url": "http://www.bnews.bg/article/237764-babh_pod_lupa_zaradi_ubitite_ptitsi", "text": "Министърът на земеделието, храните и горите Румен Порожанов разпореди проверка на дейността на българската Агенция по безопасност на храните. Причината е, че  които бяха настанени в столичния зоопарк. \r\n  \r\nПернатите, сред които е имало и защитен вид, са били конфискувани преди няколко дни на Дунав мост при Видин. Животните са избити, въпреки че не е имало данни, че са болни, оплакаха се природозащитни организации и граждани. От Съюза на птицевъдите в България пък защитиха работата на Агенцията по безопасност на храните, тъй като птици без документи крият риск от разпространение на опасни за хората и животните заболявания. \r\n  \r\nСлед сигнали от неправителствени организации и граждани за неправомерно убитите птици министър Румен Порожанов разпореди проверка по случая. Съгласно заповедта на министъра проверката ще бъде извършена от инспектората на Министерството на земеделието, храните и горите, съвместно с дирекция „Животновъдство“ в аграрното ведомство. Тя трябва да установи спазени ли са всички правила и процедури по ветеринарно-медицинското законодателство от служителите на Българската агенция по безопасност на храните. \r\n  \r\nМеждувременно от Съюза на птицевъдите в България защитиха действията на ветеринарните власти. Ивайло Гълъбов от браншовата организация каза, че Съюзът на птицевъдите в България подкрепя всички законосъобразни действия на Българската агенция за безопасност на храните, предприети във връзка с предотвратяването на опасност от разпространяване на заразни заболявания на територията на България. Транспонирането на живи животни се извършва по строго определен ред, определен в европейските регламенти. Всяко нарушение на тези регламенти води до нежелани последствия за животните и до санкция за съответния оператор. В предвид на епизоотичната обстановка в Европа по отношение на разпространението на високопатогенни и нископатогенни щамове на инфлуенца, предприетите мерки на българската Агенция за безопасност на храните са адекватни и необходими\", смята Гълъбов. \r\n  \r\n\"Опасността от разпространение на високо патогенни и ниско патогенни щамове касае много сериозно не само птиците, те са изключително опасни и за хората. Според нас мерките, предприети от агенцията, са абсолютно навременни, необходими и адекватни. Установяването на здравния статус на тези предвижвани по нерегламентиран начин патици не е толкова бърза и лесна задача, както се изнася по медиите. Изисква много време. Рискът при престоя им да се разпространи заболяване е много голям\", подчерта още Ивайло Гълъбов от Съюза на птицевъдите, съобщи Дарик. \r\n  \r\nПриродозащитни организации алармираха за убийството на над 100 птици, сред които патици, гълъби и лебеди. Според неправителствените организации действията на Агенцията по храните са незаконни.", "date": "2018.02.27", "title": "БАБХ под лупа заради убитите птици!"}
{"url": "http://www.bnews.bg/article/237732-sagata_na_zakasalite_s_rayanear_balgari_prodalzhava_sega_snegat_gi_sprya_na_granitsata", "text": "Около 62-ма български граждани в 1.00 часа през нощта са се качили на автобуси и са транспортирани,в момента се намират на границата. Това каза за \"Фокус\" консулът ни в Букурещ Мирчо Иванов. Припомняме, че   и каквато и да е информация на летището в румънския град Тимишоара, след като самолетът им не можа да кацне у нас, а нискотарифният авиопревозвач „Райънеър” им предложи трансграничен транспорт… с автобуси по блокираните от сняг пътища. \"За съжаление, отново поради лоши метеорологични условия, „Дунав мост“ е затворен и не могат да преминат границата. От останалите на летището, 23-ма души с малки деца са настанени в хотел и 90 души са на аерогарата“, коментира Иванов. По думите му на сънародниците ни са им осигурени два пъти ваучери за храна, като сега предстои още веднъж да получат такива. „Очакваме в момента информация от авиокомпанията превозвач какво ще предприемат оттук насетне, за да бъдат транспортирани българските граждани. Държим връзка с летищните власти, имаме пълно съдействие на местните власти. Уверявам ви, че това, което зависи от нас, ще го направим, за да разрешим максимално бързо казуса, защото се поставям на тяхно място и ги разбирам“, заяви Иванов и добави, че почетният консул е поел ангажимент и пътува към тях, тъй като той е в Тимишоара. „За момента те отказват да пътуват с автобус, което е разбираемо, тъй като едната граница е затворена. Ако трябва да пътуват до Гюргево, са 7-8 часа при нормални метеорологични условия. При настоящите условия не е препоръчително да се пътува“, каза той. „Хората от автобусите чакат да бъде отворена границата. От тях не сме получили оплакване и не сме имали искане за съдействие. Ако постъпи такова, ще реагираме“, увери българският консул в Букурещ. По разпореждане на заместник министър-председателя и министър на външните работи Екатерина Захариева, в посолството на Република България в Румъния е сформиран кризисен щаб, който да съдейства на нашите сънародници, изпаднали в затруднение.", "date": "2018.02.27", "title": "Сагата на закъсалите с \"Райънеър\" българи продължава, сега снегът ги спря на границата!"}
{"url": "http://www.bnews.bg/article/237742-orhan_murad_nagradite_the_1_lifestyle_awards_sa_naglasen_fars_prizovete_sa_izmisleni_i_se_razdavat_po_simpatii", "text": "\"Истинската сензация на 2017-а е Сузанита. Наградите бяха фарс! Това заяви пред \"България Днес\" Орхан Мурад в коментар на The 1 Lifestyle Awards, на които за сензация на годината бе избрана Луна. Според него призовете са абсолютно измислени и са раздавани по симпатии. „Когато някоя фирмичка е решила да даде награда на свой приближен, това е пиар акция на гърба на всички звезди. След 4 дни никой няма да си спомня за този маскарад.“ \r\nСамата Сузанита пък допълни: „Няма човек у нас, който да не е чувал за мен. Затова съм сигурна, че съм сензация №1. Но у нас никога не се награждава някой по честен начин, винаги има игри. Не спечелих, защото това е поредната лъжа и измама“.", "date": "2018.02.27", "title": "Орхан Мурад: Наградите The 1 Lifestyle Awards са нагласен фарс, призовете са измислени и се раздават по симпатии"}
{"url": "http://www.bnews.bg/article/237713-snegat_skova_stranata_patishta_i_uchilishta_sa_zatvoreni", "text": "Очаква се днес и в Източна България валежите да отслабнат, след обяд в много райони на страната временно и ще спрат, съобщават от НИМХ към БАН. Дневните температури почти навсякъде ще са отрицателни между минус 7° и минус 2°, в югоизточните райони малко по-високи. Вятърът ще отслабне и ще е умерен до силен, от север-североизток. През нощта, с преминаването на нов средиземноморски циклон, от югозапад валежите отново ще се активизират. Атмосферното налягане е по-ниско от средното за февруари и ще остане без съществена промяна. Снегът и силният вятър обаче сковаха и буквално замразиха много части на страната. Затворени за движение остават магистрала „Хемус” от Шумен до Варна, както и „Тракия” от Карнобат до Бургас. В Шуменско и Варненско са затворени множество пътни отсечки от второкласната и третокласната пътна мрежа заради преспи и навявания. Усилията на пътните служби да направят пътищата проходими ще продължат в светлата част на деня, съобщи Нова телевизия. Освен по двете магистрали към Източна България, почти невъзможно е придвижването и в Русенско. Затворени са трасетата Русе - Разград и Русе - Силистра, както и цялата третокласна пътна мрежа в областта. АПИ  предупреди шофьорите да не тръгват с колите си през нощта и утре, освен ако не е наложително. Студът и снегът затвориха десетки училища в страната. В дървена ваканция от вчера са учениците от няколко училища в Разград, Силистра и Тутракан. Днес и утре няма да има учебни занятия и в Стара Загора, Враца, Добрич и Лозница, както и в няколко общини в област Варна. Дървена ваканция до 1-ви март е обявена и в пет общини в област Смолян. До края на седмицата без учебни часове ще са и учениците от Бяла.   \r\n ", "date": "2018.02.27", "title": "Снегът скова страната, пътища и училища са затворени"}
