{"url": "http://www.bnews.bg/article/263670-na_ostrova_nova_diagnoza_brekzit_psihoza", "text": "\n Референдумът за излизане на Великобритания от Европейския съюз е причинил изострена психоза на британски пациент, твърди психиатър. Това е първият случай на документирана болест, причинена от брекзит, съобщава “Индипендънт”. \r\n\r\n Според медицинския доклад това е ясно доказателство, че политическите проблеми на страната могат да доведат до ментални отклонения в гражданите. Мъжът, който е на около 40 години, за първи път забелязал, че здравето му се влошава малко след резултатите от референдума. Притесненията му за инциденти на расова основа започнали да се засилват. По-късно той бил приет в психиатрична болница, където заявил на лекарите, че се “срамува, че е британец”. \r\n\r\n “Жена му ни разказа, че след резултатите от референдума, мъжът й започнал да пише повече в социалните мрежи. Той не можел да се примири с политическите събития, които се случвали в страната и започнал да се притеснява все повече от инциденти на расова основа. Сънят му също бил нарушен”, коментира д-р Мухамад Катсу, който лекува мъжът. \r\n\r\n След като бил приет в психиатрията, пациентът вече имал ясно изразени симптоми на психоза – искал да избяга от отделението, оплакал се, че е следен и, че новините от радиото били насочени към него.  \r\n\r\n Поставена му е диагноза шизофренна психоза, като това е първият случай, за който се смята, че е причинен директно от брекзит. Пациентът бил напълно излекуван за около три месеца. \r\n \n\t\t\t\t\t\t", "date": "2019.10.02", "title": "НА ОСТРОВА: Нова диагноза - Брекзит психоза"}
{"url": "http://www.bnews.bg/article/263673-nadezhdata_umrya_folksvagen_registrira_kompaniya_v_turskiya_targovski_registar", "text": "\n Германският автомобилостроител \"Фолксваген\" (Volkswagen) регистрира компания в турския търговски регистър със седалище в окръг Маниса и капитал в размер на 943 милиона и 500 хиляди турски лири, предаде Анадолската агенция. \r\n\r\n Предмет на регистрираната фирма е проектиране, производство и монтаж на превозни средства и компоненти за тях, продажба, износ и внос на тези продукти и всякакви други дейности, свързани с това, уточнява агенцията. Седалището на компанията е в община Юнусемре на окръг Маниса. Автомобиленият концерн Volkswagen AG регистрира дружество в западния турски град Маниса, показва информация от търговския регистър в страната, цитирана и от Bloomberg. \r\n\r\n Фирмата, чрез която германският производител ще работи в южната ни съседка се казва Volkswagen Turkey Otomotiv Sanayi ve Ticaret AS, а регистрираната ѝ дейност е „проектиране, производство и монтаж на моторни превозни средства“. Регистрирането на местната фирма на практика потвърждава намерението на компанията да изгради новия си завод именно в Турция, а шансовете на България, макар все още правителството да отрича, клонят към нула, предава economic.bg. \r\n\r\n Дъщерното турско дружество е с капитал от 943.5 млн. турски лири (164 млн. долара). Сегашната информация следва съобщения в германски и турски медии за разговори на високо ниво между висши представители на компанията и турските власти. Очаква се фабриката да служи като център за износ към Близкия изток и Русия, пише Bloomberg. Заводът, който ще е 123-тият на VW в световен мащаб, ще обедини производството на средно големите седани VW Passat и Skoda Superb, с което ще се създаде плацдарм за увеличаване на продажбите в Източна Европа и Близкия Изток. \r\n\r\n Най-големият производител на автомобили в света се бори да се конкурира с азиатските компании на тези пазари поради високата производствена цена в своите фабрики в Западна Европа. Освен стратегическата обосновка на VW, проектът също така отбелязва победа за турското правителство, ръководено от президента Реджеп Тайип Ердоган в привличането на чуждестранни инвестиции, въпреки продължаващото икономическо, политическо и военно напрежение. \r\n \r\n  \r\n \n\t\t\t\t\t\t", "date": "2019.10.02", "title": "Надеждата умря: \"Фолксваген\" регистрира компания в турския търговски регистър\r\n"}
{"url": "http://www.bnews.bg/article/263672-mladost_na_nov_protest_sreshtu_tsentara_po_narkomanii", "text": "\n Жителите на столичния квартал „Младост” излизат на нов протест срещу открития тихомълком Център по наркомании. Събирането на гражданите, които обявиха, че няма да се откажат докато не се осъществи преместването, ще бъде тази вечер от 19:00 часа. \r\n\r\n На първия протест хората заявиха, че са възмутени от тайното откриване на центъра и то между три детски градини и две училища. Казаха, че не ги удовлетворяват мерки на парче, като затварянето на вратата откъм бл. 18, който е на крачки от входа. \r\n\r\n Това бе спешна мярка на Министерство на здравеопазването, в отговор на създалото се напрежение. От там съобщиха, че са осигурили жива охрана и видеонаблюдение на центъра, но според хората от околните блокове, камерите трябва да следят улиците, а да осигуряват спокойствие. \r\n\r\n Граждани съобщиха, че през последните няколко дни са изпочупени коли и от тях са взети касетофон, акумулатор, кутии цигари. Сред събралите се хора нямаше представители на властта, но бяха общинският съветник Войслав Тодоров и главният архитект на „Младост” Стефан Стефанов, който пръв алармира за създалия се проблем. \"Трябва да се организират обществени обсъждания за неща, които са значими за гражданите в района и биха довели до промяна в начина им на живот\", заяви арх. Стефан Стефанов. \r\n\r\n Той бе категоричен, че наркозависимите не трябва да се отритват от обществото и трябва да бъдат лекувани. Войслав Тодоров припомни възможностите за провеждане на референдуми, но в случая посочи, че е нужно по-бързо решение. Арх Стефан Стефанов е кандидат за кмет на \"Младост\", а Тодоров за общински съветник, но и двамата бяха категорични, че са на протеста в качеството си на граждани. \r\n\r\n Протестиращите граждани излязоха с конкретно предложение - центърът да бъде преместен на 4-ти километър в МБАЛНП “Св. Наум”, която е далече от детски градини и училища, а мястото е обособено. На вчерашния протест жители на квартала казаха, че са разговаряли с младежи, които се лекуват в метадоновата програма. Те също били против преместването на центъра в „Младост”, тъй като мястото е далече от центъра и най-близката метростанция не е близо. \r\n \n\t\t\t\t\t\t", "date": "2019.10.02", "title": "Младост на нов протест срещу центъра по наркомании\r\n"}
{"url": "http://www.bnews.bg/article/263666-otvoriha_za_turisti_epitsentara_na_chernobilskata_avariya", "text": "\n Украйна отвори за туристи епицентъра на Чернобилската ядрена авария – контролната зала на реакторен блок 4. \r\n\r\n Именно на това място през април 1986 г. съветските инженери спират охлаждащата система на ядрения реактор като част от тест за сигурността, който довежда до неговата експлозия и смъртта на най-малко 54 души. Радиацията, която се отделя в атмосферата, достига до стотици хиляди други. \r\n\r\n Решението да се отвори за посетители едно от най-радиоактивните места на планетата идва след засиления туристически интерес към ядрената централа след мини сериала на НВО “Чернобил”, който стана най-високо оцененият в историята на телевизията. \r\n\r\n Изчислено е, че под изградения от цимент и стомана саркофаг все още има 200 тона радиоактивно гориво. Новият саркофаг беше изграден и поставен над четвърти реактор на АЕЦ “Чернобил” през 2016 г. \r\n\r\n До момента туристи бяха допускани до централата единствено отвън. Повечето от тях се разхождаха в близкия призрачен град Припят и можеха да зърнат АЕЦ “Чернобил” в далечината. \r\n\r\n Миналата седмица официални лица разведоха журналисти в контролната зала на реактор 4, която се намира под новия саркофаг, за да обявят новите туристически обиколки. Във видеоклипа можете да видите кадри от разходката: \r\n\r\n Обиколката продължила едва няколко минути, за да не бъдат изложени гостите на големи нива на радиация. Всички туристи ще бъдат с маски и защитно облекло, като ще минават през скенери на влизане и на излизане от централата. \r\n\r\n Нивата на радиация в самата централа са различни, но са концентрирани най-вече в почвата и растенията. Друга голяма опасност е радиоактивният прах, който покрива всичко. Служителите в централата пръскат всичко със специални химикали, като целта е този прах да не се вдига във въздуха. \r\n\r\n Само тази година Чернобил и околностите са били посетени от повече от 82 хил. души. Местни експерти и лекари се притесняват, че засиленият интерес носи със себе си много здравни рискове. \r\n \n\t\t\t\t\t\t", "date": "2019.10.02", "title": "Отвориха за туристи епицентъра на Чернобилската авария"}
{"url": "http://www.bnews.bg/article/263667-koshlukov_se_razgranichi_ot_volen_i_ataka_toy_pak_shte_sadi_bnt", "text": "\n Вероятно ще заведа съдебни дела срещу БНТ, защото това е договор и той е нарушен. Ще се консултирам с юристи какви дела да заведа срещу ръководството на БНТ за нарушения договор. Г-н Кошлуков много иска да се хареса на соросоидите с тези патетични дела. Не може да подписваш договор и след това да го нарушаваш.\" Това каза лидерът на \"Атака\" Волен Сидеров пред журналисти в парламента, след като вчера предаването \"Референдум\" по БНТ бе прекъснато след дълъг скандал в ефир между него и водещата Добрина Чешмеджиева. \r\n\r\n Не съм пил преди предаването. Тези глупости, които се говорят за мен, са нещо обичайно и се говорят от 15 години, категоричен бе той. Сидеров обяви, че \"БНТ и БНР са едни безумни предприятия, в които работят хиляди хора и се изсипват десетки милиони, за да обслужват конюнктурни интереси, и се посочват хора, които са неудобни\". \r\n\r\n Днес чета една декларация на шефа на БНТ Емил Кошлуков, че няма да ме допуска. Това да не му е бащиния? Кошлуков и БНТ нарушават споразумението на партия \"Атака\". Така не може. Това не е държавна и обществена телевизия, каквато трябва да бъде, това е манипулатор. Лошото е, че този манипулатор се издържа с нашите пари, на данъкоплатеца, каза Сидеров. Той определи присъствието на жандармерията в студиото като \"полицейщина\" и подчерта, че нищо не е нарушавал. \r\n\r\n Нарушенията бяха от страна на водещата, която неправомерно спря предаването, спря ми микрофона и поиска да изгони нашите поддръжници от студиото, продължи той. Според него Чешмеджиева трябвало да се извини за това, че му е спряла микрофона. \r\n\r\n \r\nТова беше първото и последно участие на г-н Сидеров в тази кампания в ефира на БНТ. Докато ние не получим официално извинение от г-н Сидеров, което ще разгледаме, аз моля най-учтиво колегите да не канят г-н Сидеров. Всъщност не моля, а разпореждам, за да се знае чия е отговорността за това решение. Докато съм генерален директор на БНТ няма да търпим подобно отношение и поведение в ефира. \r\n\r\n Това заяви генаралният директор на БНТ Емил Кошлуков в сутрешния блок на телевизията. \r\n\r\n Припомняме, че снощи лидерът на “Атака” нападна словесно Юлиан Ангелов от ВМРО в предаването “Референдум” по БНТ. Волен Сидеров обиди и евродепутатът Ангел Джамбазки, който не бе в студиото, с думите “той е гей”. След 30 минутен скандал с водещата и депутатът от ВМРО, Сидеров бе изгонен от студиото с жандармерия. \r\n\r\n Водещата на предаването Добрина Чешмеджиева, генералният директор Емил Кошлуков и редакторът Татяна Тасева коментираха събитията. \r\n\r\n Ще сваля и предаването от сайта, защото не смятам, че това трябва да се разпространява. Ще компенсираме другите участници съгласно споразумението, което имаме, каза още Кошлуков. \r\n\r\n Водещата на предаването Добрина Чешмеджиева каза, че е изключително неприятно и възстава срещу това политически сили да определят правилата. Споразумението е създадено преди да е ясно кой ще бъде кандидат, каза още тя. \r\n\r\n Тасева обясни, че основна цел на \"Референдум\" е да има равнопоставеност, принципи и разговор, но това се е оказало невъзможно при вчерашния брой. Реплики от рода: \"Това е обществена телевизия, аз ще си правя каквото си пожелая\" като недопустими. \r\n\r\n БНТ излязоха и с декларация в която се казва следното: \r\n\r\n Ръководството на БНТ заклеймява грубото незачитане на подписаното между ЦИК, БНТ и политическите партии споразумение от лидера на \"Атака\" Волен Сидеров. \r\n\r\n Държанието му в предаването \"Референдум\" от 01.10.2019г. беше възмутително и накърни достойнството на водещата на предаването Добрина Чешмеджиева и на всички работещи в БНТ. \r\n\r\n Ръководството на БНТ декларира, че застава зад Добрина Чешмеджиева и зад нейните действия по време на предаването. \r\n\r\n Ние смятаме, че поведението, което демонстрира г-н Сидеров, беше низко, това беше демонстрация на безнаказаност и липса на уважение към БНТ, каквато депутатският имунитет не му дава. \r\n\r\n Недопустимо е използването на ефира на обществената телевизия и употребата на език на омразата, на думи, които очернят политически опоненти. \r\n\r\n Никога в 10-годишната история на предаването \"Референдум\" не е имало такова шокиращо поведение на участник. \r\n\r\n Припомняме, че участието в предаването \"Референдум\" на 01.10.2019г. на господин Сидеров е в качеството му на председател на ПП \"Атака \"и ръководител на предизборния щаб. \r\n\r\n Заради това отношение БНТ ще предложи на ЦИК и СЕМ да изключат от споразумението ПП \"Атака\" и тя да няма безплатни и платени участия в БНТ. \r\n\r\n Надяваме се също и политиците в НС да се дистанцират от поведението на Волен Сидеров. \r\n \n\t\t\t\t\t\t", "date": "2019.10.02", "title": "Кошлуков се разграничи от Волен и Атака, той пък ще съди БНТ"}
{"url": "http://www.bnews.bg/article/263674-sobstvenikat_na_afera_siderov_kaza_istinata_za_dzhambazki_vsichki_polititsi_go_znayat", "text": "\n Влиятелната издателка на Афера Веселина Томова обяви във ФБ, че снощи по БНТ Волен Сидеров е казал истината за Джамбазки от ВМРО. Всички политици от години са знаели за това, че евродепутатът е обратен. Томова обвинява, че баджак медиите прикриват скандала с обърканата ориентация на евродепутата вместо да го раздухват. Така нареченият от собствения си коалиционен партньор “гей” от ВМРО е държан в зависимост. \r\n\r\n Ето какво написа тя:  \r\n\r\n *бе редакторска намеса  \r\n\r\n “Кошлуков забранил Волен Сидеров да влиза в БНТ. Оставям настрана изразената си позиция за Сидеров в годините, която не се е променяла, но всъщност Сидеров каза една истина, която се знае сред политиците и е обществена тайна в редица среди. И какво като казал Сидеров, че Джамбазки е гей? Тъпанарите, които не вдяват изобщо от телевизия се насраха от олиготени, фризирани „дебати“ и изборни студия, не смеейки да направят нещо по-остро и ярко, защото са плашипутарници на властта. Баси, олигофрените духачи! Всяка телевизия би се възползвала от такъв скандал и ще го раздухва поне още седмица. Тук забраняват онзи, който казал, че някй е гей. Всичкото ни е пълни лайна в тая Кочина!” \r\n\r\n   \r\n \n\t\t\t\t\t\t", "date": "2019.10.02", "title": "Собственикът на Афера: Сидеров каза истината за Джамбазки! Всички политици го знаят!"}
{"url": "http://www.bnews.bg/article/263662-29_godishen_peshehodets_e_udaren_i_e_pochinal_na_myasto_na_bul_praga_v_sofiya", "text": "\n 29-годишен пешеходец е ударен и е починал на място на столичния бул. „Прага”, потвърдиха за bTV от полицията. \r\n\r\n Инцидентът е станал към 5:30 ч. сутринта. Младият мъж е ударен от микробус в участъка между ул. „Шандор Петьофи” и ул. „Бузлуджа”. \r\n\r\n Изясняват се обстоятелствата и поведението на младежа, довели до тежкия инцидент, уточниха от МВР. \r\n\r\n Част от бул. „Прага” беше затворена сутринта. \r\n \n\t\t\t\t\t\t", "date": "2019.10.02", "title": "29-годишен пешеходец е ударен и е починал на място на бул. „Прага” в София"}
{"url": "http://www.bnews.bg/article/263675-karakachanov_kuponyasva_tsyalo_lyato_na_plazha_sas_skandalen_biznesmen", "text": "\n Случайни ли са запоите на военния министър със строителен предприемач от Варна при обявени морски имоти на МО за продажба? \r\nТова лято военният министър, вицепремиер и лидер на ВМРО, е забелязван няколко пъти като гост в хотела на скандалния варненски бизнесмен Даниел Славов, известен като Дидо Дънката. Двамата са правели и с дни щури запои на плажа „Кабакум“, където Дънката има огромен луксозен хотел. \r\nНа какво се дължи тази на пръв поглед незначителна среща между Красимир Каракачанов и Данаил Славов? Всеки, запознат с биографията на Славов, лесно би прозрял политически и финансови взаимни интереси, още повече, че Дидо Дънката се слави като добър партиен спонсор и добър играч, когато трябва да заеме нова бизнес територия с политически протекции. \r\nДаниел Славов – Дидо Дънката е известен още от началото на 90-те години като човекът, който държи основния канал за контрабандни цигари, така поне летендираха БОП-аджиите в оперативните си справки. \r\nПо Черноморието му се носи тази слава на недосегаем и като на най-могъщия контрабандист по вода и суша във Варна и региона, който иначе бе разследван „оперативно“ за контрабанда на цигари, но така и службите не стигнаха доникъде. \r\nДълги години Данаил Славов – Дидо Дънката подпомага финансово Борислав Гуцанов, за да си отвоюва лидерството в БСП-Варна. Двамата са съученици от Морското училище. Когато Гуцанов става шеф на БСП във Варна и председател на Общинския съвет по време на Тройната коалиция, за Дънката настъпва период на разцвет. В официалния си бизнес Данаил Славов – Дънката се води строителен предприемач с фирма „Борд“. Едни от най-грандиозните и луксозни хотели във Варна са негови: комплексът „Ривиера Бей“ на плажа „Кабакум“ между спирките „Трифон Зарезан“ и „Журналист“; един от най-луксозните хотели в морската столица хотел – „Капитол“. В самия център на Варна фирмата на Славов печели обществената поръчка за изграждането на нова сграда на районното кметство „Одесос“. На метри от Морската градина, на мястото на изгорелия преди години Институт за културно-просветни кадри, построи друг обект, който фирма „Борд“ също е получила от общината, този път чрез продажба на търг. Притежава и ултра луксозна къща и бизнес в Женева. \r\nОт 2015 г. Дидо Дънката пренасочва финансите си към ДСБ. При предходните местни избори Радан Кънев често е отсядал със семейството си в тузарския „Капитол”. Близостта между Радан Кънев и Дидо Дънката, се потвърди и когато ДСБ издигна кандидатурата на Чавдар Трифонов за кмет на Варна през 2015 г., но Трифонов се провали, тъй като изскочи фактът, че е подсъдим за шофиране в нетрезво състояние. Според публикации на регионални медии от този период, Дидо Дънката е финансирал със стотици хиляди кампанията на ДСБ и Чавдар Трифонов. \r\nСега, преди нови местни избори и в период, когато Министерството на отбраната пуска за продажба изключително апетитни застроени терени на метри от плажа (които въобще не са малко и все на апетитни места), Красимир Каракачанов е в купонджийските обятия с Данаил Славов – Дънката. \r\nНе е много трудно да гадаем какви интереси са събрали двамата. Дънката има навик да е с политическо влияние и има парите да го купи, Каракачанов има имотите на подчиненото му ведомство и нуждата от финансиране на политическата си партия – добър повод за туристите на “Кабакум“ да се радват на запоите му. \r\n\r\n Пламен Ангелов  \r\n\r\n Източник: afera.bg \r\n\r\n   \r\n \n\t\t\t\t\t\t", "date": "2019.10.02", "title": "КАРАКАЧАНОВ КУПОНЯСВА ЦЯЛО ЛЯТО НА ПЛАЖА СЪС СКАНДАЛЕН БИЗНЕСМЕН"}
{"url": "http://www.bnews.bg/article/263664-zapochva_sadebno_delo_sreshtu_nikola_sarkozi", "text": "\n Най-висшата френска съдебна инстанция потвърди започването на съдебен процес срещу Никола Саркози за прекомерни разходи в неуспешната му предизборна кампания за президент през 2012 г., съобщават Франс прес и БТА. \r\n\r\n Касационният съд отхвърли последното обжалване на Саркози за избягване на съдебен процес за незаконно финансиране на предизборна кампания, което е наказуемо с една година затвор и глоба от 3750 евро. \r\n\r\n Френският президент (2007-2012 г.) е на съд за превишаване на разрешения лимит за предизборни разходи с над 20 милиона евро, въпреки предупрежденията на счетоводителите от предизборния му екип през март и април 2012 г. \r\n\r\n Даването на ход на съдебно дело срещу Саркози и още 13 души беше наредено през февруари 2017 г., но през последните две години и половина това решение на по-ниска съдебна инстанция бе обжалвано на няколко пъти. \r\n\r\n Решение на Конституционния съвет през май направи почти неизбежно воденето на съдебно дело срещу Саркози. Той пък смяташе, че вече е бил санкциониран за тези деяния от Конституционния съвет през 2013 г. Тогава съдът го беше задължил да възстанови надхвърлената сума в предизборните разходи, което Саркози направи. Санкцията обаче обхващаше превишаване от само 363 615 евро, което бе установено преди разкриването през пролетта на 2014 г. на система от фалшиви фактури за прикриване на високите разходи по предизборните му срещи, организирани от комуникационната агенция \"Бигмалион\". \r\n \n\t\t\t\t\t\t", "date": "2019.10.02", "title": "Започва съдебно дело срещу Никола Саркози"}
{"url": "http://www.bnews.bg/article/263663-dva_dni_bez_obshtestven_transport_v_gartsiya", "text": "\n Двудневна стачка ще засегне обществения транспорт и трафика в Атина, Солун и другите по-големите градове в Гърция. \r\n\r\n Недоволството е срещу новите трудови закони на правителството. \r\n\r\n Освен служителите в градския транспорт към стачните действия ще се присъединят работниците на пристанищата, железниците, банките, журналистите и служителите на Националната телекомуникационна компания. \r\n\r\n От Външното ни министерство съветват българите в Гърция да избягват придвижване в столицата и в големите градове, тъй като са възможни и безредици. \r\n \n\t\t\t\t\t\t", "date": "2019.10.02", "title": "Два дни без обществен транспорт в Гърция"}
{"url": "http://www.bnews.bg/article/263661-nikolay_barekov_s_razbivasht_komentar_za_lozan_panov_manolova_borisov_i_sorosoidite_video", "text": "\n Николай Бареков направи разбиващ коментар и анализ за действията на съда и Лозан Панов по случая Джок Полфрийман в предаването \"Бареков и Байрактаров без цензура\" по телевизия Евроком.\" БХК действа в една престъпна схема заедно със съда и кръга Прокопиев. Ако бе оставил Лозан Панов това дело да се гледа на 23 октомври щеше да легитимира избора на Гешев, тъй като Джок Полфрийман ще бъде пуснат, а хората ще ги вдигнат във въздуха. За съжаление соросоидите успяха да профанизират обществото ни. ВМРО обслужва интересите на БХК, те са като скачени съдове.\" Това са само част от акцентите от разбиващия анализ на Бареков. Какво каза той за Борисов, Мая Манолова, Пеевски и костинбродската афера вижте във видеото: \r\n\r\n \r\n \n\t\t\t\t\t\t", "date": "2019.10.02", "title": "Николай Бареков с разбиващ коментар за Лозан Панов, Манолова, Борисов и соросоидите!- видео"}
{"url": "http://www.bnews.bg/article/263660-cheshmedzhieva_ot_bnt_za_poreden_pat_proyavi_dvoen_standart_v_polza_na_vmro", "text": "\n Изключително непрофесионално поведение демонстрира водещата на предаването \"Референдум\" по БНТ Добрина Чешмеджиева, която за пореден път прояви двоен стандарт в политически дебат по време на избори. Скучното предаване, което от години води Чешмеджиева тази вечер бе на път да се превърне в едно от най-гледаните благодарение на лидерът на \"Атака\" Волен Сидеров, който директно захапа представителя на ВМРО Юлиан Ангелов. Сидеров изстреля истини за кражбите в министерството на отбраната, за които всеки втори българин говори и споделя. Нещо повече Сидеров в прав текст обвини Каракачанов, че е превърнал министерството в брокерска агенция за продажба на недвижими имоти на ниски цени по Черноморието. Юлиан Ангелов се опита да репликира, а Чешмеджиева непрофесионално взе негова страна, което нажежи още повече страстите. Волен коментира и сексуалните наклонности на Ангел Джамбазки, за които преди време разказа публични и небезизвестния Денди, При повторно гледане на предаването ясно се вижда, че Волен Сидеров е изразходил едва 3 минути от времето си, но Чешмеджиева странно защо реши, че той е изразходвал цялото си време, което още повече опорочи обстановката в студиото. БНТ е крайно време да вземе мерки и да спре скучното и скъпо предаване \"Референдум\".  \r\n \n\t\t\t\t\t\t", "date": "2019.10.02", "title": "Чешмеджиева от БНТ за пореден път прояви двоен стандарт в полза на ВМРО! "}
{"url": "http://www.bnews.bg/article/263665-sofiya_prayd_osveti_dzhambazki_i_logichno_zastana_zad_nego_dokument", "text": "\n \"Мога да предложа Джамбазки да отиде да оглави гей парада. Той е гей\". \r\nТова заяви тази вечер в предаването Референдум Волен Сидеров, лидер на партия \"Атака\", минути преди да бъде изведен от телевизията с полиция. \r\nПредвид тези актуални събития, София Прайд категорично застава зад Ангел Джамбазки! Осъждаме остро нападките на основа на действителна или предполагаема сексуална ориентация от страна на Сидеров, защото те нямат място в един цивилизован политически дебат в една европейска демократична държава. Да бъдеш гей не е позорно. Позорно е това да бъде използвано като компромат. \r\nПризоваваме за избори без омраза! И подчертаваме, че ако господин Джамбазки преосмисли политическите си ценности, вратите на организационния комитет на прайда са отворени за всеки. \r\n\r\n \r\n\r\n   \r\n \n\t\t\t\t\t\t", "date": "2019.10.02", "title": "София Прайд освети Джамбазки и логично застана зад него! - документ"}
{"url": "http://www.bnews.bg/article/263671-sram_da_broish_piltsi_ogramotyavash_bilkari_da_porkash_s_zhurnalisti_sreshtu_milioni_hubavi_mangizi", "text": "\n “След като дружно се дивихме, че са отпуснати едни 600 000 лева за проект по просвещаване на билкари да не берат много билки, че ще ги свършат, аз реших да се заровя по-подробно в страницата на въпросната фондация, защото тя е от тези, които ме веселят най-много /линк към нея – вж. най-долу/. И съм много далеч от мисълта, че тази страница е върхът на веселието, понеже прекарах и доста време на страниците на Българо-швейцарската програма за сътрудничество, на WWF и на други тежки спонсори/партньори. \r\n\r\n Да ви кажа, проектът съвсем не е само един – много са, все на сериозни теми и все за доволни суми. \r\nТози, който е мислил името на форума и конференцията в рамките на проекта, вероятно е бил сериозно надрусан с билки, защото заглавието му е „200 билки – 2 милиона работни места“. Реших, че откачам, затова тутакси притичах до сайса на НСИ и що да видя – ми те работните места в България общо 2 милиона и двеста хиляди за всички сектори. Излиза, че в тази държава освен билкарите и държавните служители, кьорав друг човек скоро няма да бачка бе! \r\n\r\n \r\nНасилих се и да изслушам интервюто на един от сериозните медийни партньори по проекта – БНР /в линка по-долу/, както и да изгледам /признавам – донякъде/ умилителния филм на друг партньор – БНТ. Ако щете вярвайте, и образователната дипляна за журналисти изчетох – оттам разбрах, че докато преди 1989 г. по официални данни билкарите в България са били около 100 хиляди, то сега – цитирам – „стотици хиляди български семейства в страната се препитават с билкарство“. Не искам да ставам досадна, но пак според официалната статистика броят на семействата в България е около 2 милиона – в това число и живущите без брак, и самотните родители. Имам себе си за доста социален човек, така че се опитах да се сетя колко билкари познавам, но се сетих само за един розопроизводител, който дори не знам минава ли за билкар. \r\n\r\n \r\nТази фондация е работила и по проект за мечките, финансиран от Министерството на околната среда и водите, чрез ПУДООС, с логически издържаното заглавие „Намаляване заплахите за кафявата мечка и нейните местообитания, чрез прилагане на мерки от Плана за действие за вида, с участие на журналисти от национални и местни медии и подкрепата на националната общественост”. \r\nОтчетените дейности по проекта /виж снимките/ са разхождане на представители на националните медии из Родопите в неформални срещи /разбирай – ядене и пиене/. \r\nТака и не намерих колко е струвало това удоволствие, но доколкото познавам бранша /и то отблизо/, хич няма да са били малко – идея нямате как се изхранва журналист. \r\nЗатова пък официалното обобщение на купона е приятно-майтапчийско, с явни следи от тежък махмурлук – цитирам дословно: „Целта на учебното пътуване за журналисти до района на Смолян и Девин бе да се проведе ориентация за журналисти от национални и местни медии, за да научат вярната и полезна информация за кафявата мечка и да съдействат тя да бъде излъчена към местните общности и националната общественост. Пътуването позволи по приятен и атрактивен начин да бъде подадена същностна информация на всички едновременно, да се зародят идеи и направят уговорки за публикации и излъчвания за няколко месеца напред.“ \r\nЩе се въздържа да преведа този цитат на нормален не-журналистически език, защото ме е срам. \r\nАко може обаче, някой специалист да ме осветли по темата какво означава – цитирам – „използване на притегателната сила на Балканската дива коза за привличане на обществена подкрепа и за разработване на специализирани туристически продукти“. Питам без ирония и загрижено, защото освен че не мога да хвана логиката на този смислов шедьовър, се притеснявам за битието на въпросната коза – каква е притегателната й сила, кой и как ще се възползва от нея /пази боже да е непристойно/, защо й е нужна обществена подкрепа и в крайна сметка – получила ли е такава. \r\nДори децата от две разложки села – Горно и Долно Драглище – са вкарани в козята драма, и то чрез съвсем отделен проект, този път финансиран от американска фондация – неизвестно за мен с колко. \r\nС писанията си от последните дни съвсем нямам за цел за компрометирам някакви безумни НПО-та, които са се облажили с европейски средства. Винаги съм твърдяла, че по отношение на глупостите, корупцията и кражбите, българите сме бледи комсомолци в сравнение с по-големите ни братя. \r\nИмам за цел да ви покажа в какъв безгрижен свят на грети тунберги живеем – такъв, в който е гот да пътуваш с гъзарски яхти, да броиш пилци, да ограмотяваш билкари, да се възползваш от диви кози и да поркаш с журналисти срещу едни много хубави мангизи. “ \r\n\r\n ПП: Линк към фондацията /барабар с някакво нейно ЕООД, на чийто адрес на 3-тия етаж от блок в квартал Слатина, видях че са регистрани 32 /тридесет и две/ фирми с най-разнообразна дейност. / \r\nhttp://ecologybg.com/index_bg.html \r\nhttp://susherbsbg.eu/wp-content/uploads/report/#p=2 \r\nhttp://bnr.bg/plovdiv/post/100622745/200-bilki-2-miliona-rabotni-mesta \r\n\r\n   \r\n \n\t\t\t\t\t\t", "date": "2019.10.02", "title": "СРАМ! ДА БРОИШ ПИЛЦИ, ОГРАМОТЯВАШ БИЛКАРИ, ДА ПОРКАШ С ЖУРНАЛИСТИ СРЕЩУ МИЛИОНИ ХУБАВИ МАНГИЗИ"}
{"url": "http://www.bnews.bg/article/263676-politsiyata_udari_narkobiznesa_na_mvro_v_blagoevgradsko", "text": "\n Огромен удар е нанесла полицията върху наркобизнеса на МВРО в благоевградско. Според наши източници са били унищожени няколко ниви с над 11 тона канабис. Задържани са били производители и дилъри, които заплашвали полицаите с висока политическа протекция от страна на МВРО. Приходите от продажба на наркотиците били предвидени за купуване на гласове по време на изборите, което според нашите източници била изпипана схема на МВРО. Схемата действала безотказно до този момент, когато не се намесили чужди служби, които поставили ребром въпросът пред нашите власти. Наркопроизводството на МВРО било пряко свързано и с паспортната мафия, която от години ръководят, но в последно време търговията с паспорти била в застой и затова се наблегнало на наркотрафика и корупционни схеми чрез министерствата, които владеят.Основни разпространители и консуматори на наркотиците били гей организациите, с които МВРО имало близки контакти. \r\n \n\t\t\t\t\t\t", "date": "2019.10.02", "title": "Полицията удари наркобизнеса на МВРО в благоевградско!"}
{"url": "http://www.bnews.bg/article/263669-aktsiya_dans_vleze_v_dai_plovdiv_razsledva_koruptsionna_shema", "text": "\n ДАНС провежда операция в Държавна агенция \"Автомобилна администрация\" в Пловдив, предава трафикнюз.бг. Акцията е планирана, а в продължение на няколко месеца служители от ръководството са били под наблюдение по сигнали за корупция.  \r\n\r\n Днес сутринта агентите на ДАНС са влезли в ДАИ и са иззели голямо количество документация и няколко компютъра. За разпит са отведени хора от ръководството на пловдивската структура. \r\n\r\n Началникът на ДАИ - Пловдив Иван Въчков е в болнични от три месеца, а временно изпълняващ длъжността е Анна Генова. Тя не отговаря на мобилния си телефон към този момент. \r\n\r\n ОЧАКВАЙТЕ ПОДРОБНОСТИ! \r\n \n\t\t\t\t\t\t", "date": "2019.10.02", "title": "АКЦИЯ: ДАНС влезе в ДАИ-Пловдив - разследва корупционна схема"}
