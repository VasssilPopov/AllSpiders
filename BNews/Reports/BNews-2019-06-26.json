{"url": "http://www.bnews.bg/article/261842-nova_drama_v_zhivota_na_kristin_ilieva", "text": "\n Кристин Илиева отново преживява жестока драма, след като през март миналата година оцеля след адската катастрофа с поп певицата Дивна, издават близки до младото момиче, пише show.blitz.bg. \r\n\r\n Манекенката, чието възстановяване продължава и досега, има големи тревоги покрай семейството си и не може да повярва на това, което се случва с родителите й.  \r\n  \r\n \n\t\t\t\t\t\t", "date": "2019.06.26", "title": "Нова драма в живота на Кристин Илиева!"}
{"url": "http://www.bnews.bg/article/261839-nasa_shte_pokazhe_nedokosvani_probi_ot_lunata", "text": "\n Американската космическа агенция НАСА ще отвори недокосвани проби от Луната, събрани от астронавтите от мисиите „Аполо”, предаде БТА като цитира \"Асошиейтед прес\". \r\n\r\n Пробите тежат общо 382 кг. и се съхраняват в космическия център „Джонсън” в Хюстън, Тексас. До тях ще имат достъп 9 американски научни екипа, като всеки от тях ще получи частица от „съкровището”. \r\n\r\n Пробите са взети от 12-те астронавти, стъпили на Луната от 1969 г. до 1972 г. Някои от пробите са опаковани във вакуум още на естествения ни спътник и не са излагани на земна атмосфера. Други пък са замразени или съхранявани в хелий след кацането и не са докосвани оттогава. \r\n\r\n В момента лабораторните специалисти работят върху това как да извадят мострите без да ги повредят. Общият брой на лунните мостри е над 100 000. Някои от оригиналните 2200 проби са начупени на по-малки парчета за изследване. \r\n\r\n Тази година отбелязваме 50-тата годишнина от първото кацане на Луната през 1969 г. Тогава астронавтите Нийл Армстронг и Бъз Олдрин успешно се приземиха като част от мисията на „Аполо 11” . Отговорният за представянето на лунните проби Райън Зайглър обясни, че показването на пробите всъщност случайно съвпада с годишнината. \r\n \n\t\t\t\t\t\t", "date": "2019.06.26", "title": "НАСА ще покаже недокосвани проби от Луната"}
{"url": "http://www.bnews.bg/article/261840-ako_ima_voyna_s_iran_tya_nyama_da_e_dalga", "text": "\n САЩ се надяват САЩ да не отидат на война с Иран, но ако се стигне до това, използваната от американците сила ще бъде поразителна. Това обяви американският президент Доналд Тръмп, съобщава БГНЕС. \r\n\r\n В интервю за телевизия \"Фокс\" Тръмп беше попитан дали Америка се готви да води война с Иран. \r\n\r\n „Вижте, надявам се да не го направим, но ние сме в много силна позиция, ако нещо се случи. Няма да продължи много дълго. Мога да ви уверя. И не говоря за пехота на терен“, каза Тръмп във връзка с голямото напрежение между Техеран и Вашингтон. \r\n \n\t\t\t\t\t\t", "date": "2019.06.26", "title": "Ако има война с Иран, тя няма да е дълга"}
{"url": "http://www.bnews.bg/article/261837-20_godishen_mazh_zagina_pri_tezhka_katastrofa_kray_selo_trud", "text": "\n 20-годишен младеж загина, а негов връстник е с опасност за живота след тежка катастрофа във вторник вчерта. Това съобщиха от пресцентъра на МВР.  \r\n\r\n Сигналът за инцидента е получен минути преди 23 часа в РУ – Труд. Според първоначалната информация, на влизане в село Голям чардак откъм село Неделево, колата се е ударила в електрически стълб вдясно извън пътя, след това продължила да се движи обърната по таван и последователно се блъснала в три дървета и бетонен гараж.  \r\n\r\n Пристигналият екип на Спешна помощ констатирал смъртта на 20-годишния водач. В болница в тежко състояние е откаран пътник на същата възраст. Под лекарско наблюдение със счупен крак е и 16-годишно момче, което пътувало заедно с тях. \r\n\r\n Причините и обстоятелствата около катастрофата се изясняват в рамките на досъдебно производство. \r\n \n\t\t\t\t\t\t", "date": "2019.06.26", "title": "20-годишен мъж загина при тежка катастрофа край село Труд"}
{"url": "http://www.bnews.bg/article/261835-tsenko_chokov_se_poyavi_s_invalidna_kolichka_v_apelativniya_spetssad", "text": "\n Апелативният специализиран наказателен съд гледа делото срещу бившия кмет на Галиче Ценко Чоков.  \r\n\r\n На 10 май 2018 г. спецсъдът го призна за виновен за отвличане, побой и палеж на автомобил. Той изтърпява наказанието си под домашен арест заради тежко здравословно състояние. \r\n\r\n Прокуратурата иска по три години лишаване от свобода за всяко едно от обвиненията. Адвокатът на Чоков заяви, че присъдата от първа инстанция е обжалвана.  \r\n\r\n Чоков се появи на днешното заседание в инвалидна количка. В края на миналата година бившият кмет беше заснет да вечеря в столичен ресторант вместо да изтърпява мярката си за неотклонение. \r\n\r\n Тогава бившият кмет заяви, че излизал навън, само когато има разрешение от съда и че не може да върви повече от 40 метра без патерици. \r\n \n\t\t\t\t\t\t", "date": "2019.06.26", "title": "Ценко Чоков се появи с инвалидна количка в Апелативния спецсъд"}
{"url": "http://www.bnews.bg/article/261834-tsatsarov_proverkite_na_apartamentite_prodalzhavat", "text": "\n Становището на антикорупционната комисия нямало да повлияе на проверката на прокуратурата за апартаментите. Това стана ясно от коментара на главния прокурор Сотир Цацаров в кулоарите на парламента. \r\n\r\n Прокуратурата нямала право да се произнася за конфликт на интереси. А за сигнала за Лозан Панов, обвинител номер едно посочи, че Инспекторатът на ВСС може да разглежда негов евентуален конфликт на интереси. \r\n\r\n Всяко твърдение, че останалите преписките били приключени, а пък за Панов били пратени на Инспектората, е пълна спекула, каза Цацаров. Той смята, че и инспекторатът ще се произнесе, че Панов не е в конфликт на интереси. \r\n\r\n Производствата по конфликт на интереси нямат нищо общо с проверките на прокуратурата, посочи още той. Това, което ще обуслови резултата от проверките на прокуратурата за апартаментната афера са данъчните ревизии на НАП. \r\n\r\n Когато НАП приключи ревизиите и ги върне в прокуратурата, ще стане ясно има, или няма престъпления, и на първо място данъчни, отсече Сотир Цацаров. \r\n\r\n Припомняме, преди два дни стана ясно, че КПКОНПИ не е открила злоупотреби при апартаментите на властта. \r\n\r\n \"Апартаментгейт\" струва оставките на: \r\n\r\n - Цветан Цветанов от парламента; \r\n\r\n - Цецка Цачева като правосъден министър; \r\n\r\n - зам.-министър Ваня Колева; \r\n\r\n - зам.-министър Красимир Първанов; \r\n\r\n - Делян Добрев като народен представител; \r\n\r\n - зам. областния управител на София Томи Николов; \r\n\r\n - оставка подаде и зам.-министър Александър Манолев \r\n\r\n - земеделският министър Румен Порожанов също хвърли оставка. Преди това той поиска оставката и на зам.-изпълнителния директор на Държавен фонд \"Земеделие\" Иванка Багдатова-Мизова, тъй като телефонът й бил обявен в сайт за резервации на къща за гости в село Юндола. \r\n\r\n Впоследствие в скандала с евтините апартаменти бяха замесени и други - председателят на антикорупционната комисия Пламен Георгев, който не декларирал тераса от 186 квадратни метра, част от апартамента му. Срещу него започна разследване от главния прокурор Сотир Цацаров, а БСП поискаха и неговото отстраняване от органа. \r\n\r\n Вчера пък стана ясно, че според Строителния надзор терасата на шефа на КПКОНПИ е законна. \r\n \n\t\t\t\t\t\t", "date": "2019.06.26", "title": "Цацаров: Проверките на апартаментите продължават\r\n"}
{"url": "http://www.bnews.bg/article/261833-dzhambazki_napadna_uchilite_v_moskva_no_zabravi_kade_e_uchil_karakachanov", "text": "\n Лицето Ангел Джамбазки нападна училите в Москва в интервю за \"24 часа\", определяйки ги като изпратени от БКП деца на големи функционери. Със сигурност Джамбазки е имал предвид своя политически гуру Красимир Каракачанов, който завърша първия курс на училището по политика в Москва. Каракачанов отговаря на всички посочени характеристики, тъй като е дете на голям функционер на Държавна сигурност, а и самият той е доносник на същата Държавна сигурност като агент Иван. \r\n\r\n Лицето Джамбазки би следвало да знае обаче, че хиляди честни и почтени българи са учили и продължават да учат в престижни учебни заведения, намиращи се в град Москва, но със сигурност нямат нищо общо с биографията на неговия политически гуру Красимир Каракачанов. Със сигурност тези българи не са писали гнусни доноси срещу състудентите си, както го е правил Красимир Каракачанов и със сигурност не са се крили от задължителна военна служба, както го е правил Джамбазки.  \r\n\r\n Така, че Джамбазки е добре преди да говори, да вземе и да чете лъжливата история на измисленото от Държавна сигурност ВМРО-БНД, което няма нищо общо с истинското ВМРО на истинските български войводи. В края на интервюто по странен начин се посочва, че Джамбазки имал дъщеря, но не се посочва коя е майката и кой е бащата в акта за раждане на това дете? \r\n \n\t\t\t\t\t\t", "date": "2019.06.26", "title": "Джамбазки нападна училите в Москва, но забрави къде е учил Каракачанов!"}
{"url": "http://www.bnews.bg/article/261836-proekt_na_mosv_udrya_vnosa_na_stari_dizeli_u_nas", "text": "\n Вносът у нас на коли втора ръка с клас под Евро 4 да се забрани, а допълнителни мерки да извадят от пътищата и голяма част от наличните в момента стари дизели – това предвижда проектът на Национална програма за контрол на въздуха, качен за обществено обсъждане. \r\n\r\n Сред мерките, които засягат сухоземния транспорт е правителството да поиска одобрение от ЕК, за да се ограничи вносът на превозни средства от клас под Евро 4, „с главната цел от предотвратяване на „изхвърлянето” на стари дизелови превозни средства на българския пазар”. \r\n\r\n Прави впечатление, че тази мярка не е посочена в доклада на екоминистъраНено Димов, който придружава проекта. \r\n\r\n Колите с Евро 4 са произведени след 1 януари 2005 г., като онлайн изданието на „24 часа” отбелязва в своя публикация, че в големите градове в Германия, Италия, Испания, Франция, Великобритания, Белгия и Гърция вече има или предстои да бъдат наложени ограничения, специално насочени срещу дизелите. \r\n\r\n Същевременно, според проекта на програма в центровете на София и Пловдив трябва да се обособят зони с ниски емисии, където не се допускат коли без Евро стандарт или с Евро 1. Трябва да заработи и система за проверка на превозните средства, чрез която да се отнема регистрацията на коли с отстранен катализатор или филтър за дизелови частици. Документът предвижда субсидирано приемане на скрап на стари дизелови превозни средства. \r\n\r\n Ако програмата бъде одобрена от правителството, мерките ще започнат да се прилагат от следващата година. \r\n \n\t\t\t\t\t\t", "date": "2019.06.26", "title": "Проект на МОСВ удря вноса на стари дизели у нас"}
{"url": "http://www.bnews.bg/article/261841-razkriha_2_narkokvartiri_v_burgas", "text": "\n Полицията в Бургас разкри 2 наркоквартири в града, съобщи БНР. Те са в квартал \"Работнически жилища\" и \"Меден рудник\". \r\n\r\n При първата проверка служителите на реда са извършили претърсване на жилище в бл. 15 Б в кв. \"Работнически жилища\", обитавано от 32-годишен криминално проявен бургазлия и неговата 28-годишна приятелка. \r\n\r\n Полицаите иззели три пликчета с метамфетамин, електронна везна, както и оборудване за приготвяне на синтетичен наркотик. \r\n\r\n При друга проверка е спрян 31-годишен бургазлия, като в него също намерили пликче метамфетамин. След това е претърсено жилището му в бл. 40, в к-с \"Меден Рудник\", като там са открити и иззети плик с червеникаво прахообразно вещество, кутия с бяло прахообразно вещество, четири колби, бурканче с метамфетамин и други пособия за приготвяне на синтетичен наркотик. \r\n\r\n Образувани са бързи полицейски производства и по двата случая. \r\n \n\t\t\t\t\t\t", "date": "2019.06.26", "title": "Разкриха 2 наркоквартири в Бургас"}
{"url": "http://www.bnews.bg/article/261838-trima_osadeni_na_5_godini_zatvor_za_danachni_prestapleniya", "text": "\n Специализираният наказателен съд наложи наказания от по 5 години лишаване от свобода на трима обвинени от Специализираната прокуратура за участие в организирана престъпна група за избягване установяването и плащането данъчни задължения. \r\n\r\n Групата е действала по вече познатата схема чрез верига от дружества, т.нар. \"кухи фирми\", при търговията с бързооборотни стоки. Реално действащо дружество, контролирано от групата, е \r\nдекларирало продажби на стоки на \"кухи фирми\". Те от своя страна декларирали с неистински документи фиктивни вътрешнообщностни доставки в страни от ЕС, които са освободени от ДДС. \r\n\r\n За по-малко от година участниците в престъпното сдружение са ощетили държавния бюджет с 372 667,99 лв. \r\n\r\n Присъдата на Специализирания наказателен съд не е окончателна и може да бъде обжалвана и протестирана пред Апелативния специализиран наказателен съд. \r\n \n\t\t\t\t\t\t", "date": "2019.06.26", "title": "Трима осъдени на 5 години затвор за данъчни престъпления"}
{"url": "http://www.bnews.bg/article/261831-ninova_prizna_falita_na_bsp_ne_mozhela_da_varne_nadvzetite_ot_naroda_milioni", "text": "\n Надвзетите пари ще ни бъдат удържани от следващата субсидия, към момента не разполагаме с тях. Това каза пред журналисти лидерът на БСП Корнелия Нинова във връзка с надзветите партийни субсидии. \r\n  \r\n„Надвзетите пари ще ни бъдат удържани от следващата субсидия. Имаме, както знаете информацията към декември миналата година - 6 млн. лв., но ние за разлика от ГЕРБ не си държим парите на влогове за лихви. Тези близо 6 млн. лв. от началото на тази година сме похарчили за европейската кампания - 2 млн., старта на БСТВ - около 1, 5 млн. лв., също толкова за средства за издръжка на структурите, така че към момента ние не разполагаме де факто с тези пари. Имали сме ги преди половин година“, допълни тя. \r\nНинова коментира и консултациите за размера на държавните субсидии. Те няма да започнат още днес. Шефката на НС Цвета Караянчева е в Москва, като в делегацията с нея е и шефът на ПГ на Обединени патриоти Волен Сидеров. Липсват заради командировка председателят на ПГ на ГЕРБ Даниела Дариткова, както и шефката на бюджетната комисия Менда Стоянова. \r\n  \r\nНа въпрос дали БСП ще отиде на консултации за субсидиите, Нинова отговори: „Да, разбира се, това беше наша инициатива още преди десетина дни. Смятаме, че това е разумното. Да седнем и с аргументи и без емоции да обсъдим в две посоки. Да не допускаме частни интереси да си купуват партии, да диктуват политиката на България, но да намалим субсидията, така че обществото да се успокои, че партиите не харчат излишни пари. С тези два принципа отиваме на разговори. Трябваше да бъдат днес. Бяхме вчера поканени за днес, но сега на председателски съвет са се уточнили, че няма да има такива“, коментира още Нинова. \r\n  \r\nТя допълни, че колегите й от ГЕРБ ги няма: „Ние ще отидем с първоначалната си позиция“. \r\n  \r\nТя изрази съжаление, че няма да падат ДДС за храните. „Ние внесохме предложение за намаляване на ДДС за храни и лекарства“, припомни Нинова и обърна внимание, че тези мерки са добра европейска практика. \r\n  \r\nЛидерът на БСП подчерта, че ръководената от нея партия ще продължава да отстоява тази политика. „Ще продължаваме, може би за трети път го внасяме. Ще го аргументираме и в следващия бюджет за следващата година, когато отворим отново данъчните закони през октомври“, посочи още Нинова. \r\n \n\t\t\t\t\t\t", "date": "2019.06.26", "title": "НИНОВА ПРИЗНА ФАЛИТА НА БСП! Не можела да върне надвзетите от народа милиони! "}
{"url": "http://www.bnews.bg/article/261832-chitatelyu_ne_cheti_tozi_material_ako_iskash_da_badesh_rob", "text": "\n За всичко, което е правила и прави ВМРО, е добре да бъде написан и наръчник за финансови и политически измамници. \r\n\r\n Защо ли? \r\n\r\n \r\n\r\n През годините ВМРО е собственик и участник в следните фирми: \"Струмица-М ЕООД\"; \"Анкор-М ЕООД\"; \"Балкан Травъл ЕООД\"; \"Македония-прес ЕООД\"; \"Вардар-М ООД\"; \"Пелагония-М ЕООД\"; \"Фаланга-М ЕООД\"; акционер в \"МТМ Холдинг АД\" чрез \"Анкор-М ЕООД\". \r\n\r\n Както сами виждате, това е един сериозен обръч от фирми, чиято дейност се е контролирала от ВМРО чрез депутатите и  Красимир Каракачанов - вицепремиер и министър на отбраната, Николай Кънчев - зам.-министър на екологичното министерство, Ангел Джамбазки - евродепутат, Юлиан Ангелов - депутат, Искрен Веселинов-депутат, Милен Михов - депутат, Борис Вангелов - депутат, Александър Сиди - депутат, Атанас Стоянов - депутат, Георги Дракалиев - общински съветник. Запомнете добре тези имена.  \r\n\r\n Какво е характерно за тези фирми? \r\n\r\n Красимир Каракачанов е член на Съвета на директорите заедно с арестувания днес алкохолен бос Миню Стайков в \"МТМ Холдинг АД\". Холдингът участва в масовата приватизация чрез предшественика си \"Балкански приватизационен фонд Мизия -Тракия - Македония АД\". Към днешна дата холдингът е обявен за ликвидация, а активите му потъват незнайно къде. Същата участ постига и всички посочени по-горе фирми, като някои от тях са обявени в несъстоятелност поради огромни задължения към държавата за неплатени данъци и осигуровки. Особено фрапиращ е случаят с фирмата \"Балкан Травъл-ЕООД\", в която изчезват стотици хиляди лева, и въпреки, че съда установява, че фирмата е имала предостатъчен финансов ресурс, за да си плати задълженията към държавата, я обявява в несъстоятелност. \r\n\r\n Според експерти този факт е ярък показател за злоупотреба с власт. Все пак да не забравяме кой стои зад фирмата. Крайният резултат е, че за държавата остават десетки хиляди левове неизплатени задължения от фирмите на ВМРО, фалирали фирми и ограбени активи от масовата приватизация. \r\n\r\n Внимание! Тези лица днес управляват България. Какво ни очаква ли? - кражби, корупция, злоупотреба с власт и мачкане на всеки, който дръзне да каже истината на глас! \r\n \n\t\t\t\t\t\t", "date": "2019.06.26", "title": "Читателю, не чети този материал, ако искаш да бъдеш роб!"}
{"url": "http://www.bnews.bg/article/261825-poredna_ostavka_v_administratsiyata_na_sasht", "text": "\nПоредна оставка в администрацията на САЩ. Отива си Шон Лоуър, шеф на протокола в Белия дом.  \r\n\r\nТой няма да присъства на срещата на върха на Г-20 в Япония тази седмица, тъй като се води  разследване срещу него. \r\n\r\nТова съобщават Bloomberg и NBC News. \r\n\r\nМъжът е разследван заради сигнали за поведението си пред персонала. Твърди се, че е заплашвал подчинени, крещял и имал навика да носи камшик на работа.  \r\n\r\nЛоулър отказа да коментира. Белият дом и Държавният департамент все още нямат изявление по случая. \r\n\r\nЛоулър служи като връзка на президента Доналд Тръмп с дипломатическия корпус на Държавния департамент. \r\n\r\nПомощник-началникът на протокола Мери-Кейт Фишър ще присъства на Г-20 в мястото на Лоуър. \r\n\r\nШефът на протокола е назначен от Тръмп през 2017 г., след впечатляваща 30-годишна работа за правителството.  \r\n\r\nТова е поредната смяна в администрацията след напускането на говорителя на Белия дом Сара Сандърс. \n\t\t\t\t\t\t", "date": "2019.06.26", "title": "Поредна оставка в администрацията на САЩ"}
{"url": "http://www.bnews.bg/article/261829-kpkonpi_si_pravi_oglushki_za_protezhe_na_valeri_simeonov_pridobilo_apartament_chrez_prestaplenie_dokumenti", "text": "\n КПКОНПИ си прави оглушки за протежето на Валери Симеонов Гергана Микова, която е областен управител на Стара Загора. \r\n\r\n Припомняме, че Микова е придобила общинско жилище,чрез престъпление по чл.313 от НК. Същата е представила декларацияс неистинско съдържание, представяйки се за социално  слаба и самотна майка, а в същото време е била съпруга на един от най- заможните строителни предприемачи. \r\n\r\n Старозагорската окръжна прокуратура с постановление установи извършеното от Микова престъпление, но не образува наказателно дело поради изтекъл давностен срок. В последствие общински съветник от Стара Загора сезира КПКОНПИ с искане за отнемане на имуществото на Микова, тъй като е придобите чрез извършено престъпление. \r\n\r\n Граждани и общественици поискаха от премиера Борисов да освободи Микова от заемания държавен пост, но и той си прави оглушки. По всичко личи, че държавните институции работят в полза на престъпниците, които се облагодетелстват на гърба на народа! \r\n\r\n \r\n\r\n   \r\n \n\t\t\t\t\t\t", "date": "2019.06.26", "title": "КПКОНПИ си прави оглушки за протеже на Валери Симеонов, придобило апартамент чрез престъпление! (ДОКУМЕНТИ)"}
{"url": "http://www.bnews.bg/article/261826-svlachishte_predizvika_naprezhenie_sred_zhitelite_na_burgaskiya_kvartal_sarafovo", "text": "\n Напрежение в бургаския квартал „Сарафово”. Жителите му са притеснени, че къщите им могат да бъдат повлечени от свлачището, активизирало се през октомври миналата година. \r\n\r\n Причината – мястото няма да се укрепва с бетон, а със земна маса. Хората се страхуват, че така водата няма да може се оттича. Къщите им се намират на около 5 метра от свлачището. \r\n\r\n „Страхуваме се да няма сериозен дъжд. Като беше снето нивото на старата канавка, може пак да се активизира свлачището”, каза един от жителите на квартала. \r\n\r\n По думите им, укрепването се изпълнява по предписание на Община Бургас. Направеното обаче не било достатъчно, защото при дъждът вчера е имало свличане на земна маса. Те добавиха, че мерки са се взели едва преди няколко дни, въпреки че проблемът със свлачището е от октомври миналата година. \r\n\r\n „Още миналата година реагирахме, извикахме „Геозащита”, които са компетентният орган, за да кажат дали има свлачищен процес. Проект за укрепване на свлачище няма, защото по становище няма процес на свличане. От „Геозащита” препоръчаха да се обнови естествения откос. Те констатираха, че изхвърлени в близост строителни материали са натежали и са свлечени надолу от дъждовете”, отговори зам.-кметът по строителство в Община Бургас. \r\n\r\n От местната управа допълниха, че ще потърсят Дирекция „Геозащита и благоустройствени дейности” за нов оглед на мястото.    \r\n \n\t\t\t\t\t\t", "date": "2019.06.26", "title": "Свлачище предизвика напрежение сред жителите на бургаския квартал „Сарафово”"}
{"url": "http://www.bnews.bg/article/261827-6_7_po_rihter_raztarsiha_kamchatka", "text": "\n Мощно земетресение със сила 6.7 по Рихтер разтърси бреговете на полуостров Камчатка в руския Далечен изток, съобщи Геоложката служба на руската Академия на науките, цитирана от БГНЕС. Епицентърът на труса е бил на дълбочина около 60 километра и на 108 километра от Уст-Камчатск. \r\n\r\n Сградите в района не са пострадали от труса, няма пострадали хора, се казва в съобщение на Министерството на извънредните ситуации. \r\n\r\n Това е второто силно земетресение в този район за последните 24 часа.  \r\n \n\t\t\t\t\t\t", "date": "2019.06.26", "title": "6.7 по Рихтер разтърсиха Камчатка"}
{"url": "http://www.bnews.bg/article/261828-sled_iztsepkite_na_valeri_simeonov_sezona_v_slanchev_bryag_pred_palen_proval", "text": "\n Туристическия сезон в най-големия ни морски курорт е пред пълен провал, съобщават хотелиери. Към момента отчетения спад е над 20%, което поставя в изключително трудна ситуация бизнеса, тъй като отказите продължават да се увеличават. \r\n\r\n Причините за този колосален спад според хотелиери са шумните акции, които проведе бившия вицепремиер Валери Симеонов и антируската му кампания. \r\n\r\n Хората директно го обвиняват в национално предателство и сочат за пример опашките от български туристи на българо-гръцката граница. Като допълнителна причина бизнесът сочи и приетите наскоро поправки в закона за шума, предложени лично от Валери Симеонов. Тези поправки превърнаха България от предпочитана туристическа дестинация в погребално бюро, в което купоните и веселието са забранени. \r\n\r\n Според представители на туристическия бранш, тепърва бизнесът ще понася загуби от безумните предложения на Симеонов, които обслужиха чужди корпоративни интереси и съсипват една от най-успешните индустрии като туристическата. \r\n\r\n Бизнесът подготвя масови протести в най-скоро време, на които ще поиска отмяна на въведените поправки в закона от Симеонов. \r\n  \r\n \n\t\t\t\t\t\t", "date": "2019.06.26", "title": "След изцепките на Валери Симеонов, сезона в Слънчев бряг пред пълен провал!"}
{"url": "http://www.bnews.bg/article/261830-agrion_finans_predostavya_krediti_i_lizing_po_oblekchena_protsedura", "text": "\n Кредитиращата компания „Агрион Финанс“ разработи серия финансови продукти за малките и средни земеделски производители и собствениците на земя. Дружеството предлага на пазара ипотечни кредити и кредити за оборотни средства и лизинг на земя, където процедурата е максимално облекчена, а сроковете значително съкратени спрямо условията на другите кредитни институции. Информация за пълните условия на финансовите продукти на „Агрион Финанс“ може да бъде намерена на сайта на компанията на адрес  , на националния телефон 0800 111 66 или във всеки един от офисите на дружеството в цялата страна \r\n\r\n Сред най-предпочитаните услуги е лизингът на земя, категорични са от компанията. Дружеството дава възможност на клиентите си да получат до 100% финансиране от размера на пазарната оценка на земята, която са си избрали да купят. „Агрион Финанс“ гарантира прозрачна лихва и ясни правила за целия период на кредита, който може да достигне 10 години. Не се изисква самоучастие на лизингополучателя, поясниха от „Агрион“. \r\n\r\n Дружеството финансира както малки и големи фермери, които искат да придобият нови парцели, така и физически лица, които не се занимават със земеделие, но притежават имоти и имат нужда от свежи пари. За тях е предвидена опцията с така нареченият „обратен лизинг“, при който притежателят на земя получава финансиране от „Агрион Финанс“ срещу нивите си, без да е необходимо да преминава през тромавата процедура на ипотекирането. Компанията прави безплатна оценка на земята и осигурява необходимите пари, които впоследствие се връщат на вноски, до пълното обратно изкупуване на собствеността. \r\n\r\n Дружеството не удържа таксата за разглеждане на документите, няма такса ангажимент и за оценка на обезщетението. Пазарната оценка на желаната земеделска земя се извършва от експертите на „Агрион“ и е абсолютно безплатна за лизингополучателя. Ако тя съвпада с цената на парцела,  фермерът не дължи първоначално плащане, а директно започва да погасява лизингови вноски. \r\n\r\n Максималният размер на кредита не зависи от размера на дохода на физическото лице, а се определя от стойността на имота, който се предоставя за обезпечение. Предвидена е и опция дружеството да финансира разходите по прехвърлянето на имота. Това, според експертите, е сериозно облекчение за фермерите, особено за малките и средни производители. На практика до сключването на договора за лизинг, фермерите нямат абсолютно никакви разходи и не влагат собствени пари. Гратисният период по главницата е 12 месеца, а погасителният план се определя индивидуално, в зависимост от специфичните нужди на лизингополучателя. \r\n\r\n За физическите лица е предвидена възможност и за оборотно рефинансиране до размера на вече погасената главница по текущ лизинг. Така лизингополучателят може да получи допълнително финансиране, без да е необходимо анексиране. Сключванетона договора за предоставяне на оборотните средства става без да е необходимо допълнително обезпечение.  \r\n\r\n Условията и възможностите за финансиране са разработени така, че да обхващат максимално потребностите и изискванията на малките и средни земеделски стопани, и притежателите на земя, които често са лишени от финансиране. „Щастливи сме, че все повече начинаещи и малки фермери се обръщат към нашите продукти и ние им помагаме да започнат развиването на сериозно земеделие по европейски стандарти“, казаха от „Агрион Финанс“. Улесненият достъп до кредитиране позволява на земеделските стопани да бъдат много по- гъвкави и конкурентноспособни на пазара, категорични са експертите в агросектора.  \r\n \n\t\t\t\t\t\t", "date": "2019.06.26", "title": "„Агрион Финанс“ предоставя кредити и лизинг по облекчена процедура "}
