{"url": "http://www.bnews.bg/article/262214-alan_tyuring_shte_bade_izobrazen_na_novite_banknoti_ot_50_paunda", "text": "\n Английската централна банка избра математика Алън Тюринг да бъде изобразен на новата банкнота от 50 паунда, съобщи „Ройтерс”. \r\n\r\n Тюринг е известен с разшифроването на т.нар „Енигма код” на германските военноморски сили през Втората световна война. Благодарение на неговите изчисления Великобритания си помага в спечелването на войната. Освен това се спасяват хиляди животи. \r\n\r\n „Като баща на компютърните науки и изкуствен интелект, както и герой от войната, приносите на Алън Тюринг са всеобхватни и новаторски. Той е гигант, на чиито рамене стоят много хора”, заяви губернаторът на централната банка Марк Карни. \r\n\r\n Въпреки гениалността си, Тюринг се самоубива през 1954 г. Като причина се изтъква неговата хомосексуалност, тъй като еднополовият секс е бил забранен във Великобритания до 1967 г. \r\n\r\n През 2013 г. Тюринг получи рядко посмъртно кралско помилване от кралица Елизабет II заради обвинението в престъпление, довело до неговото самоубийство. \r\n \n\t\t\t\t\t\t", "date": "2019.07.15", "title": "Алън Тюринг ще бъде изобразен на новите банкноти от 50 паунда"}
{"url": "http://www.bnews.bg/article/262217-sluchaite_na_ebola_v_dr_kongo_prodalzhavat_da_rastat", "text": "\n Ебола продължава да се разпространява в Демократична република Конго, пише Би Би Си. \r\n\r\n От здравното министерство на страната са потвърдили случай на заразени в източния град Гома. Вирусът е бил пренесен от пътнически автобус, пътувал от Бутембо към Гома. Експертите обясниха, че няма опасност от цялостно разпространение в населеното място. \r\n\r\n От миналата година Конго се бори със считаната за втора най-голяма епидемия от ебола в историята на страната. Заразените са хиляди, а до момента повече от 1600 души изгубиха живота си в следствие на вируса. \r\n\r\n Учените твърдят, че кризата е в пъти по-малка спрямо тази между 2013-2016 г. в Западна Африка. Тогава повече от 11 хил. души загинаха. \r\n\r\n Вирусът достига до хората при близък контакт с животни. След това лесно се предава чрез течности, по кръвен път, слюнка или пък индиректно когато има контакт със замърсена среда. \r\n\r\n Симптомите на вируса обикновено включват треска, отпадналост и болки в мускулите. Заразата прогресира, а най-често пациентите загиват от обезводняване и крах на органите. \r\n \n\t\t\t\t\t\t", "date": "2019.07.15", "title": "Случаите на ебола в ДР Конго продължават да растат"}
{"url": "http://www.bnews.bg/article/262216-bradli_kupar_i_leydi_gaga_zhiveyat_zaedno", "text": "\n Лейди Гага и Брадли Купър са заживели заедно в апартамента му в Ню Йорк, пишат булевардни издания зад Океана. \r\n\r\n Голямата новина в личния живот на двамата издал близък приятел на актьора, предаде руския сайт StarHit, като се позовава на статия в In Touch. \r\n\r\n Слуховете, че между двамата колеги има романтични чувства се появиха, след като излезе съвместният им филм – „Роди се звезда”. Двамата упорито отричаха да имат връзка. \r\n\r\n Стефани Джерманота, както е истинското име на американската поп певица, обясняваше подозренията на публиката с убедителната им актьорска игра на влюбени. \r\n\r\n Според информация, за която се твърди, че е от най-близкия кръг на Брадли, Лейди Гага се е нанесла в нюйорския му апартамент, където само допреди няколко месеца актьорът живееше с руския супермодел Ирина Шейк. От нея той има малка дъщеря – Лея, родена през 2017 г. \r\n\r\n След като Шейк си тръгнала, Купър разчистил всички шкафове от останали неща на експоловинката си. Новата му изгора пък вече се чувствала пълноправна стопанка на дома и дори се заела да обзаведе жилището. \r\n\r\n Засега няма официално потвърждение или опровержение на тази информация. \r\n \n\t\t\t\t\t\t", "date": "2019.07.15", "title": "Брадли Купър и Лейди Гага живеят заедно?"}
{"url": "http://www.bnews.bg/article/262221-bomba_zhenata_na_karakachanov_e_aktsioner_v_moshten_holding_krie_aktsiite_si_a_e_prokuror_v_sgp", "text": "\n Съпругата на Красимир Каракачанов Росица Слабакова-Каракачанова лъсна като акционер в един от най-мощните холдинги \"Синергон Холдинг\" АД. Това става ясно от декларацията на вицепремиера Красимир Каракачанов. Интересна подробност е, че тази информация изсветля след разкритията и подаден сигнал до главния прокурор от журналистите Николай Бареков и Димитър Байрактаров. През всичките години и Красимир Каракачанов и Съпругата му не са декларирали съдружието си с мастити участници в масовата приватизация. И двамата са заемали висши държавни постове и продължават и към днешна дата те заемат такива. Интересно защо един прокурор в Софийска Градска Прокуратура крие съдружието си в толкова мощен холдинг? Имало ли е конфликт на интереси и защо КПКОНПИ и до сега мълчи по сигнала на Бареков и Байрактаров? В една от декларациите на прокурор Каракачанова лъсва връзка с фондацията на Сорос \"Америка за България\". Интересно кога ВМРО са искрени, когато критикуват Сорос или когато му прибират парите? Росица Каракачанова се е облажила с 13000 долара за пътуване до САЩ! Какво е правила там, вероятно тя и Сорос само знаят? Такова лицемерие обаче не е лъсвало досега в българската политика и съдебната власт!? А как само тези пишман патрЕоти заклеймяват по медиите СОРОС и всичко свързано с него?  Ето и декларацията на прокурор Каракачанова, където най-долу лъсва връзката със Сорос и неговата фондация:   Ето и декларацията, в която са декларирани ценните книги на прокурор Каракачанова в \"Синергон Холдинг\" АД в точка 9 :    Ако премиерът Борисов има поне малко морал трябва незабавно да поиска оставката на Каракачанов, но....! Възникава и друг сериозен въпрос, извършили ли са престъпление по чл.313 от НК Каракачанов и Каракачанова? Ако да, ще има ли кой да ги разследва и да им повдигне обвинения или закона в България важи само за простосмъртните? \r\n \n\t\t\t\t\t\t", "date": "2019.07.15", "title": "Бомба! Жената на Каракачанов е акционер в мощен холдинг! Крие акциите си, а е прокурор в СГП!"}
{"url": "http://www.bnews.bg/article/262219-lekar_osadi_prokuraturata_po_sluchaya_s_bebeto_ot_frizera", "text": "\n Прокуратурата ще плаща 40 000 лева обезщетение по случая, станал известен като „бебето от фризера”. Преди 8 години 4-ма лекари от болницата в Горна Оряховица бяха арестувани показно и обвинени, че са обявили живо бебе за мъртво и после го скрили във фризер. \r\n\r\n Без разследване, МВР и прокуратурата заявиха, че бебето е живяло близо денонощие след раждането си. В парламента бяха оповестени разговори на лекарите, записани със СРС-та. \r\n\r\n По-късно деветорна експертиза доказа, че бебето е мъртвородено, а лекарите са действали правилно. Един от набедените медици окончателно осъди разследващите за непремерените им изказвания. \r\n \n\t\t\t\t\t\t", "date": "2019.07.15", "title": "Лекар осъди прокуратурата по случая с „бебето от фризера”"}
{"url": "http://www.bnews.bg/article/262220-tri_mesetsa_politsiyata_izdirva_sobstvenika_na_900_leva", "text": "\n Три месеца полицията издирва собственика на 900 лева, съобщиха от МВР. На 6 април 2019 г. към 20.00 часа млада жена предоставила във Второ районно сумата от 900 лева. \r\n\r\n На полицаите жената обяснила, че минути преди това е намерила парите разпилени на бул. \"Ген. Н. Столетов\", срещу Пета градска болница. \r\n\r\n По случая е образувана преписка. Сумата се съхранява в районното управление. Притежателят на парите може да се яви във Второ районно и след като докаже, че е собственик, да си ги получи. \r\n \n\t\t\t\t\t\t", "date": "2019.07.15", "title": "Три месеца полицията издирва собственика на 900 лева"}
{"url": "http://www.bnews.bg/article/262218-mladezhi_zaginaha_v_katastrofa_kray_starozagorsko_selo", "text": "\n 18-годишно момиче и младеж на 19 години загинаха в катастрофа край старозагорското село Плодовитово в неделя, предаде Дарик нюз. \r\n\r\n Други двама пътници са получили наранявания и са настанени в УМБАЛ-Стара Загора. Няма опасност за живота им. Пострадалите са на 16 и на 19 години от Първомай и Чирпан. \r\n\r\n Автомобилът е управляван от 25-годишно момче, което е карало с превишена скорост. Той изгубил контрол над колата, която се забила в дърво и се преобърнала. Пробите не показват да е употребявал алкохол и наркотици. \r\n \n\t\t\t\t\t\t", "date": "2019.07.15", "title": "Младежи загинаха в катастрофа край старозагорско село"}
{"url": "http://www.bnews.bg/article/262215-samolet_se_razbi_v_shvetsiya_ima_zaginali", "text": "\n 9 души загинаха в Швеция, след като самолет, превозващ ги за скок с парашут, се разби. Машината паднала малко след излитането си, предаде Би Би Си. \r\n\r\n От полицията съобщават, че катастрофата е станала на остров на река Уме, а всички на борда са били шведски граждани. \r\n\r\n Причината за инцидента все още не е изяснена, а местни медии съобщават, че според очевидци някои от парашутистите се опитвали да скочат от самолета, преди да се разбие. \r\n \n\t\t\t\t\t\t", "date": "2019.07.15", "title": "Самолет се разби в Швеция, има загинали"}
{"url": "http://www.bnews.bg/article/262213-piyan_shved_otkradna_taksi_v_nesebar", "text": "\n Арестуваха шведски гражданин, откраднал таксиметров автомобил в Несебър, съобщи БТА. Кристофер А.е задържан за срок от 72 часа. Сигнал в полицията подал собственикът на автомобила. Малко по-късно колата била открита, а при проба с дрегер в кръвта на водача са отчетени 1,74 промила алкохол. Докато е управлявал автомобила, шведът е катастрофирал. Нанесени са материални щети по колата.   \r\n\r\n Предстои Районна прокуратура - Несебър да внесе в съда искане за налагане на мярка за неотклонение \"задържане под стража\" на Кристофер А. \r\n \n\t\t\t\t\t\t", "date": "2019.07.15", "title": "Пиян швед открадна такси в Несебър"}
{"url": "http://www.bnews.bg/article/262212-grisho_izvan_top_50_za_parvi_pat_ot_2012_g", "text": "\n Най-добрият ни тенисист Григор Димитров изпадна от топ 50 в света на тениса. Той загуби три места и вече е 52-и. За последно той бе толкова назад в световната ранглиста на 29 октомври 2012 г., когато заемаше 55-ото място. \r\n\r\n Димитров се намира в труден период. Той отпадна разочароващо още на старта на \"Уимбълдън\" от младия французин Корентен Муте.  \r\n\r\n 28-годишният българин ще се завърне на корта следващата седмица, като е заявил участие на АТП 250 турнира в Атланта, Джорджия (САЩ).  \r\n\r\n На върха в световната ранглиста няма промени. Шампионът от \"Уимбълдън\" Новак Джокович води убедително, следван от Рафаел Надал и Роджър Федерер.  \r\n \n\t\t\t\t\t\t", "date": "2019.07.15", "title": "Гришо извън топ 50 за първи път от 2012 г."}
{"url": "http://www.bnews.bg/article/262211-kabinetat_prati_za_ratifikatsiya_v_parlamenta_dogovorite_za_f_16", "text": "\n Правителството прие решение за предложение до Народното събрание за ратифициране договорите за придобиване на американските изтребители F-16 за българските Военновъздушни сили (ВВС), съобщиха от Министерския съвет. \r\n\r\n Договорите бяха подписани от военния министър Красимир Каракачанов на 11 юли. С тях се договаря доставката от правителството на САЩ за българските ВВС на осем самолета F-16 Block 70 и свързаното с тях оборудване и въоръжение. \r\n\r\n Кабинетът взе и решение за актуализация на бюджета за 2019 г., с което да се осигури финансирането на сделката за новите изтребители. Държавата ни трябва да плати дължимата по договорите сума накуп. \r\n\r\n Всички 8 самолета трябва да бъдат доставени до 2023 г. \r\n\r\n С актуализацията правителството увеличава разходната част на бюджета за отбрана с 2,1 млрд. лв., които да покрият сделката за самолетите, са казва в съобщение на правителствената пресслужба. \r\n\r\n „Финансирането на тази програма изисква актуализация по предложение на министъра на финансите и неговите предложения също ще бъдат изпратени в Народното събрание. Тези пари трябва да бъдат прехвърлени в Министерството на отбраната, тъй като бенефициент е МО и управлението на средствата ще бъде от министъра на отбраната съвместно с министъра на финансите”, обясни зам.- военният министър Атанас Запрянов. \r\n\r\n Депозираните средства ще се използват от Агенцията на САЩ за сътрудничество в областта на отбраната и сигурността за извършване на плащания в хода на изпълнението на договорите. По четирите договора няма скрити разходи, увери Запрянов. \r\n\r\n Същевременно 271 млн. лв. за реализиране на други проекти за модернизация на Българската армия няма да бъдат разходвани през настоящата година, стана ясно от решението на министерски съвет. \r\n\r\n Процедурата за купуване на кораби е напреднала и договор може да има още до края на тази година, прогнозира Атанас Запрянов. \r\n \n\t\t\t\t\t\t", "date": "2019.07.15", "title": "Кабинетът прати за ратификация в парламента договорите за F-16"}
{"url": "http://www.bnews.bg/article/262210-kortezhat_na_zelenski_predizvika_katastrofa_s_avtobusi_s_detsa", "text": "\n Катастрофа между кортежа на Володимир Зеленски и автобуси с деца се размина без жертви. ПТП-то е станало в Запорожка област, украинският президент обаче не е бил в нито един от автомобилите. \r\n\r\n Две от колите, които обичайно съпровождат държавния глава, са предприели изпреварване на колоната от автобуси, съобщава ТАСС, като се позовава на издание, цитирало източник от Управлението за държавна охрана на Украйна. \r\n\r\n Кортежът е пътувал за Киев. В това време самият Зеленски се е върнал в столицата със самолет. \r\n\r\n Вътрешни хора в държавната охрана на президента издали, че имат недостик на кадри – от 30 шофьори на щат, останали половината. Заради недостига и натоварения график, водачите не недоспивали и затова се е случило произшествието. \r\n\r\n На 13 юли Зеленски беше в Одеса, където проведе среща по въпросите на развитието на украинските пристанища. \r\n \n\t\t\t\t\t\t", "date": "2019.07.15", "title": "Кортежът на Зеленски предизвика катастрофа с автобуси с деца"}
{"url": "http://www.bnews.bg/article/262202-polozhenieto_na_mihael_shumaher_se_vloshava", "text": "\n Президентът на Международната федерация по автомобилизъм (ФИА) Жан Тод е сред малкото хора, които са посещавали Михаел Шумахер след тежкия инцидент в Алпите.Ако досега имаше светлина в края на тунела за възстановяването на спортната легенда, то тъжните разкрития, които Тод направи, за състоянието на своя добър приятел, разсеяха всяка надежда по този въпрос. \r\n\r\n В интервю за британският вестник Express той заяви, че Шумахер може би никога няма да се възстанови напълно. \r\n\r\n \"Семейството му се бори също толкова, колкото и той, но нашето приятелство никога няма да бъде същото, както преди. Просто защото вече я няма същата комуникация“, каза Жан Тод пред изданието. \r\n\r\n През 2013 г. 7-кратният световен шампион претърпя жестоко падане върху скрит под снега камък и това доведе до сериозни черепно-мозъчни травми. Той беше спешно опериран в местна болница, а оттогава досега семейството му значително ограничи потока на информация към публичното пространство. От известно време Шумахер се възстановява в своя дом край Женевското езеро, където много малко хора като Тод получават възможност лично да се виждат с 50-годишния бивш пилот.  \r\n\r\n Французинът продължава да посещава Шуми при всяка удобна възможност, а миналата седмица беше специален гост на Фестивала по скорост \"Гуудууд\" в Западен Съсекс, Англия, където беше отдадена специална почит на Пилето. \r\n\r\n \"Мога единствено да споделя, че семейството на Шумахер полага добри грижи за него и той продължава с битката\", добави французинът. \r\n \n\t\t\t\t\t\t", "date": "2019.07.15", "title": "Положението на Михаел Шумахер се влошава!"}
{"url": "http://www.bnews.bg/article/262204-nov_zdravnoosiguritelen_model_vizhte_kakvo_iskat_da_se_promeni", "text": "\n Промените в новия здравноосигурителен модел ще бъдат представени официално днес.  \r\nТова е третата серия предложения за промяна на здравната система. \r\n\r\n Започваме с едно приятно предложение за намаляване на срока за произнасяне на Националната експертналекарска комисия (НЕЛК) по жалбите срещу решения на териториалните експертни лекарски комисии (ТЕЛК), като се предлага същият да бъде един месец. \r\n\r\n  От МЗ забелязали, че има нормативни празноти в редица разпоредби, чиито тълкувания са неясни, а именно: \r\nотносно мястото на предоставяне на медицинските услуги на българските граждани извън обхвата на задължителното здравно осигуряване и относно правото на българските граждани на заплащане за медицински и други услуги във връзка с трансплантация на органи и клетки в чужбина,  се предлага допълнение в чл. 82, ал. 1, че медицинските услуги се предоставят само в страната, а в ал. 1а се прави изричното уточнение, че българските граждани имат право на заплащане за медицински и други услуги във връзка с лечението им в чужбина и в случаите, когато се нуждаят от трансплантация на органи и клетки.Друга промяна в закона , която има за цел прозрачност на разпоредбите е свързана с Националния регистър на пациентите с психични заболявания. Предлага се отмяна на чл. 147а, в съчетание с предложение за нов чл. 165а, с което кръгът от лицата, подлежащи на вписване, е конкретизиран и силно ограничен, така че да обхваща само пациенти с психични разстройства, настанени на задължително лечение по реда на чл. 162 от ЗЗ, както и такива, спрямо които е постановено принудително лечение по чл. 89 и 92 от Наказателния кодекс. Определен е и органът, който ще създаде и води регистъра,  както и условията за заличаване от регистъра на данните за тези лица. \r\n\r\n Предлагат се промени в разпоредбата на чл. 98, която регламентира реда и условията за извършване на патологоанатомична аутопсия. Разпоредбата използва думата „близките”, за да се определи кръгът от лицата, които имат право да поискат извършването или освобождаването от аутопсия. Използването на това понятие създава на практика проблеми при прилагането на разпоредбата, тъй като не дава яснота относно това кои лица се включват в него. Предложените промени целят да определят конкретно и ясно лицата, които могат да поискат освобождаване от аутопсия. \r\nСъс законопроекта се предлага от регламентираните видове неконвенционалниметоди за благоприятно въздействие върху индивидуалното здраве да отпадне диетиката. Съгласно номенклатурата на специалностите в системата на здравеопазването „Хранене и диететика“ е медицинска специалност, която се придобива от лица с професионална квалификация „лекар“. Диетотерапия се практикува от висококвалифицирани лекари-специалисти, които са преминали продължителна подготовка в рамките на обучението за придобиване на посочената медицинска специалност. Прилагането на „диетика“ от неспециалисти крие рискове за здравето на пациентите. С предложението за отпадане на диетиката като неконвенционален метод за благоприятно въздействие върху индивидуалното здраве се цели да се предотврати рискът за здравето на населението от некомпетентно диетолечение. \r\nВ тоси дух се предлага да отпадне правното основание за издаване на наредбата по чл. 167, ал. 1, т. 3 от ЗЗ. С посочената разпоредба е дадена възможност на лица, които притежават диплома за завършено средно образование и свидетелство за успешно проведено обучение не по-малко от 4 семестъра във висше медицинско училище при условия и по ред, определени с наредба на министъра на здравеопазването и министъра на образованието и науката, да практикуват неконвенционални методи за благоприятно въздействие върху индивидуалното здраве, с изключение на хомеопатия. След извършен анализ на данните и резултатите от провеждания от министъра на здравеопазването \r\nконтрол върху тези дейности се обосновава изводът, че право да практикуват неконвенционални методи за благоприятно въздействие върху индивидуалното здраве следва да имат само специалисти с придобито образование по медицинска професия.С оглед на това се предлага да отпадне възможността лица със завършено средно образование да практикуват неконвенционални методи.  \r\nПредлагат се редица промени, свързани с повишаване на ефективността на държавния здравен контрол:Предложени са промени в административно-наказателните разпоредби, като се създава изрично правно основание, на което директорът на РЗИ да налага санкция при установени нарушения на правата на пациента по чл. 221. Предлага се при възникване на извънредна епидемична обстановка или при служебна необходимост съгласувано с министъра на здравеопазването държавен здравен инспектор да може да изпълнява временно дейности по държавен здравен контрол на територията на друга област. Предлага се също така по разпореждане на министъра на  здравеопазването да могат да се извършват проверки на територията на една област от държавни здравни инспектори от друга област. \r\n\r\n Регламентира се правомощието на министъра на здравеопазването със заповед да определя национални референтни лаборатории в структурата на националните центрове по проблемите на общественото здраве, в областите на дейност на съответния център, както и ясни критерии и изисквания за определянето им. Регламентират се и техните функции.  \r\nСистематизират се и се прецизират разпоредбите, регламентиращи изискванията към здравните кабинети, като терминологията по отношение на местата, в които се разкриват такива кабинети се привежда в съответствие с действащата нормативна уредба в областта на социалните услуги. \r\nОтстраняват се съществуващите противоречия и дублиране в правната регламентация на дейностите, които се извършват в здравните кабинети и механизма за финансирането на дейностите на здравните кабинети в общинските и държавните детски градини, в общинските и държавните училища и социални услуги. Предвидено е това да се извършва със средства от общинските бюджети като делегирана от държавата дейност; \r\nПредлага се провеждането на епидемиологични проучвания за установяване на зависимост между замърсяването на околната среда и здравното състояние на населението от министъра на здравеопазването да се организира по искане на държавните органи, които извършват анализ, оценка и контрол на параметрите на околната среда, след предоставяне на данни от осъществен мониторинг, удостоверяващи трайно и над допустимите норми замърсяване на околната среда. \r\nРазширява се обхватът на наредбата, регламентираща здравните изискванията към лицата, работещи в детските заведения, специализирани институции за деца и  възрастни, водоснабдителните обекти, предприятията, които произвеждат или търгуват \r\nс храни, бръснарските, фризьорските и козметичните салони, като здравните изисквания ще се прилагат не само към работещите, но и към лицата, които се обучават или стажуват в тези обекти. По този начин няма да се допуска присъствието и изпълняването на \r\nдейности, включително и с учебна цел, от лица, чието здравословно състояние не е предварително оценено. Дава се възможност на министъра на здравеопазването да определи обектите, за които ще бъдат регламентирани тези изисквания;  \r\nПрецизират се и се привеждат в съответствие с промените в действащата нормативна уредба (Закон за устройство на територията, Закон за опазване на околната среда и др.) и задълженията на органите на държавния здравен контрол, свързани с участието им в състава на експертните съвети по устройство на територията. Регламентира се разпределението на правомощията на главния държавен здравен \r\nинспектор и РЗИ и се цели да се преодолее съществуващата на практика неяснота по отношение на компетентния орган на държавен здравен контрол, който следва да участва в състава на експертните съвети.  \r\nВ изпълнение на политиката за намаляване на административната тежест върху гражданите и бизнеса се предлага отпадане на услугата издаване на здравен сертификат за износ на произведени в страната продукти и стоки със значение за здравето на човека, който удостоверява, че продуктите и стоките, пуснати на пазара са в съответствие с изискванията на националното законодателство. Към продуктите и стоките със значение за здравето на човека, предназначени за износ за трети страни, не се поставя изискване за съответствие с националното законодателство, а законодателството на приемащата страна, което в някои случаи може съществено да се различава от европейското и национално законодателство. Възникването на задължението на държавни органи да удостоверяват съответствие на продуктите е в противоречие с основните принципи на европейското законодателство, според които това е задължение на бизнес операторите; \r\nРегламентира се възможността заявителите за издаване на разрешение за дейности по разрушаване или отстраняване на азбест и/или азбестосъдържащи материали от сгради, конструкции, предприятия, инсталации или кораби да подават и по електронен път заявлението и документите към него при условията и по реда на Закона за електронния документ и електронните удостоверителни услуги и Закона за електронното управление. Регламентира се и служебен обмен на информация за издадените разрешения за работа с азбест и азбестосъдържащи материали между контролните органа по изпълнение на политиката в областта на здравословните и безопасни условия на труд. По този начин се цели намаляване на административната тежест върху бизнеса; \r\nПредлага се и допълване на текстовете, регламентиращи реда и начина за издаване и подновяване на балнеологична оценка, с разпоредби, които до този момент са били разписани в съвместна заповед на министъра на здравеопазването и министъра на околната среда и водите, издадена на основание на отменени разпоредби на Наредба № 1 от 2007 г. за проучване, ползване и опазване на подземните води. Предлагат се и текстове, уточняващи кои лечебни заведения ползват приоритетно минерална вода. С тези предложения се цели осигуряване на законова регламентация за правилното управление на курортните ресурси и курортите, както и допълване на конкретни правила, които да уредят обществените отношения в тези области; \r\nПрецизират се наименованията на обектите с обществено предназначение и продуктите и стоките от значение за здравето на човека, съобразно настъпилите промени в терминологията на други закони и подзаконови нормативни актове, както и поради настъпили промени в обществените отношения. Със законопроекта се предлага да отпадне правното основание за издаването на някои неиздадени до момента подзаконови нормативни актове по прилагането на ЗЗ, необходимостта от които е отпаднала (наредбите по чл. 128, чл. 188, чл. 201, ал. 3, чл.206 и чл. 208, ал. 2). С тези предложения се цели избягване на ненужното дублиране в регламентацията на съответните обществени отношения. \r\nВ законопроекта се предвижда длъжността заместник-директор на РЗИ да се разкрива само в случай на необходимост, с оглед обема на дейността на съответната инспекция. Целта е да се даде възможност за оптимизиране на структурата и разходите за персонал в администрациите на РЗИ в зависимост от конкретните потребности.Със законопроекта се предлага в административния режим, свързан регистрацията на дейностите по изпитване качеството на медицинската радиологична апаратура, към документите, които се прилагат към заявлението да се добави и документ за платена държавна такса. По този начин на законово ниво ще се регламентира заплащането на държавна такса за тази административна услуга. \r\n \n\t\t\t\t\t\t", "date": "2019.07.15", "title": "Нов здравноосигурителен модел! Вижте какво искат да се промени!"}
{"url": "http://www.bnews.bg/article/262203-iskat_da_promenyat_15_zakona_prez_zakona_za_lekarstvata", "text": "\n \r\nМЗ публикува законопроекта за изменение и допълнение на Закона за лекарствените продукти в хуманната медицина. \r\n\r\n Промените обхващат 15 закона. \r\n\r\n Това са: \r\n\r\n Законът за здравето, \r\nза здравното осигуряване, \r\nза контрол върху наркотичните вещества и прекурсорите, \r\nза кръвта, кръводаряването и кръвопреливането, \r\nза лечебните заведения, \r\n\r\n за медицинските изделия, \r\nза обществените поръчки, \r\nза трансплантация на органи, тъкани и клетки,за храните, \r\nза приватизация и следприватизационен контрол, \r\nза бюджета на НЗОК за 2019 г., \r\nза съсловните организации на лекарите и на лекарите по дентална медицина, \r\nза съсловната организация на магистър-фармацевтите ; \r\nза съсловните организации на медицинските сестри, акушерките и асоциираните медицински специалисти, \r\nна зъботехниците и на помощник-фармацевтите. \r\nОт Министерство на здравеопазването възнамеряват да оптимизират здравеопазването чрез \r\nсъздаване на Национална аптечна карта, оптимизиране на контрола върху аптеките, забрана един и същ търговец да притежава едновременно разрешение за търговия на дребно и разрешение за търговия на едро с лекарствени продукти с цел осигуряване на конкуренция и въвеждане на допълнително изискване относно информацията, която се съдържа в Позитивния лекарствен списък (ПЛС) са основните насоки на проекта за изменение и допълнение на Закона за лекарствените продукти в хуманната медицина, публикуван на сайта на МЗ.Министерството обръща внимание, че в момента не тече срок за обществено обсъждане. Законопроектът можете да видите чрез този линк:  \r\n \n\t\t\t\t\t\t", "date": "2019.07.15", "title": " Искат да променят 15 закона през Закона за лекарствата!"}
{"url": "http://www.bnews.bg/article/262208-semeystvo_karakachanovi_ryazko_zabogatyaha_sled_signala_na_barekov_i_bayraktarov_do_glavniya_prokuror", "text": "\n След сигналът на журналистите Николай Бареков и Димитър Байрактаров за несъответсвие в доходите на вицепремиера Красимир Каракачанов се случи уникално чудо! Припомняме, че през 2017 г. според декларацията на Каракачанов, той и семейството му, за да се сдобият с луксозен апартамент са живели с 213 лева на месец. След разкритията в предаването на Бареков и Байрактаров, декларацията на Каракачанов показва, че семейство Каракачанови рязко са забогатели. В декларацията на Каракачанов дори лъснаха приватизационните бонове в МТМ Холдинг. В това дружество Каракачанов е заемал висок пост в управлението заедно с арестувания алкохолен бос Миню Стайков. Никой обаче не разследва къде са потънали активите на приватизационния холдинг и защо Каракачанов до сега не е декларирал нито веднъж през годините тези приватизационни бонове. Каракачанов никога не е декларирал и конфликт на интереси с МТМ Холдинг, чието управление напуска през 2016 година. Какво е криел Каракачанов и какви закони е приемал в конфликт на интереси? Участвал ли е в организирана престъпна група, съсипала България по време на масовата приватизация? Кой е налагал чадър върху агента от Държавна сигурност и има ли опасност същия да се окаже, че е невменяем при повдигане на обвинения срещу него? Припомняме, че журналистът Димитър Байрактаров подаде сигнал за състоянието на Каракачанов и Специализираната прокуратура образува преписка. Сега вижте имотната декларация на Каракачанов за 2017г.  А сега направете сравнението с декларацията му за 2018 г.     Тези две декларации са ярък пример, КПКОНПИ служи само за изпиране на зулумите на властимащите! Това вече не е държава! И..., бъдете сигурни, че за този скандал медиите гръмовно ще мълчат! \r\n \n\t\t\t\t\t\t", "date": "2019.07.15", "title": "Семейство Каракачанови рязко забогатяха след сигнала на Бареков и Байрактаров до главния прокурор!"}
{"url": "http://www.bnews.bg/article/262205-ne_triyte_taloncheta_triyte_simeonov", "text": "\n \"Тук не става дума дали харесваш Симеонов или Божков, а става дума за това, по какъв път държава планира да гради своето и без това крайно неясно бъдеще\", пише Васил Петев \r\n\r\n Всяка държава си заслужава талончета, а в държавата на Валери Симеонов, те са дори задължителни. \r\n\r\n  И тук не става дума дали харесваш Симеонов или Божков, а става дума за това, по какъв път държава планира да гради своето и без това крайно неясно бъдеще. По стария, в който пътеводна светлина е частният и политически рекет или по онзи другия, който трябва да минава за цивилизован, толерантен и европейски. Защото народът ни не е объркан поради наличието на хазарт и талончета за търкане, а поради липсата на образование и правова среда. И ако някой не разбира този прост факт или се прави, че не го разбира, нека пак се почеше по черепа. \r\n\r\n Защото уважаеми, аз лично съм потресен от задружното политическо лицемерие, което проявиха всички партии в тази страна. Същите тези, които довчера грабеха и продължават да грабят с пълни шепи от хазарта, днес се правят на ощипани девици, които гледат на тампона, като на изнасилвач. \r\n\r\n \"Патриоти\", ГЕРБ, БСП, та дори и \"диазепама Марешки\" (той този е като топче на рулетка - ту червено, ту черно, ту подкрепя, ту не) скочиха срещи Националната лотария. Нещо повече. Дори Радан Кънев се събуди от зимен сън. Всички популисти седнаха заедно на клона. Симпатично поведение, особено ако имаш брадва в ръка. Защото скъпи дами и господа, не е лошо преди да скачате, да може да дадете финансова алтернатива на офертите си. На мен персонално въобще не ми пука за Националната лотария, но преди да вземете едни 100 милиона от държавния бюджет, кажете с какви пари ще го компенсирате. Защото без отговор на този въпрос акцията на Симеонов изглежда единствено, като пореден опит за политически рекет от страна на момчето от Долни Чифлик. И тук закономерно възниква въпроса, нима все още има слепи хора, които не виждат, че откакто седна във вицепремиерското кресло Симеонов не прави нищо друго освен да се опитва да \"щави\" един след друг хората с пари в държавата. Правил го в името на държава - ами добре, ама много от нас не ти вярваме. \r\n\r\n Първо беше Кирил Домусчиев и БМФ. Няма нужда да харесваш Домусчиев за да изпиташ съчувствие към безумието на което бе подложен бизнеса му през последната година. Защото какъвто и да е Домусчиев той е похарчил много повече лични средства за образование, отколкото Симеонов за оптични кабели на СКАТ ТВ. И въобще не му адвокатствам, дори не го харесвам. \r\n\r\n После беше Слънчев бряг, плажовете и техните собственици. Били ги държали бандити! Ами възможно е г-н Симеонов, но за такива хора има прокуратура и съд, а не бясно куче със звукозаглушител в ръка. Да не говорим, че именно вие имате най-голям личен кяр от едно подобно разчистване на сметки по морето. Това е така, тъй като именно СКАТ е най-големия доставчик на телефония и интернет в този регион. Само си представете, че СКАТ остане единствен доставчик на подобни услуги за всички хотели около Бургас, то тогава лично Симеонов ще прибира милиони левове всеки месец. \r\n\r\n Но Валери не спря до тук. През тази една година, макар и отдалеч и за кратко лидерът на НФСБ скочи и срещу Делян Пеевски. Явно по американска линия, по съвет на своя любимец Стефан Гамизов. След като първо изпищя в медиите, че в \"Марица Изток\" 2 има далавери, след това \"Далавери\" рязко млъкна, защото стана ясно, че основен кандидат за доставката на варовик за централата е не друг, а един от най-близките му авери и основен спонсор на НФСБ в Стара Загора, бизнесмена Руси Данов. \r\n\r\n Накрая дойде ред и на лотарията. Същата, която за добро или лошо, все още остава една от малкото, които продължават да издържат българския спорт. Факт, който добре знае и министъра на спорта Красен Кралев, нищо, че мълчи като пукъл. \r\n\r\n Искам да кажа, че номерът не е да прецакаш нещо вече функциониращо, а да му дадеш рационален смисъл. Номерът не е да лишиш държавата от едни пари, а да направиш така, че тези пари да отиват към единственото смислено от гледна точка на нацията място - образованието. \r\n\r\n В настоящия случай обаче, нищо подобно не се случва. Единственото, което би могло да произлезе от инициативата на Симеонов е на мястото на Национална лотария да застанат няколко големи американски фирми за онлайн хазарт. И ако аз хипотетично имам интерес и позиции в сферата на разпространение на онлайн услуги, каквито 100% има Валери Симеонов, чрез огромната, къде законна, къде не, мрежа от оптични кабели в страната, съответно ще спечеля само аз. Разбирай, само Симеонов. \r\n\r\n Накратко. Филмът, който лидерът на НФСБ се опитва да ни прожектира не е нищо по различно от римейк на Туйн Пийкс. Да, \"совите не са това, което са\". Да, те продължават да са си все същите нощни птици и това, че ви се кокорят насреща, не значи нито че са кьорави, нито че са искрени. \r\n\r\n Така, че уважаеми, аре стига тъп популизъм, че вече не се трае. \r\n\r\n Васил Петев, фейсбук \r\n \n\t\t\t\t\t\t", "date": "2019.07.15", "title": "Не трийте талончета, трийте Симеонов!"}
{"url": "http://www.bnews.bg/article/262209-nsi_otchete_deflatsiya_ot_0_6_za_yuni", "text": "\n Инфлацията за юни спрямо май е минус 0.6 на сто, съобщи Националният статистически институт. Инфлацията от началото на годината (юни 2019 г. спрямо декември 2018 г.) е 1.2 на сто, а годишната инфлация за юни 2019 г. спрямо юни 2018 г. е 2.8 на сто. \r\n\r\n Средногодишната инфлация за периода юли 2018 - юни 2019 г. спрямо периода юли 2017 - юни 2018 г. е 3.3 на сто. \r\n \n\t\t\t\t\t\t", "date": "2019.07.15", "title": "НСИ отчете дефлация от 0,6% за юни"}
{"url": "http://www.bnews.bg/article/262207-masova_deportatsiya_na_migranti_zapochva_v_sasht", "text": "\n Властите в десет американски града започват арести и масови депортации на нелегални мигранти.  Очаква се мярката да засегне около 2000 семейства. \r\n\r\n Акцията обхваща част от най-големите градове в страната като Маями, Чикаго и Ню Йорк. \r\n\r\n Решението на президента Доналд Тръмп доведе до масово недоволство. Някои кметства, както и полицейски управления, публично отказаха да сътрудничат на миграционните служби. \r\n\r\n Самият Тръмп защити мярката с аргумента, че милиони хора чакат да получат законно право на пребиваване и не е честно спрямо тях да се толерират натрапници. \r\n \n\t\t\t\t\t\t", "date": "2019.07.15", "title": "Масова депортация на мигранти започва в САЩ"}
{"url": "http://www.bnews.bg/article/262206-izlaga_li_dzhambazki_che_ima_dashterya", "text": "\n КПКОНПИ вече публикува декларациите на лицата, заемащи публични длъжности. Първи в списъка на членовете на Европейския парламента е Ангел Джамбазки. Веднага се набива на очи, че евродепутата е спестил стотици хиляди от заплатата си. В декларацията на евродепутата обаче, липсва една интересна информация! Тази информация засяга доходите на съпруга/та или лицето при фактическо съжителство. Интересно е, че липсват данни за такова лице?! Припомняме, че евродепутата Ангел Джамбазки по време на предизборната кампания заяви, че има малка дъщеричка- Биляна, но не спомена кой е бащата, както и не отрони нито думичка за майката. От декларацията виждаме, че за 2018 г. не е декларирано имущество, притежавано от лице под 18 години. Ако се предположи, че детето е родено през 2019 година, данни за която Джамбазки ще декларира през 2020 година, то тогава остава открит въпроса къде е провела бременността бъдещата родилка и всъщност кой е записан като баща в акта за раждане на детето. Припомняме, че Джамбазки все още не е показал и дипломата си за завършено висше образование! Ето декларацията на евродепутата:  \r\n \n\t\t\t\t\t\t", "date": "2019.07.15", "title": "Излъга ли Джамбазки, че има дъщеря?"}
{"url": "http://www.bnews.bg/article/262201-neka_pochetem_darzhavnikat_stefan_stambolov", "text": "\n Убийството на Стефан Стамболов е атентат, извършен на 15 юли (3 юли стар стил) 1895 г. в София. Няколко дни по-късно умира една от знаковите фигури на Царство България. \r\n\r\n Нападението е извършено с негласната подкрепа на правителството на Народната партия и на княз Фердинанд I от група проруски ориентирани българи, начело с Наум Тюфекчиев, извършили няколко терористични акта през предходните години. \r\n\r\n Самото убийство е извършено вечерта на 15 юли. Към 19:50 часа Стамболов излиза от Юнион клуб и се качва на файтон, заедно със своя приятел и политически съратник Димитър Петков и с личния си телохранител Гунчо. Файтонджията Мирчо Ацов е замесен в заговора и специално изчаква пред клуба. Малко след потеглянето пред файтона се появяват Боне Георгиев и Халю, а малко след това и Талю, като Георгиев стреля по файтона, а Халю изважда ятаган и бързо се насочва към него. Файтонджията спира файтона, а полицаите, разположени пред Юнион клуб, бързо се отдалечават от мястото. Стамболов скача от файтона, след което Мирчо Ацов потегля, откарвайки Димитър Петков и телохранителя в съседната улица „Стефан Караджа“. \r\n\r\n Стамболов побягва по „Раковска“ обратно към Юнион клуб, но Халю го настига. Когато прави опит да стреля по нападателя си, той посича ръката му, след което го събаря на земята и заедно с другите нападатели започват да го удрят по главата, тъй като знаят, че Стамболов обикновено излиза с предпазна ризница под дрехите си. Когато Гунчо и Димитър Петков се връщат на „Раковска“ нападателите се разбягват. Гунчо започва да гони Халю, като го ранява с пистолета си във врата, но е задържан от двама полицая, които помагат на атентатора да избяга. Халю и Талю побягват по улиците на югоизток и изчезват в Перловец, а Боне Георгиев се оттегля с файтона на Мирчо Ацов. \r\n\r\n Междувременно Димитър Петков откарва Стамболов с файтон в дома му. Цялото лице на Стамболов е насечено, двете му ръце са почти напълно отсечени, а дясното му око е извадено. Въпреки това той е в съзнание и обвинява за атентата Халю, Наум Тюфекчиев и княз Фердинанд. Раните са тежки, а състоянието му допълнително се влошава от диабета. След леко подобрение на 16 юли, Стефан Стамболов умира в 3:35 часа на 18 юли 1895 г. \r\n\r\n В периода 1887-1894 г. Стефан Стамболов е министър-председател на България, като извежда страната от тежка конституционна криза, утвърждавайки новия княз Фердинанд. Управлението му е съпътствано от множество опити за насилствена смяна на властта, организирани от различни групи, свързани с Русия, която отказва да признае легитимността на правителството и княза. \r\n\r\n След отстраняването на Стамболов от правителството княз Фердинанд и новото правителство на Константин Стоилов продължават да се опасяват от влиянието му и търсят начини за неговото компрометиране, припомня в блога си Дани Иванов. На 24 август 1894 г. той е арестуван за кратко заради критики към княза в интервю за германски вестник, а след освобождаването му е замерван с камъни на улицата от привърженици на правителството. Военният министър Рачо Петров организира разследване, опитващо се да докаже, че Стамболов е организирал атентата срещу самия себе си през 1891 г., при който загива финансовият министър Христо Белчев. \r\n\r\n След като следствието не открива доказателства за това, то е прекратено в края на годината. Малко по-късно е съставена парламентарна анкетна комисия, оглавявана от Димитър Моллов и включваща други видни противници на Стамболов, която се опитва да докаже престъпна дейност на членове на предходното правителство, но също не постига успех. \r\n\r\n Атентатът срещу Стефан Стамболов шокира чуждия печат, особено в немскоезичните страни, къде се появяват коментари, свързващи убийството с княза и правителството. В същото време още в деня след нападението българската делегация, намираща се в Санкт Петербург и поставяща си за цел признаването на княза от Русия, получава покана за дълго отлаганата аудиенция при император Николай II. \r\n \n\t\t\t\t\t\t", "date": "2019.07.15", "title": "Нека почетем държавникът Стефан Стамболов!"}
