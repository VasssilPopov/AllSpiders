{"url": "http://www.bnews.bg/article/264900-otpuskat_nad_270_mln_lv_za_remont_na_studentski_obshtezhitiya", "text": "\n Над 270 млн. лв. осигурява Министерството на регионалното развитие и благоустройството /МРРБ/ чрез Оперативна програма \"Региони в растеж\" 2014-2020 г. за ремонт на студентски общежития към държавни университети и общински културни институции в 39-те големи града на страната, съобщиха от министерството. \r\n\r\n \r\nС проекти ще може да се кандидатства до края на 2020 г. Мярката е залегнала в предложеното от Управляващия орган на програмата изменение на Индикативната годишна работна програма за 2020 г. Ще се финансират ремонтни дейности и мерки за енергийна ефективност - обновяване на дограми, покриви, фасада, монтаж на топлоизолация, подмяна на оборудване и обзавеждане и др. Мярката е част от процедурата \"Изпълнение на Интегрирани планове за градско възстановяване и развитие\". По нея до момента са сключени 156 договора на обща стойност 1,1 млрд. лв. Със средствата се изпълняват редица проекти за модернизация на градската среда, енергийна ефективност, здравни, социални и образователни проекти. По инвестиционен приоритет \"Културна инфраструктура\" се изпълняват три проекта стойност 10,8 млн. лв. - два в Бургас, а един в Свищов. \r\n\r\n През март 2020 г., след изменение на процедурите \"Подкрепа за професионалните училища в Република България\", \"Подкрепа за висшите училища в Република България\" и \"Култура и спорт в училище\", ще бъде осигуренa допълнителна възможност за подобряване на условията за модерни образователни услуги чрез допълнителни инвестиции в образователна инфраструктура. Близо 215 млн. лв. е общият ресурс за ремонт и ново обзавеждане на държавни и общински професионални училища и висши учебни заведения. С промяната на програмата ще могат да бъдат обновени още 8 училища в направленията ветеринарна медицина, горско стопанство, растениевъдство и животновъдство и още един университет. \r\n\r\n Близо 15 млн. лв. е предвиденият ресурс по мярката \"Култура и спорт в училище\", като сред допустимите кандидати по нея са Националната гимназия за пластични изкуства и дизайн \"Акад. Д. Узунов\" - Казанлък, към Министерството на културата, и Спортно училище \"Юрий Гагарин\" - Бургас, към Министерството на младежта и спорта. \r\n\r\n Промяната на индикативната програма предвижда създаване и на нова процедура \"Спорт в училище\" с ресурс от 2.5 млн. лв. Тя ще бъде достъпна от април 2020 г. и ще финансира доставка и монтаж на спортно оборудване и обзавеждане за вече ремонтирани професионални училища. \r\nПрез март догодина се очаква да стартира и новата процедура \"Регионална здравна инфраструктура - 2\", в рамките на която се планира с 20 млн. лв. да се достави медицински хеликоптер за въздушно спасяване и превоз на нуждаещи се пациенти, спасителни и донорски операции и да се осигури съпътстваща инфраструктура за използването му. \r\nДо 31 декември 2021 г. ще е активна процедурата \"Развитие на туристически атракции\", която е с общ бюджет от над 98 млн. лв. До момента по нея са сключени 2 договора на стойност малко над 15 млн. лв. с общините Видин и Казанлък. Конкретните бенефициенти по процедурата са Министерство на културата, общини и институции на вероизповеданията, които имат възможност да подават проекти за реставрация, социализация на обекти и повишаване на туристическата им привлекателност. \r\n\r\n До 30 юни догодина Агенция \"Пътна инфраструктура\" ще получи допълнителни 55 млн. лв. за рехабилитация на шест участъка от републиканската пътна мрежа. Планът предвижда обявяване на нова процедура \"Пътна безопасност\", насочена към мерки за подобряване на безопасността на пътната инфраструктура в съответствие с националните и европейски приоритети за повишаването й. Над 2 млн. лева ще бъдат вложени за изграждане на интелигентна транспортна система. Тези мерки ще добавят допълнителна устойчивост на резултатите, постигнати чрез финансиране на пътната инфраструктура в рамките на ОПРР 2014-2020. \r\n \n\t\t\t\t\t\t", "date": "2019.12.20", "title": "Отпускат над 270 млн. лв. за ремонт на студентски общежития"}
{"url": "http://www.bnews.bg/article/264903-dancho_lazarov_s_lyubopiten_hod_na_obshtoto_sabranie_na_bvf", "text": "\n Любопитни събития станаха по време на Общото събрание на Българска федерация волейбол (БФВ) в Казанлък. \r\n\r\n Президентът на БФВ Данчо Лазаров обяви, че ще упълномощи вицепрезидента Любо Ганев да ръководи родната централа наравно с него до 13 март 2020 година, когато ще се проведи Извънредно общо събраниЕ в София. \r\n\r\n 103 клуба присъстваха на Общото събрание в Казанлък. От ВК Левски София предложиха да се направят промени в устава и бюджета на БФВ, но самото предложение дори не се прочете пред делегатите. До разискване на бюджета не се стигна, защото все още не са направени отчетите за годината, информира \"Топспорт\". \r\n \n\t\t\t\t\t\t", "date": "2019.12.20", "title": "Данчо Лазаров с любопитен ход на общото събрание на БВФ"}
{"url": "http://www.bnews.bg/article/264908-zemetresenie_s_magnitud_6_1_razlyulya_afganistan_pakistan_i_chasti_ot_indiya", "text": "\n Земетресение с магнитуд 6,1 разлюля днес Афганистан, Пакистан и части от Северна Индия, предадоха \"Франс прес\" и \"Ройтерс\". \r\n\r\n Епицентърът на земетресението е на 51 км югозападно от Джурм, Северен Афганистан, на дълбочина над 200 км, съобщи Геоложкият институт на САЩ. \r\n\r\n Трусът е усетен силно в пакистанската столица Исламабад и афганистанската столица Кабул. Той бе усетен също в индийската столица Делхи и пакистанския град Лахор. \r\n\r\n Епицентърът се намира в изолирана и слабо населена планинска местност в провинция Бадахшан, Североизточен Афганистан. По тази причина не се очаква да има жертви и сериозни материални щети, заяви Геоложкият институт на САЩ. \r\n \n\t\t\t\t\t\t", "date": "2019.12.20", "title": "Земетресение с магнитуд 6,1 разлюля Афганистан, Пакистан и части от Индия"}
{"url": "http://www.bnews.bg/article/264904-evropeyskite_darzhavi_odobriha_paketa_mobilnost", "text": "\n Европейските държави одобриха пакета „Мобилност”, който предвижда камионите да се връщат в страната, от която са, на всеки два месеца. \r\n\r\n Малко не достигна на източноевропейските страни, за да отхвърлят предложеното от финландското председателство споразумение. То предвижда водачите да се прибират на всеки месец и да нямат право да спят в кабините си повече от 45 часа. Мярка, която, според представители на българския транспортен сектор и правителството, ощетява нашите превозвачи, а според западните държави - е в полза на водачите. \r\n\r\n От Европейската комисия предупредиха, че връщането на празни камиони може да попречи на амбициите за намаляване на вредните емисии и спазването на климатичен неутралитет. \r\n\r\n Одобреният текст ще претърпи окончателна правна и езикова редакция. След това той трябва да бъде официално приет — първо от Съвета, а след това от парламента.  \r\n \n\t\t\t\t\t\t", "date": "2019.12.20", "title": "Европейските държави одобриха пакета „Мобилност”"}
{"url": "http://www.bnews.bg/article/264905-ep_zapochna_razsledvane_sreshtu_angel_dzhambazki", "text": "\n Председателят на Европейския парламент Давид Сасоли започна разследване срещу българския евродепутат Ангел Джамбазки. Разследването започва в отговор на искането на председателя на транспортната комисия към европарламента французойката Карима Дали и германския депутат Измаил Ертуг. \r\n\r\n В началото на седмицата те изпратиха писмо до Сасоли с искане за наказание на българския депутат заради оценки за произхода им, направени от Джамбазки пред медии и чрез социалната мрежа. \r\n\r\n Обидените евродепутати са ангажирани с процедурите по пакета „Мобилност”, тема по която активно и емоционално се изказваше по време на предизборната кампания за евровота представителят на ВМРО. \r\n\r\n Оценките му за колегите от Европарламента намериха челно място във водещите европейски медии, доста чувствителни на тема расизъм. \r\n\r\n А днес часове преди затваряне на европейските институции за празниците на финала на своето председателство Финландия успя да прокара пакета „Мобилност” окончателно. \r\n\r\n Евродепутатът Енгел Джамбазки може да бъде осъден на година затвор, ако  се докаже, че алкохолната му проба е над 1,2 промила. Както е известно, заместникът на Красимир Каракачанов във ВМРО бе заловен да кара пиян в Самоков клед купон в Боровец. Инцидентът е станал на 7-ми декември, но за него се разбра едва пет дена по- късно. Самият Джамбазки призна за случката и поиска да получи най- строгото наказане. То обаче едва ли ще му хареса, ако се докаже, че има разминаване в пробите, тъй като според различни източници пробата с дрегера е показала доста по-висок резултат- Вътрешният министър Младен Маринов обави, че кръвната проба е показала под 1,2 промила, но услужливо не уточни колко. \r\n\r\n Законът повелява, че ако резултатъ е над 1,2 промила, наказанието трябва да е 1 до 3 години затвор. Още по- интересно е, че в ежедневната си задължителна сводка МВР не съобщава проверка на 7-ми декември, а го оповестява доста по- късно. Другото подозрително в случая е, че кръвната проба на Джамбазки е взета доста по- късно от дрегера. Време, през което нивата на алкохола в кръвта са спаднали драстично. \r\n\r\n Отделно според информатори на Галерия в полицията Джамбазки е носил у себе си и оръжие. Това утежнява положението му, защото е абсолютно забранено от закона и също се носи наказателна отговорност. На сутринта след инцидента Ангел Джамбзки участва в телевизионно предаване на ТВ Европа в което говори за партийната субсидия и как тя трябва да се харчи. Очевидно за зрителите бе различно поведение на евродепутата- бавно и провлечено говорене, разсеян и уморен вид. \r\n\r\n Ако се установи, че има голямо разминаване в двете проби на Джамбазки- с дрегера и кръвното изследване, не е изключено да се намеси главният прокурор. \r\n\r\n Възможна е Иван Гешев да поиска от Европейският парламент свалянето на имунитета на Джамбазки и стартирането на разследване срещу него, което да доведе и до съответната присъда. \r\n\r\n Процедурата по свалянето на имунитета в Европейският парламент практически няма. Практиката е депутатите сами да се откажат от защитата си и по този начин да дадат възможност на следствието да си свърши работата. Точно такъв беше случаят с Елена Йончева, която е разследвана за пране на пари от фалиралата КТБ. \r\n\r\n \n\t\t\t\t\t\t", "date": "2019.12.20", "title": "ЕП започна разследване срещу Ангел Джамбазки"}
{"url": "http://www.bnews.bg/article/264907-bomba_vizhte_zashto_edna_balgarska_mayka_izrigna_sreshtu_finansoviya_ministar_video", "text": "\n   \r\n\r\n Вижте защо една българска майка изригна срещу финансовия министър Владислав Горанов! Защо държавата загърби българските майки и интересува ли се от това как се отглеждат децата на България? \r\n\r\n Интересуват ли се управляващите от бъдещето на нацията или мислят само за собствените си интереси? Защо медиите си затраяха и не дадоха гласност на всички проблеми, свързани с отглеждането на българските деца, които тази горда майка поставя пред обществото ни? \r\n\r\n Всичко това ще видите в едно истинско и неподправено видео обръщение. \r\n\r\n   \r\n\r\n \r\n\r\n   \r\n \n\t\t\t\t\t\t", "date": "2019.12.20", "title": "Бомба! Вижте защо една българска майка изригна срещу финансовия министър!- видео"}
{"url": "http://www.bnews.bg/article/264902-sofiyska_voda_vdignala_s_1_3_zaplatite_vapreki_ogromnite_zagubi_dkevr_spi_blazhen_san_snimki", "text": "\n Днес във Фейсбук попаднахме на публикация на Цветанка Илиева от която става ясно, че Софийска вода е вдигнала заплатите на служителите си, което се оказва поредното абсурдно действие и то 2 дни след като стана ясно, че водата в цялата страна ще поскъпне с до 6% на места.  \r\n\r\n \r\nОт публикуваната от г-жа Илиева таблица излиза, че за последните 3 години персоналът на Софийска вода е намалял с почти 100 човека, а заплатите са се увеличили с около 500 лева.  \r\n\r\n След драмата, която се вихри в Перник през последният месец и информацията колко вода се гули в цялата страна е доста неадекватно да увеличиш цената на водата и в същия момент заплатите на служителите във водното дружество.  \r\n\r\n Публикуваните във Фуйсбук данни поведоха след себе си и множество гневни коментари на граждани. \r\n\r\n Вижте част от тях!  \r\n\r\n \r\n\r\n  \"Една фирма с огромни загуби си е увеличила заплатите за 3 години с над една трета....къде е КЕВР?\" \r\n\r\n  \"Не само къде е КЕВР, а и какви са заплатите в КЕВР, трябва да питаме! А и какво получавт допълнително по корупционни схеми!\" \r\n\r\n \r\n \n\t\t\t\t\t\t", "date": "2019.12.20", "title": "Софийска вода вдигнала с 1/3 заплатите въпреки огромните загуби! ДКЕВР спи блажен сън! (СНИМКИ)"}
{"url": "http://www.bnews.bg/article/264909-evroparlamentat_podkrepya_otpadaneto_na_nablyudenieto_na_ek_nad_balgariya", "text": "\n Председателят на комисията на Европейския парламент по граждански свободи, правосъдие и вътрешни работи Хуан Лопес изпрати писмо до председателя на Европейската комисия Урсула фон дер Лайен по повод намерението на ЕК да прекрати наблюдението над България по механизма за сътрудничество и проверка. \r\n\r\n Той съобщава, че след състоялото се обсъждане парламентарната комисия подкрепя премахването на механизма за България. \r\n\r\n Отпадането на наблюдението означава, че страната ни е изпълнила всички заложени изисквания. 17 критерия бяха поставени преди две години. \r\n \r\nОтчетени са промените в законодателството, реформите в съдебната система, създаването на специализираните съд и прокуратура, и антикорупционната комисия.  \r\n\r\n „Най-сетне получихме окончателната оценка за това, че сме свършили това, което е трябвало до свършим. От тук нататък реформите продължават, не защото някой от вън ги иска, а защото можем да направим и правораздаването много по-бързо и справедливо, и разбира се чувството за справедливост у българските граждани да нарасне много повече”, коментира за bTV евродепутатът Емил Радев. \r\n\r\n Парламентарната комисия отчита, че ЕК възнамерява да въведе занапред всеобща оценка за върховенството на закона в ЕС. \r\n\r\n В края на октомври Европейската комисия официално отправи препоръка процедурата към страната ни да отпадне. В последния си доклад комисията отчете голям напредък по всички препоръки, отправени към България по линия на върховенството на закона. \r\n\r\n Засега няма официално становище на Съвета на ЕС по намерението на ЕК за прекратяването на механизма за нашата страна. \r\n\r\n Становищата на министрите и на евродепутатите имат съвещателен, а не задължителен характер, при приемането от ЕК на окончателното решение за отпадане на наблюдението.  \r\n \n\t\t\t\t\t\t", "date": "2019.12.20", "title": "Европарламентът подкрепя отпадането на наблюдението на ЕК над България"}
{"url": "http://www.bnews.bg/article/264899-sadat_ostavi_v_aresta_yoan_matev", "text": "\n Софийският градски съд остави е ареста Йоан Матев. Той е подсъдим за убийството на Георги Игнатов в Борисовата градина преди 4 години. \r\n\r\n Няма данни за изменения в доказателствата и обстоятелствата по делото, реши съдът. \r\n\r\n Матев е с най-тежката мярка за неотклонение задържане под стража в последните 2 години и 9 месеца. \r\n\r\n От началото на наказателното дело досега Матев не е искал по-лека мярка за неотклонение, а процесът е на финала, отбеляза адвоката му. \r\n\r\n Според защитата подходяща в момента е мярката за неотклонение „домашен арест”. \r\n \n\t\t\t\t\t\t", "date": "2019.12.20", "title": "Съдът остави в ареста Йоан Матев"}
{"url": "http://www.bnews.bg/article/264901-partiite_se_otkazvat_pone_ot_bezotchetnite_dareniya_ot_biznesa", "text": "\n Очаква се в първите месеци на следващата година депутатите да премахнат въведената през лятото възможност бизнесът да финансира партии. Засега партиите в парламента изглежда са единодушни, че то трябва пак да бъде забранено, както беше до лятото на тази година. \r\n\r\n Една от причините за очакваното отпадане е, че има критики отвън. Организацията за сигурност и сътрудничество в Европа (ОССЕ) препоръча още в началото на месеца финансирането да бъде отменено. Групата държави срещу корупцията (GRECO) към Съвета на Европа пък е поискала обяснение именно за частното финансиране и страната ни е била заплашена от започване на наказателна процедура заради нарушаване на антикорупционните стандарти в областта на партийното финансиране. Българска делегация е била изслушана по темата, а парламентът дал обяснение защо е направена поправката, която позволява бизнесът да финансира партиите. \r\n\r\n Ако GRECO прецени, че има сериозно нарушение, може да определи докладчици по темата, може и да сезира Европейската комисия. \r\n\r\n \"Потвърждавам, че след изслушването групата за борба с корупцията не е инициирала последващи действия във връзка с получената информация\", каза правосъдният министър Данаил Кирилов по време на парламентарния контрол. \r\n\r\n Това обаче не означава, че до такива все пак не може да се стигне. На фона на това изглежда, че управляващите няма да се бавят с отмяната на частното финансиране. \r\n\r\n До намаляването на субсидията за партиите се стигна, след като в началото на юни, в разгара на друг скандал - с надвзетите партийни субсидии, премиерът Бойко Борисов се появи в парламента, за да обяви, че предлага орязване на субсидиите от 11 на 1 лев на глас. След като Борисов обяви намерението си, депутатът от ДПС и медиен магнат Делян Пеевски, който се появи няколко пъти в парламента след евроизборите, контрира с друго предложение: държавна субсидия да няма, но да се въведе \"отворено финансиране от американски тип от ясни и прозрачни донори\". Малко след това се стигна и до хибрида между предложенията на ГЕРБ и ДПС – 1 лев на глас и безлимитно частно финансиране. Още тогава от партията на Борисов неофициално коментираха, че това драстично орязване е временно и ще бъде коригирано с държавния бюджет. При орязването на държавното финансиране от БСП заподозряха, че целта на управляващите е да \"убият опозицията\" в навечерието на местните избори. \r\n\r\n Така само няколко месеца след орязването на държавното финансиране, по време на окончателното приемане на държавния бюджет се стигна до решението субсидия да бъде увеличена от 1 на 8 лева на глас. Решението беше съпроводено със скандал и обвинения между партиите, като в началото дори се стигна до законодателен парадокс. \r\n\r\n Предложението беше на БСП, а от ГЕРБ оправдаха подкрепата си с това, че \"патриотите\" били поставили ултиматум – или се вдигат субсидиите, или няма да подкрепят бюджета. Всъщност обаче и позицията на ОССЕ е наклонила везната към увеличаване на държавните субсидии. Другата част от препоръката на организацията – да отпадне частното финансиране, не бе повдигната. Така хем субсидията беше увеличена, хем остана възможността бизнеса да дарява на партии. \r\n\r\n След като субсидията беше увеличена и социалистите, и ДПС обявиха, че при това положение трябва да отпадне възможността фирми да дават пари на партиите. На такова мнение са и управляващите. \r\n\r\n Неофициално от ГЕРБ обясниха, че смятат да премахнат възможността за частно финансиране. Идеята им обаче била този дебат да тече паралелно с обещаните от тях промени в Изборния кодекс. Очаквали това да стане през февруари или март. Предвиждали и дебат по какъв начин точно да се определят държавните субсидии. За такова обсъждане, поне на теория, се обявиха и почти всички други парти – БСП, ОП и ДПС. \r\n\r\n \"Патриотите\" искат и лимит на държавните субсидии \r\n\r\n В последния работен ден на депутатите \"Обеднинените патриоти\" решиха да внесат предложения за промени, свързани именно с парите за партиите. Идеята им е освен да отпадне частното финансиране, да се въведе и максимален праг на държавната субсидия на 6 млн. лева. Още през лятото \"патриотите\" лансираха идеята си за лимит, когато обаче ГЕРБ подкрепи ДПС. \r\n\r\n Новото в идеята на ОП е, че предлагат партиите да могат да се отказват от държавната субсидия.\"Да дадем възможност на тези партии, ДПС и Възраждане например, които искат 0 лева субсидия, да се откажат от субсидията напълно законно\", каза съпредседателят на парламентарната група на \"Обединени патриоти\" Искрен Веселинов. \r\n\r\n \"Също така се дава възможност за подпомагане на политическите партии от физически лица с услуги, извършени само с личен труд, както и предоставяне на дарения или помещения, които са самолични\", обясни зам.-председателят на парламента и лидер на НФСБ Валери Симеонов. Истината обаче е, че \"патриотите\" лансираха идеята си за лимит и през лятото, когато обаче ГЕРБ подкрепи ДПС. \r\n\r\n До лятото законът предвиждаше партиите да получават държавна субсидия от 11 лева на глас. Те обаче не можеха да се финансират от юридически лица и от еднолични търговци, не можеха и да получават движими и недвижими вещи за безвъзмездно ползване, както и безвъзмездни услуги под каквато и да е форма. Имаше възможност само за дарения от физически лица, но за една календарна година човек не можеше да дари повече от 10 000 лв. Такова беше положението от 2009 г. до лятото на тази година. \r\n\r\n От ГЕРБ обясниха орязването на субсидиите през юни с това, че идеята \"дошла от народа\" след референдума по тази тема, който се проведе преди три години. Въпросът с намаляването на партийната субсидия бе поставен за национално допитване от \"Шоуто на Слави\" през 2016 година. Мнозинството от българите подкрепиха предложението за драстично намаляване на субсидиите за партиите, но референдумът не постигна резултат, който да го направи задължителен.  \r\n \n\t\t\t\t\t\t", "date": "2019.12.20", "title": "Партиите се отказват поне от безотчетните дарения от бизнеса"}
{"url": "http://www.bnews.bg/article/264894-zadarzhaha_dvama_naryazali_gumite_na_15_koli_v_shumen", "text": "\nЗадържаха двама млади мъже, нарязали гумите на 15 коли в Шумен, съобщи Нова телевизия. \r\n\r\nГоворителят на полицията в Шумен Ася Йорданова съобщи, че за деянието са задържани двама млади мъже - на 19 и 22-годишна възраст. По думите й те са признали вината си. \r\n\r\nИмат криминални прояви. 22-годишният е осъждан за нанасяне на телесна повреда и кражби. 19-годишният има регистрация за управление на нерегистрирано по надлежния ред МПС и като непълнолетен е извършил кражба, допълни още тя. \r\n\r\nПред полицаите двамата обяснили, че са извършили деянието след употреба на алкохол. Твърдели, че спонтанно са взели решението. \n\t\t\t\t\t\t", "date": "2019.12.20", "title": "Задържаха двама, нарязали гумите на 15 коли в Шумен"}
{"url": "http://www.bnews.bg/article/264896-elena_yoncheva_zabravi_kakvo_obeshta_na_balgarskiyat_izibiratel_premina_ot_koruptsiyata_v_balgariya_kam_pravata_na_uygurite", "text": "\n Елена Йончева е пред затвор, но вече си намери нови теми в ЕС вместо да бори корупцията в България, както обеща на левите избиратели. Дори самата тя се похвали, че сменя темата с грабежите в България с проблемите на малцинствата в далечен, далечен Китай. \r\n\r\n Елена йончева, която преди да стане евродепутат обещаваше големи разкрития в борбата с корупцията в България, вече се бори за правата на уйгурите в Китай. \r\n\r\n \"По време на пленарната сесия на Европейския парламент в Страсбург, се проведе дебат във връзка с положението на уйгурите в Китай (аферата „Чайна кейбълс“). В своето изказване, Елена Йончева, евродепутат от Групата на социалистите и демократите в Европейския парламент, изрази своята загриженост относно злоупотребите и нарушенията на човешките права в китайския автономен регион Синцзян-Уйгур. Там се наблюдават груби нарушения на правата на човека, масово видеонаблюдение и интерниране на над 1000 000 уйгури и други етнически малцинства. Това съобщиха от пресофиса на евродепутата, цитирани от Агенция Фокус. \r\n\r\n Считам, че решението на проблемите може да бъде намерено само в рамките на гарантирането на равни законни права на малцинствата от демократичното върховенство на закона“, заяви Йончева. „България е положителен пример за защита на етнически и религиозни малцинства“ продължи евродепутатът. И изрази надежда, че Китайската народна република, страна с древни традиции и култура, и страна с голям потенциал, ще намери начин да защитава, утвърждава и гарантира правата на човека на всички етнически малцинства на своята територия. Елена Йончева завърши своето изказване с призив КНР да осигури на европейските журналисти и наблюдатели да имат достъп до Синдзян-уйгурския автономен регион. \r\n\r\n   \r\n \n\t\t\t\t\t\t", "date": "2019.12.20", "title": "Елена Йончева забрави какво обеща на българският изибирател! Премина от корупцията в България към правата на уйгурите"}
{"url": "http://www.bnews.bg/article/264895-tramp_iska_nezabaven_protses_po_impiychmant", "text": "\nАмериканският президент Доналд Тръмп поиска процесът за отстраняването му да започне незабавно в Сената, съобщава \"Ройтерс\". \r\n\r\nИзказването му идва, след като председателката на Камарата на представителите Нанси Пелоси заяви, че няма да предаде процедурата по импийчмънт на Сената, докато не разбере по какъв начин републиканците ще процедират в горната камара. \r\nЗначи след като не получих справедлив процес от демократите в Камарата на представителите - без адвокати, без свидетели, без нищо, сега се опитват да кажат на Сената как да организира своя процес\", изрази възмущението си Тръмп в Туитър. \r\n\r\n\"Искам незабавно изпитание!\", настоя той \n\t\t\t\t\t\t", "date": "2019.12.20", "title": "Тръмп иска незабавен процес по импийчмънт"}
{"url": "http://www.bnews.bg/article/264891-izbraha_dzhambazki_da_brani_balgariya_no_toy_brani_samo_sobstveniya_si_os_ran_zadnik", "text": "\n   \r\n\r\n От най-любим политик до обикновен паж, така можем да опишем пътя на евродепутата Ангел Джамбазки. Всъщност Джамбазки е един добре планиран и още по-добре инвестиран медиен балон, който нямаше как да не се спука след толкова много надуване. \r\n\r\n На 27 ноември 2018 г. евродепутатът бе заловен на летище София да пренася в багажи зареден пистолет с патрон в цевта. Въпреки драстичното нарушение, което би следвало да предизвика отнемането на разрешителното за носене на оръжие това не се случи, а Джамбазки дори бе героизиран. \r\n\r\n Неговите обяснения бяха, че той носел пистолет, тъй като се пазел от маргиналните малцинства. Още тогава хора от летището обясняваха за арогантното му поведение и съмненията, че е бил пиян. Джамбазки повече от година се представяше за най-работещия евродепутат, който бранел българските шофьори и се грижел за бизнеса. \r\n\r\n И тази лъжа бе разбита на пух и прах при това именно от европейския парламент. Ето какво написа по този случай във Фейсбук профила си Николай Бареков: \" Евродепутатът Ертуг, един от работилите на Пакета Мобилност: “Нито познавам г-н Джамбазки, нито съм го чувал, нито е работил по Пакета Мобилност”.То и по-добре, че не го познал и чул в пълния му блясък. Иначе според баджак българските медии- Джамбазки ужким бил най-активния български евродепутат и най-активно се борил срещу пакета! Как бре, като обижда колегите си на пияна глава ли? Пародия!\". \r\n\r\n Да, пълна пародия, но истинска, иначе нямаше как да се стигне до пълния резил да бъде заловен да шофира кьор кютюк пиян и да орезилва цяла България. Джамбазки обаче е врял кипял и знае как да се оправя! Просто звъни на своя партиен съратник и вицепремиер Красимир Каракачанов и пробата от затвор става проба в глоба. \r\n\r\n Ето така нашия патриот Джамбазки брани България! Защо ли? Ами защото банковата сметка на пияницата  Джамбазки цъка всеки ден, докато прави България за резил в Европа. Всеки ден по 320 евро режийни, всеки месец по 30 000 евро за разходи и заплата, в края на безсмисления му мандат - нов 1 милион евро в банковата сметка на нашия избраник в Брюксел “патрЕота” Ангел/Дявол Джамбазки! Избраха го да “Брани България”, но той Брани само собствения си ос-ран задник! \r\n \n\t\t\t\t\t\t", "date": "2019.12.20", "title": "Избраха Джамбазки да брани България, но той брани само собствения си ос-ран задник!"}
{"url": "http://www.bnews.bg/article/264893-parvi_sluchay_na_grip_u_nas_za_tazi_zima", "text": "\nПърви доказан случай грипен вирус регистрираха у нас през тази зима, съобщава БНТ. \r\n\r\nПо данни на директора на Националния център по заразни и паразитни болести проф. д-р Тодор Кантарджиев Щамът е H1N1, по-известен като свински грип. \r\n\r\nПрипомняме, по-рано днес държавният здравен инспектор Ангел Кунчев прогнозира, че по празниците няма да има грипна вълна. \r\n\r\nОще през ноември беше отчетено, че грипът закъснява, като се предвиждаше, че той ще дойде именно през декември. Причината за тазгодишното забавяне беше топлата есен. \r\n\r\n \n\t\t\t\t\t\t", "date": "2019.12.20", "title": "Първи случай на грип у нас за тази зима"}
{"url": "http://www.bnews.bg/article/264898-v_sabota_obyavyavat_bedstveno_polozhenie_v_pernik", "text": "\n Перник обявява бедствено положение заради водната криза. Официалното решение ще бъде гласувано утре след заседание на кризисния щаб в града. \r\n\r\n От днес жителите на Перник и областта са на по-строг воден режим, като ще имат вода само по 8 часа на ден, а в някои села и по 6 часа. \r\n\r\n Затова недоволни перничани ще се съберат на протест тази вечер, като намерението им е да блокират основни пътни артерии край града. \r\n \n\t\t\t\t\t\t", "date": "2019.12.20", "title": "В събота обявяват бедствено положение в Перник"}
{"url": "http://www.bnews.bg/article/264892-patuvame_sas_zelen_bilet_v_sofiya_dnes", "text": "\nСтолична община въвежда \"зелен билет\", съобщиха от общината. Причината е нивата на фините прахови частици, които превишават 4 пъти допустимата стойност от 50 микрограма на кубичен метър в София. \r\n\r\nБилет ще струва 1 лев и ще важи за всички линии на градския транспорт за деня. Безплатни ще бъдат и буферните паркинги към линиите на метрото. Те са разположени по линиите на метрото на бул. \"Цариградско шосе\", бул. \"Черни връх\", бул. \"Ломско шосе\", бул. \"Александър Малинов\" и на бул. \"Драган Цанков\". \r\n\r\nПродължават и проверките за нерегламентирано изгаряне на отпадъци в града.\r\n\r\n\"Зелен билет\" може да бъде закупен от пунктовете на Център за градска мобилност, касите на Столичното метро, както и от водачите на превозните средства на градския транспорт и чрез мобилното приложение https://sofia.mpass.bg.  \r\n\r\nНа сайта https://air.sofia.bg гражданите имат възможност да се информират в реално време за измерваните стойностите на ФПЧ и прогнозите за следващите два дни. \r\n\r\nПрипомняме, че вчера софиянци протестираха заради мръсния въздух. \r\n\r\nПо време на заседанието на Столичния общински съвет вчера стана ясно, че фините прахови частици през тази година са намалели.  \r\n\r\nМръсният въздух предизвика и раздор в СОС между десните и Йорданка Фандъкова.  \n\t\t\t\t\t\t", "date": "2019.12.20", "title": "Пътуваме със \"зелен билет\" в София днес"}
{"url": "http://www.bnews.bg/article/264897-streletsat_okarvavil_moskva_se_okaza_izvesten_biznesmen", "text": "\n Руски медии разкриха самоличността на мъжа, който нападна централата на Федералната служба за сигурност на Русия (ФСБ). Това пишат международните медии. \r\n\r\n БЛИЦ припомня, че вчера в руската столицата имаше стрелба. Малко по-късно се появиха и кадри, от които стана видно как се ликвидира евентуалният стрелец. \r\n \r\nСпоред световните медии извършителят на кървавото нападение това е 39-годишният Евгений Манюров. Той родом от Московска област. \r\n\r\n В четвъртък вечерта той откри стрелба по служители на ФСБ пред централата на службата на Лубянския площад в Москва. \r\n\r\n Един служител беше убит, двама са в много тежко състояние. Общо броят на ранените е петима, като четирима от тях са от ФСБ, а петият е цивилен. \r\n\r\n Манюров беше убит в престрелка с други служители на службата, която преди носеше името КГБ. \r\n\r\n Видеозапис от елиминирането му беше разпространен от медиите, като се вижда как облеченият в черно нападател стреля срещу служители на ФСБ, криейки се между колоните на сграда, докато не пада на земята, очевидно улучен от куршум. \r\n \r\nСпоред медиите, Евгений Манюров е бил бизнесмен, като през 2015 г. консултантската му фирма е била закрита. \r\n \r\nМъжът се увличал по стрелба и имал призови класирания в състезания. \r\n \r\nЗасега няма официално потвърждение от властите, че именно Манюров е автор на нападението. \r\n \r\nНе са известни и мотивите за извършеното. \r\n  \r\n \n\t\t\t\t\t\t", "date": "2019.12.20", "title": "Стрелецът, окървавил Москва, се оказа известен бизнесмен"}
