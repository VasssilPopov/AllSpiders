{"url": "http://www.bnews.bg/article/251482-hr_prodanov_bsp_byudzhetat_e_vzel_kolyo_dal_kolyo", "text": "\n \"Управляващите взимат пари с бюджета от хората, а после им ги връщат. Бедните хора ще дадат най-много. Колкото и нестабилно да е управляващото мнозинство, то ще се събере и ще си приеме бюджета, без да се съобразява с аргументите на опозицията\". Това заяви зам.-председателят на ПГ на \"БСП за България\" Христо Проданов пред БНР. \"Като абсолютна стойност и като числа наистина най-много пари ще бъдат похарчени за хората. Но преди това ще бъдат взети от хората. Аз го оприличавам това предложение за бюджет нещо като \"Взел Кольо, дал Кольо\" - взел малко повече, дал малко повече. Взима се от хората и най-вече от по-бедните\", коментира депутатът от левицата. \r\n\r\n Ако има кворум в Народното събрание, ние ще влезем и ще защитим своите аргументи. Но не вярвам в това, че ще бъде прието нещо от нашите предложения. Това, което се случва, е изцяло отговорност на управляващото мнозинство\", поясни Проданов относно предстоящото обсъждане на бюджета за следващата година в пленарна зала. \r\n\r\n Той подчерта, че парламентарният дебат често умишлено е заглушаван от управляващите, като не приемат предложенията дебатите да се излъчат пряко по националното радио и телевизия. \"Правим широки обществени обсъждания по темите, които предлагаме. По повод алтернативния бюджет изнасяме дебата отново извън залата, като в понеделник ще имаме среща с финансисти, икономисти, учени, професионални организации, синдикати. В тези срещи се опитваме да чуем всички аргументи \"за\" или \"против\" нашите предложения, като се съобразяваме с тях\", обясни той. \r\n\r\n Проданов подчерта, че министърът на финансите не е счетоводител, а политик. \"Бюджетът на държавата е различен от бюджета на една фирма. През него се осъществяват основните политики за следващата година, задават се приоритети в кои области държавата ще вложи повече усилия. \"На всеки по малко\" за нас не е устойчива политика, която да зададе правилна посока\", уточни той. Като пример посочи здравеопазването. \"В рамките на две години бюджетът за здравеопазване става с 1 млрд. лв. повече. В същото време българите сме намалели още с 120 000-130 000. Подобрение в здравеопазването няма. Другата година ще е същото. Настояваме за радикални реформи, за може парите на българските граждани да се харчат правилно\", категоричен е зам.-председателят на ПГ на \"БСП за България\". \r\n\r\n Проданов коментира и изказването на Цветанов, че БСП се храни от скандали. \"Скандалът с корупцията за паспортите от БСП ли беше създаден? Скандалното изказване на вицепремиера Симеонов, адресирано към майките на деца с увреждания и последвалото изказването на премиера Борисов, че по-добре Симеонов да остане, защото ще се разпадне коалицията, не са провокирани от БСП. Тези скандали са ежедневие и идват от управляващото мнозинство\", каза още той и допълни, че БСП, като опозиционна партия, не може да не вземе отношение и да ги коментира. \r\n\r\n По повод предложението за въвеждане на прогресивно данъчно облагане, Проданов обясни, че това е по-справедливо и сегашната данъчна система има нужда от промяна. \"Облагането с плосък данък е изчерпано\", категоричен е той. Проданов подчерта, че икономическата и политическата обстановка в страната се е променила. \r\n\r\n \"От БСП понасяме санкциите си за това, че не сме се регистрирали в зала. Когато пътуваме в страната и се срещаме с хората, също оставаме без заплата. Избрали сме този път и смятаме, че той е по-правилен, отколкото да стоим и да крепим мнозинството, което работи против интересите на българите\", каза още народният представител. \r\n\r\n По повод социологическите проучвания, Проданов коментира, че данните във всяко едно от тях са различни, но по-важни са нагласите на обществото. \"Протестите, които всеки ден се организират от гражданите, не са покана за танц към правителството, а покана да си ходят\", каза още Христо Проданов. \r\n\r\n   \r\n \n\t\t\t\t\t\t", "date": "2018.11.04", "title": "Хр. Проданов, БСП: Бюджетът е \"Взел Кольо, дал Кольо\""}
{"url": "http://www.bnews.bg/article/251483-ovladyan_e_pozharat_na_depoto_za_otpadatsi_kray_ruse_operatorat_shte_bade_sanktsioniran", "text": "\n Овладян е пожарът на регионалното депо за отпадъци в Русе, който възникна вчера по обяд. Това съобщи кметът на града Пламен Стоилов, цитиран от БТА. \r\n\r\n Продължава тлеенето, като огънят се мести под повърхността. Проблемът идва от метана, отделящ се при гниенето на органичните отпадъци, който се възпламенява. Епизодично се появяват и малки огнища, но екипи от огнеборци ги загасят. \r\n\r\n Директорът на противопожарната служба комисар Димитър Павлов заяви, че на място са три пожарни, като работата продължава вече цяло денонощие. \r\n\r\n Павлов и Стоилов заявиха, че единственият начин за пълното потушаване е запръстяването. По тази причина операторът на депото е привлякъл допълнителна тежка техника. \r\n\r\n Кметът заяви, че се надява до края на деня целият проблемен участък да бъде запръстен. Поне още седмица след това теренът ще бъде наблюдаван. \r\n\r\n Стоилов каза още, че утре ще бъде изпратена комисия на място, която да установи причините за пожара. \r\n\r\n Кметът заяви, че операторът на регионалното депо ще бъде санкциониран. \r\n\r\n \"Негово задължение е да създаде такава организация, че сметището да не гори. Затова даваме общински пари, а той за това е оператор - да си изпълнява задълженията в пълен обем\", каза Стоилов. \r\n\r\n От екоинспекцията в Русе информираха, че станциите в кв. \"Възраждане\" и на бул. \"България\" тази нощ са отчели завишени нива на замърсители във въздуха, но без превишения на нормите. \r\n\r\n \"Завишения има в показателите на атмосферните замърсители бензен, азотни оксиди, въглероден оксид и фини прахови частици. Такива превишения са характерни за горивни процеси след пожар\", обясняват от Регионалната инспекция по околната среда и водите. \r\n\r\n От там заявяват, че ще извършат извънредна проверка на депото идната седмица и ще изискат информация за възникването на инцидента. В зависимост от резултатите ще бъдат предприети и съответните административно-наказателни мерки спрямо оператора. \r\n \n\t\t\t\t\t\t", "date": "2018.11.04", "title": "Овладян е пожарът на депото за отпадъци край Русе, операторът ще бъде санкциониран"}
{"url": "http://www.bnews.bg/article/251481-ukrayna_izstrelva_raketi_blizo_do_krim", "text": "\n Украинската армия провежда широкомащабни учения по противовъздушна отбрана на полигона Ягорлук в Херсонска област. Районът граничи с анексирания от Русия полуостров Крим, който Киев смята за своя автономна територия. Проиграват се бойни стрелби с управляеми ракети от различни противовъздушни комплекси като \"Бук\", \"Тор\" и други. Председателят на Съвета по национална сигурност и отбрана на Украйна Олександър Турчинов коментира, че възстановяването на военновъздушните сили е основен приоритет и задача от най-висшо ниво на армията. \r\n\r\n Олександър Турчинов - председател на Съвета по национална сигурност и отбрана на Украйна, цитиран от ТВ \"Европа\": \r\n\r\n \"Провеждаме шикоромащабни военни учения в Херсонския регион близо до Автономна република Крим. Комбинираме бойни стрелби с използване на различни видове противовъздушни ракетни системи. След като въздушната ни отбрана понесе тежки загуби преди 2014 г, поставихме като наш основен приоритет нейното надеждно възстановяване.\" \r\n\r\n Заради ученията Украйна затвори частично въздушното пространство над Черно море до 4 ноември. Ракетните стрелби започнаха веднага след като Русия нов кръг от финансови санкции срещу украински официални представители и компании. \r\n \n\t\t\t\t\t\t", "date": "2018.11.04", "title": "Украйна изстрелва ракети близо до Крим"}
{"url": "http://www.bnews.bg/article/251479-stotitsi_shofyori_protestiraha_v_blagoevgrad_sreshtu_visokite_tseni_na_gorivata", "text": "\n Граждански протест срещу високите цени на горивата се състоя днес в Благоевград и други градове в страната. \r\n  \r\nНад 200 шофьори се включиха в автошествието в Благоевград, което тръгна от Югозападния университет \"Неофит Рилски\". Протестиращите преминаха по главен път Е-79 от Благоевград до село Железница, община Симитли. В района на тунела край Железница протестиращите блокираха за половин час движението по главен път Е-79, което доведе до образуването на километрични колони в двете посоки. \r\n  \r\nКилометричната колона затрудни натоварения трафик по главния път в посока Гърция. Движението се регулира от служители на Пътна полиция. Призивите са пътуващите по това направление да проявят търпение и да изчакат протестът да приключи. \r\nДнешният протест е подкрепен и от синдикалния съюз на транспортните работници. Председателят на сдружението Александър Стамболийски обяви, че протестът е не само среу скъпите горива, но и срещу социалното убийство на българския народ. \r\nПолицията в Пазарджик е в готовност за новия протест срещу скъпите горива \r\nПротести на шофьори се проведоха и в други градове в страната. С автошествие шофьори от Ямбол и Сливен също изразяват недоволството си срещу високите цени на горивата и застраховките. Над 100 автомобила с развети трибагреници, черни знамена и надути клаксони тръгнаха от изхода на Ямбол към Граничен пункт - Лесово, преминаха през целия град и завършиха протеста до изхода за магистрала \"Тракия\". \r\n \n\t\t\t\t\t\t", "date": "2018.11.04", "title": "Стотици шофьори протестираха в Благоевград срещу високите цени на горивата"}
{"url": "http://www.bnews.bg/article/251471-dvama_zam_ministri_potvardiha_che_ima_shema_ot_2014_za_falshivo_grazhdanstvo_i_vsichki_kandidati_sa_registrirani_v_tsentralata_na_vmro", "text": "\n По-рано днес за нарушения в Държавната агенция за българите в чужбина (ДАБЧ) говори бившият зам.-министър Илия Ангелов.  \r\n\r\n Ангелов разказа, че още през 2014 г. в позицията си на зам.-министър подава сигнал до прокуратурата за нередности в ДАБЧ. Причината - след като оглавявва Съвета по българско гражданство, забелязва съществен ръст на броя на издадени укази за български граждани. Имало и пропуски в документацията. \r\n\r\n „ ”. \r\n\r\n Ангелов отбеляза, че в спора между вицепремиера и лидер на ВМРО Красимир Каракачанов и Катя Матева, бивш служител в Министерството на правосъдието, изпращала сигнали до ДАНС и прокуратурата, е на страната на Матева. ВМРО са в окото на бюрята в момента, след като властите арестуваха настоящия председател на ДАБЧ Петър Харалампиев и негови служители заради корупция, свързана с издаването на документи за българско гражданство. Арести имаше и в Сърбия.  \r\n\r\n Според Ангелов не са верни обвиненията, които Каракачанов хвърля върху Матева, че еднолично е прекратявала преписки и е спирала документация за българско гражданство. \r\n\r\n „ ”, уточни бившият зам.-министър. \r\n\r\n По думите му спорът се задълбочава, а скандалът надхвърля българските граници:  \r\n\r\n „ ”, заяви Ангелов. \r\n\r\n Малко по - късно за корупционната схема потвърди и зам.- министъра Петко Петков. \r\n\r\n На свой ред Петков обяви, че по негово време, въпреки текущата тогава проверка на прокуратурата, също са изпращани сигнали до главния прокурор, до вицепремиера, отговарял тогава за ДАБЧ, както и до Инспектората на Министерския съвет. Бившият зам.-министър уточни, че до него данни за получаване на подкупи не са стигаги и той няма такива доказателства, но развоят на събитията и публичните данни могат да наведат на мисли за корупция.  \r\n\r\n \" \", заяви Петков пред БНР днес. \r\n\r\n Проверката от 2014 г. е показвала, че хора са придобивали удостоверения за български произход без да имат доказателства за такъв, а само на база заявление от самия кандидат ДАБЧ е издавала документ: \r\n\r\n „ “. \r\n\r\n Петков обяви, че той самият с очите си е виждал удостоверение за български произход на човек, който по нищо не е изглеждало да има такъв, а е бил по-скоро от арабски произход. По думите му едно от възможните обяснения защо чак сега има някакъв резултат от подаваните сигнали, е настоящата ситуация в управляващата коалиция и в частност случващото се в \"Обединени патриоти\". И опит политически фигури да бъдат държани в някаква зависимост. \r\n\r\n Бившият зам.-министър каза, че доколкото помни, а смята, че помни ясно, в доклад по сигналите до институциите е било констатирано, че част от кандидатите за българско гражданство по произход да подавали един и същи адрес за кореспонденция - на ул. \"Пиротска\" в София, където е и централата на ВМРО.  \r\n\r\n \" \", каза още Петко Петков. \r\n\r\n   \r\n \n\t\t\t\t\t\t", "date": "2018.11.04", "title": "Двама зам.-министри потвърдиха, че има схема от 2014 за  фалшиво гражданство и всички кандидати са регистрирани в централата на ВМРО!"}
{"url": "http://www.bnews.bg/article/251472-bivsh_zam_ministar_signal_za_nerednosti_s_grazhdanstvoto_podadoh_prez_2014_godina", "text": "\n Арестите в Държавната агенция за българите в чужбина (ДАБЧ) са естествено продължение на цялата политика на агенцията през годините на издаването на задгранични паспорти и придобиване на българско гражданство. Това каза пред бТВ бившият зам.-министър на правосъдието в кабинета \"Орешарски\" Илия Ангелов. Докато е на поста, той оглавява Съвета за българско гражданство, в който участват 9 институтии и разглежда документите на кандидатите за гражданство.  \r\n\r\n \r\nАнгелов разказа, че още през 2014 г. в позицията си на зам.-министър подава сигнал до прокуратурата за нередности в ДАБЧ. Причината - след като оглавявва Съвета по българско гражданство, забелязва съществен ръст на броя на издадени укази за български граждани. Имало и пропуски в документацията. \r\n\r\n „ ”. \r\n\r\n Ангелов отбеляза, че в спора между вицепремиера и лидер на ВМРО Красимир Каракачанов и Катя Матева, бивш служител в Министерството на правосъдието, изпращала сигнали до ДАНС и прокуратурата, е на страната на Матева. ВМРО са в окото на бюрята в момента, след като властите арестуваха настоящия председател на ДАБЧ Петър Харалампиев и негови служители заради корупция, свързана с издаването на документи за българско гражданство. Арести имаше и в Сърбия.  \r\n\r\n Според Ангелов не са верни обвиненията, които Каракачанов хвърля върху Матева, че еднолично е прекратявала преписки и е спирала документация за българско гражданство. \r\n\r\n „ , уточни бившият зам.-министър. \r\n\r\n По думите му спорът се задълбочава, а скандалът надхвърля българските граници: „В четвъртък в Сърбия за арестувани четирима души, които са обвинени в организирана престъпна група за издаване на удостоверения за български произход, двама от които са българи. От тук нататък коментарът е излишен, всеки да получи заслуженото си след компетентното разследване на органите”, заяви Ангелов. \r\n \n\t\t\t\t\t\t", "date": "2018.11.04", "title": "Бивш зам.-министър: Сигнал за нередности с гражданството подадох през 2014 година!"}
{"url": "http://www.bnews.bg/article/251473-bargariya_zabravi_za_oshte_edin_psevdo_patriot_na_karakachanov_koyto_sashto_e_s_dvata_kraka_v_koruptsiyata", "text": "\n Петър Харалампиев не е единствения „БГ патриот“ склонен към корупция и сделки „под масата“. Явно по – голямата част „патриотите“ и в частност, тези поддадени от силовия вицепремиер Красимир Каракачанов имат тази склонност. Доказателство за това е още един виден кадър на „БГ Патриот“, който е лансиран от министъра на отбраната и се забърка в схема за пари и подкупи, това е Петко Дюлгеров, бивш кмет на район „Младост“ и посредник в даване на подкупа межде Десислава Иванчева и Александър Ваклин, като тихомълкум е отклонил 14 000 евро за себе си. \r\n\r\n Покрай скандала с кметицата, подкупа и шумната МВР акция, остана на заден план информацията за кариерата на Петко Дюлгеров. Като кмет на район „Младост“, той е издигнат от ГЕРБ, но по-късно „партията-майка“ отегля доверието си към него, заради съмнителни обществени поръчки. Тогава той бива препознат от патриотичната неправителствена организация „БГ патриот“, която неофициално е сателит на ВМРО и банка кадри за лидера на партията Красимир Каракачанов. \r\n\r\n Петко Дюлгеров се оказа свързан с близката телевизия до ВМРО, „България 24“ като водещ на собствено предаване „БГ патриот“. След избухването на скандала с Десислава Иванчева и неговото арестуване, всички предавания бяха свалени от сайта на телевизията и изтрити от интернет пространството, включително и от youtube с надеждата, че ще заличат следите и неговото име няма да се свързва с патриотичната организация, която е част от управлението на страната. Пред съда той твърди, че е взел парите, за да спонсорира тв предаване, като най вероятно визира въпросното предавне, което беше заличено от патриотичната телевизия. \r\n\r\n Петър Харалампиев се оказа „кадрова грешка“ според думите на вицепремиера, а какво определение ще даде за Петко Дюлгеров или по – лесно изглежда да изтриеш следите за неговото минало и да се правиш на „ни лук ял, ни лук мирисъл“. \r\n\r\n Явно патриотите имат навика да прибират в своите редици, кадри които са изхвърлени дори от пропитата с корупция и машинации ГЕРБ и това ни най – малко не ги притеснява. Те са на власт и смятат, че там ще останат вечно и могат да безчинстват в държават или пък виждат, че се превръщат в „политически трупове“ и гледат да напълнят банковите сметки като за последното, знаейки че друг път няма да има. \r\n\r\n За съжаление като всичко в България, дори и патриотичната идея е опорочена и е представлявана от кадри, които по – скоро я позорят, отколкото да я издигат в национална гордост. Тези двамата не са единствените черни петна в кликата наречена БГ ПАТРИОТИ! \r\n\r\n КОГА ЩЕ ПОНЕСАТ ОТГОВОРНОСТ ТЕЗИ АЛЧНИ ЗА ВЛАСТ ПАТРИОТИ, КОИТО МИСЛЯТ САМО ЗА ЛИЧНОТО СИ ОБЛАГОДЕТЕЛСТВАНЕ! \r\n\r\n Afera.bg \r\n \n\t\t\t\t\t\t", "date": "2018.11.04", "title": "Бъргария забрави за още един псевдо патриот на Каракачанов, който също е с двата крака в корупцията!"}
{"url": "http://www.bnews.bg/article/251478-vremeto_ostava_bez_sashtestvena_promyana_zimata_oshte_ne_se_vizhda", "text": "\n През следващото денонощие времето в страната ще остане без съществена промяна. В равнините и около водните басейни ще има ниска слоеста облачност или мъгла. Около и след обяд облачността ще се разкъсва и видимостта ще се подобрява. Предимно слънчево ще е времето над планинските райони. Ще духа слаб до умерен вятър от изток-североизток. \r\n  \r\nТемпературите ще се понижат още малко и минималните ще са между 5 и 10 градуса, в отделни котловини ще са и по-ниски. Максималните температури ще са предимно между 14 и 19 градуса. Атмосферното налягане слабо ще се понижи, но ще остане по-високо от средното за ноември. \r\nВ планините ще преобладава слънчево време. Ще духа умерен, по високите и открити части - до силен вятър от изток-югоизток. Максималната температура на височина 1200 м ще е около 14 градуса, на 2000 м - около 9 градуса. \r\n\r\n По Черноморието ще има ниска слоеста облачност или мъгла. След обяд облачността ще се разкъса и видимостта ще се подобри, но привечер отново ще се вплътни. Ще духа слаб до умерен вятър от изток-североизток. Максималните температури ще са 16-18 градуса, близки до температурата на морската вода. Вълнението на морето ще е 2 - 3 бала. \r\n\r\n Във вторник и сряда над равнинната част от страната ще преобладава облачно, а преди обяд и мъгливо време. На отделни места ще превали слаб дъжд. \r\n\r\n Предимно слънчево ще е времето над планинските райони. Ще духа слаб до умерен вятър от изток-североизток. Преобладаващите минимални температури ще бъдат между 5 и 10 градуса, а максималните - между 13 и 18 градуса. \r\n \n\t\t\t\t\t\t", "date": "2018.11.04", "title": "Времето остава без съществена промяна: Зимата още не се вижда"}
{"url": "http://www.bnews.bg/article/251470-chovek_ot_pasportnata_afera_tsenite_sa_mezhdu_200_i_5000_evro_vsichko_stava_chrez_klubovete_na_edna_partiya_v_balgariya", "text": "\n Човек от ПАРСПОРТНАТА АФЕРА и схемата разкрива човек, който предпочита да запази анонимност. \r\n\r\n „ \r\n\r\n “ \r\n\r\n Afera.bg \r\n \n\t\t\t\t\t\t", "date": "2018.11.04", "title": "Човек от паспортната афера: Цените са между 200 и 5000 евро! Всичко става чрез клубовете на една партия в България!"}
{"url": "http://www.bnews.bg/article/251474-nova_kaledoniya_othvarli_nezavisimostta", "text": "\n Тихоокеанските острови Нова Каледония гласуваха „За” оставането в пределите на Франция на провелия се референдум, предаде БГНЕС. Островите са разположени на 18 000 километра от сушата. Те са източник на най-големите запаси от никел в света – суровина, широко използвана в електрониката, и стратегическа отвъдморска територия на Париж в Пасифика. \r\n\r\n При преброени около 70 процента от бюлетините – 59,5 на сто от гласувалите са отхвърлили предложението Нова Каледония да стане независима държава. \r\n\r\n Близо 175 000 души са имащите право на глас на островите, които са известни със зашеметяващите си плажове. Франция завладява островите през 1853 година и ги използва като наказателна затворническа колония.  \r\n \n\t\t\t\t\t\t", "date": "2018.11.04", "title": "Нова Каледония отхвърли независимостта"}
{"url": "http://www.bnews.bg/article/251475-iztegleni_sa_dannite_ot_namerenata_cherna_kutiya_na_razbiliya_se_indoneziyski_samolet", "text": "\n Разследващите са успели да изтеглят часове със записи от черната кутия, записващата данните на полета и на бордовите уреди от катастрофиралия самолет на индонезийската авиокомпания \"Лайън еър\", предаде АП. \r\n\r\n Зам.-шефът на Националната комисия за транспортна безопасност Харьо Сатмико каза на пресконференция в Джакарта днес, че успешно са били свалени 69 часа записи от тази черна кутия, включително и записите от фаталната нощ на катастрофата в понеделник, 29 октомври, при която боингът, летящ по вътрешен полет, падна в морето край остров Ява и загинаха всичките 189 души на борда. \r\n\r\n Кутията с полетните данни бе открита от водолази в четвъртък. Тогава следователите казаха, че е необходима специална обработка, за да бъде извлечена съдържащата се в нея полетна информация. Усилията им очевидно са се увенчали с успех. Продължава търсенето на жертви от катастрофата на самолета, както и на другата черна кутия със записа на разговорите в пилотската кабина, предаде АП. \r\n  \r\nРъководителят на Националната агенция за издирвателни и спасителни операции Мухамад Сяуги каза днес, че претърсването, в което участват няколкостотин души и десетки плавателни съдове, щепродължи още три дни. До момента са открити останки от над 100 тела. Той добави, че броят ще продължава да расте. Човешки останки били изхвърляни и по морския бряг. \r\n\r\n Сяуги каза, че са засечени слаби сигнали, вероятно от устройството, записващо гласовете в пилотската кабина, но самото устройство още не е намерено поради дебелия пласт тиня на морското дъно. \r\n\r\n Шефът на агенцията съобщи още, че на дъното е открита значителна част от обшивката на самолета, но не и голямо парче от корпуса. Сяуги отдаде почит на водолаза доброволец Сяхрул Анто, който загина по време на издирвателните операции в петък. Семейството на 48-годишния гмуркач е отказало аутопсия и той е бил погребан вчера в град Сурабая на остров Ява. \r\n\r\n \r\n  \r\n \n\t\t\t\t\t\t", "date": "2018.11.04", "title": "Изтеглени са данните от намерената черна кутия на разбилия се индонезийски самолет"}
{"url": "http://www.bnews.bg/article/251467-samoletonosachat_reygan_vodi_nay_golyamoto_veonno_uchenie_provezhdano_kray_yaponoya", "text": "\n Американски бойни самолети прелитат над Западния Тих океан, след като американският самолетоносачът \"Роналд Рейгън\" се присъедини към японски разрушители и канадски военен кораб за най-големите учение за бойна готовност, провеждано някога в и около Япония, съобщава \"Ройтерс\". \r\n\r\n Япония и Съединените щати мобилизираха 57 000 военни за учението Keen Sword, с 11 000 повече, отколкото през 2016 г., симулират въздушен бой, амфибийни десанти и отбрана срещу балистични ракети. Японският контингент от 47 000 души представлява една пета от въоръжените сили на нацията. \r\n\r\n \"Ние сме тук, за да стабилизираме и запазим способностите си, ако е необходимо. Упражнения като Keen Sword са точно онова, което трябва да правим\", коментира от \"Рейгън\" контраадмирал Карл Томас, командирът на ударната група, докато над него излитат изтребители F-18. \r\n\r\n Осем други кораба се присъединиха към  самолетоносача, за учения срещу подводници, показвайки сила и мощ на фона на притеснения от Вашингтон и Токио за покачващото се влияние на Пекин, допълва \"Ройтерс\". \r\n\r\n \"Съюзът между САЩ и Япония е от съществено значение за стабилността в този район и по-широкия Индо Тихоокеански регион\", обяснява контраадмирал Хироши Егава. \r\n\r\n Разположен в Йокосука близо до Токио, самолетоносачът \"Роналд Райгън\" е най-големият американски военен кораб в Азия, с екипаж от 5 000 моряци и около 90 самолета F-18 Super Hornets. \r\n\r\n Канадски кораб за доставки също участва в Keen Sword заедно с фрегата, която плава с \"Рейгън\". \r\n\r\n Канадският военен аташе капитанът Хугс Кануел коментира, е страната участва в \"многостранни учения и участието в Keen Sword, отразява желанието на Канада да има военно присъствие в Азия. \r\n\r\n Канада не е единствената западна държава, която иска да поеме по-голяма роля в областта на сигурността в региона. Великобритания и Франция също изпращат повече кораби, тъй като китайското военно присъствие в Южнокитайско море нараства и влиянието му върху океан и неговите ключови търговски маршрути се разширява. \r\n \n\t\t\t\t\t\t", "date": "2018.11.04", "title": "Самолетоносачът Рейгън води най-голямото веонно учение провеждано край Японоя"}
{"url": "http://www.bnews.bg/article/251466-protestite_sreshtu_tsenite_na_gorivata_prodalzhavat", "text": "\n Протестите срещу високите цени на горивата продължават и днес.  \r\n\r\n В Благоевград демонстрацията започва в 11 часа и тръгва от Югозападния университет \"Неофит Рилски\". \r\n\r\n Вчера в Добрич се проведе втори пореден протест срещу високата цена на горивата. \r\n\r\n Стотици граждани с надписи \"Не на високите цени на горивата\" десетки автомобили и мотори се включиха в шествие по улиците на града, като протестиращите се обявиха и срещу лошото качество на горивата. \r\n\r\n Според протестиращите добричлии \"няма реална причина\" за повишаването на цените. \r\n\r\n Според протестиращите продължаващото безконтролно поскъпване само усилва влиянието на сивия сектор в нашата икономика. \r\n \n\t\t\t\t\t\t", "date": "2018.11.04", "title": "Протестите срещу цените на горивата продължават"}
{"url": "http://www.bnews.bg/article/251480-federer_osadi_deystviyata_na_serina", "text": "\n Роджър Федерер заяви, че Серина Уилямс е прекалила с поведението си по време на тазгодишния финал на US Open, който бе загубен със скандал от Наоми Осака. \r\n\r\n Американката получи две предупреждения от съдията на стола Карлош Рамос и го нарече \"лъжец\" и \"крадец\". \r\n\r\n Федерер смята, че инцидентът е можело да се избегне и да се развие по различен начин. \r\n\r\n \"Серина трябваше да приеме решението на съдията. Тя го прие, но можеше и по-рано. Прекали с действията си. Обстоятелствата не бяха в нейна полза, но и случаят бе необичаен\", смята Маестрото. \r\n \n\t\t\t\t\t\t", "date": "2018.11.04", "title": "Федерер осъди действията на Серина"}
{"url": "http://www.bnews.bg/article/251477-politsiyata_izleze_na_patya_sledi_za_narusheniya_na_velosipedisti_i_karutsi", "text": "\n Глобата за велосипедисти, които карат колела без светлоотразителни елементи на тях, е 50 лв. Ако не бутат велосипедите си по тротоарите и при преминаване през пешеходна пътека, санкцията е 20 лв. При движение при намалена видимост, без светлоотразителна жилетка, нарушителите ще трябва да заплатят 10 лв. \r\nТова обясни полицейски инспектор Мария Ботев от ГД \"Национална полиция\" по повод започналата акция \"Зима\". \r\n\r\n Акцията стартира на 1 ноември и ще продължи до края на месеца. До 10 ноември акцент в нея ще бъдат велосипедистите и каруците. Вторият етап ще е за пешеходците, а третият за безопасното шофиране при зимни условия. \r\n\r\n Инспектор Ботева отбеляза, че акция \"Зима\" се провежда повече от 20 години. \r\nТя коментира, че има специални правила за движение на велосипедисти и каруци, които те често пренебрегват. И допълни, че децата, които не са навършили 12-годишна възраст могат да карат колелата си по тротоарите и пешеходните пътеки, но ако трябва да се движат по пътя трябва да са с придружител. \r\n\r\n Полицейският инспектор от \"Пътна полиция\" обясни, че във втората десетдневка на месеца ще се следи за неправилното пресичане на пешеходците и за случаи, в които водачите на МПС им отнемат предимство. \r\n \n\t\t\t\t\t\t", "date": "2018.11.04", "title": "Полицията излезе на пътя: Следи за нарушения на велосипедисти и каруци"}
{"url": "http://www.bnews.bg/article/251457-smyana_na_vremeto_v_sredata_na_mesetsa_ochakvat_se_valezhi", "text": "\nОколо 15-16 ноември се очаква смяна на времето, каза в предаването „Тази събота” по bTV климатологът проф. Георги Рачев.\r\n\r\n„На юг от България ще има циклон, а на север-североизток – антициклон, и на контактната зона ще се създадат условия за валежи. Ако пък температурите на въздуха, който ще дойде от североизток, са по-ниски – и на снеговалеж”, каза проф. Рачев. По думите му това може да означава първи снеговалежи в по-ниската част на Южна България, особено в Родопите.\r\n\r\nТой обаче уточни, че по-голяма яснота за времето в средата на месеца ще има следващата неделя.\r\n\r\n„Изпратихме септември с над 2 градуса над нормалната за месеца температура, октомври също. А ноември го започваме ужасно ударно – в момента аномалията е между 8 и 12 градуса над нормата”, отбеляза още климатологът.\r\n\r\nТой допълни, че в западната част на България сухотата е екстремна. На много места през последните 3 месеца е валяло само 10-15 литра, а на много места не е валяло изобщо. \n\t\t\t\t\t\t", "date": "2018.11.04", "title": "Смяна на времето в средата на месеца – очакват се валежи"}
{"url": "http://www.bnews.bg/article/251458-13_i_poreden_protest_sreshtu_valeri_simeonov", "text": "\n\r\nЗа 13-а поредна вечер се провежда протест с искане за оставката на вицепремиера Валери Симеонов, предаде БНР.\r\n\r\nВ него участват родители на деца с увреждания и граждани, които ги подкрепят.\r\n\r\nНедоволните се събраха пред сградата на Министерския съвет в София, преминаха по бул. \"Витоша\" и традиционно се очаква да блокират движението.\r\n\r\nУчастниците в днешната акция предвиждат молебен за Задушница и отделен молебен за вразумяването на Валери Симеонов.\r\n\r\nПовод за протестите са думи на Симеонов в коментар за Закона за хората с увреждания, в който той нарече майките \"кресливи жени\" на \"уж болни деца\".\r\n\r\nПротестите бяха организирани чрез социалните мрежи като част от инициативата \"Системата ги убива\" се провеждат и в много други градове на страната.\r\n\r\nТе продължават въпреки извиненията на Симеонов. \n\t\t\t\t\t\t", "date": "2018.11.04", "title": "\r\n13-и пореден протест срещу Валери Симеонов"}
{"url": "http://www.bnews.bg/article/251459-do_20_000_leva_obezshtetenie_za_zaginal_pri_katastrofa", "text": "\n\r\nНовини от България и света, актуална информация 24 часа в денонощието\r\nДо 20 000 лева обезщетение за загинал при катастрофа\r\nАвтор: news.bg\r\n03.11.2018 23:19:03  04.11.2018 03:33:47 У нас Прегледи: 3866 Коментари (1)\r\nДо 20 000 лева обезщетение за загинал при катастрофа \r\nИзточник: БГНЕС\r\n\r\n 5  6\r\nТаван от 20 000 лева обезщетение за близките на починал при катастрофа.\r\n\r\nНа нея ще имат право съпруг или човек, живял на семейни начала със загиналия, както и на дете и на родител.\r\n\r\nТова предлага депутатката от ГЕРБ Менда Стоянова с промени в Кодекса за застраховане между първо и второ четене.\r\n\r\nПредложението идва след решение на Върховния касационен съд, с което бе разширен кръгът на роднини с право на обезщетение.\r\n\r\nЗаради това цената на задължителната \"Гражданска отговорност\" се вдигна с близо 40% през тази година.\r\n\r\nБратът и сестрата на жертвата може да получат до 15 000 лева, а 5000 лева обезщетение по изключение ще се дава на други лица, които са създали емоционални отношения с починалия.\r\n\r\nДруго предложение гласи същите размери обезщетения да бъдат определяни и от застрахователя на виновния водач или по съдебен ред при смърт или телесно увреждане на човек.  \n\t\t\t\t\t\t", "date": "2018.11.04", "title": "До 20 000 лева обезщетение за загинал при катастрофа"}
{"url": "http://www.bnews.bg/article/251460-tramp_atakuva_predizborno_demokratite_ot_florida", "text": "\nДемократите ще съсипят Флорида\". Това заяви американският президент Доналд Тръмп.\r\n\r\nТой направи изявлението на предизборен митинг в щата.\r\n\r\nСъбитието е последното преди частичните избори за Сената. Вотът ще се проведе на 6 ноември, но предварителното гласуване вече започна и държавният глава гласува.\r\n\r\nТръмп посети за втори път в рамките на седмицата щата, за да подкрепи кандидатите от партията си.\r\n\r\nТойн нарече Флорида \"вторият ми дом\" и предупреди избирателите, че имат само един избор, а управление на демократите би било катастрофално. \n\t\t\t\t\t\t", "date": "2018.11.04", "title": "Тръмп атакува предизборно демократите от Флорида"}
{"url": "http://www.bnews.bg/article/251476-povdignaha_obvinenie_na_tsiganina_pregazil_dve_zheni_v_karnobat", "text": "\n Прокуратурата повдигна обвинение на 18-годишния Алекс Димов, който в събота се качи с колата си върху тротоар в Карнобат и причини смъртта на две жени, съобщи NOVA. \r\nТрагедията стана около 8.00 ч. сутринта, когато жените отивали към гробищния парк в града заради Архангелова задушница. Обвинението срещу шофьора е за шофиране с несъобразена скорост и причиняване на смърт по непредпазливост на двама души. \r\n\r\n Момчето, което имало книжка едва от месец, остава в ареста за 72 часа. Пробите за алкохол и наркотици, които бяха взети веднага след катастрофата, са отрицателни. \r\nНазначена е автотехническа експертиза, но според разследващите причина за инцидента е високата скорост, с която младежът се е движил по тясната улица. За това престъпление законът предвижда от 3 до 15 години затвор. \r\n \n\t\t\t\t\t\t", "date": "2018.11.04", "title": "Повдигнаха обвинение на циганина, прегазил две жени в Карнобат!"}
{"url": "http://www.bnews.bg/article/251456-opasni_igri_8_detsa_postradaha_pri_intsident_s_naduvaema_parzalka_vav_velikobritaniya", "text": "\nОсем деца пострадаха при инцидент с надуваема пързалка на шоу с фойерверки в южната част на Великобритания, предаде Асошиейтед прес.\r\n\r\nХиляди се събраха снощи, за да гледат Нощта на Гай Фокс в британския град Уокинг, на около 40 км от Лондон. Журналистът Анди Датсън съобщава, че е видял около 40 деца да играят на срутилата се пързалка с височина около 9 м, която изглеждала не особено стабилна.\r\n\r\nПристигна медицински хеликоптер, който евакуира семействата от мястото на инцидента. Полицията на графство Съри съобщава, че множество деца са паднали от пързалката, осем от тях били отведени в болница с потенциално сериозни наранявания.\r\n\r\nВ британските градове всяка година се организира шоу с фойерверки, което отбелязва годишнината от провалилия се опит на Гай Фокс да взриви парламента на страната през 1605 г., припомня АП. \n\t\t\t\t\t\t", "date": "2018.11.04", "title": "ОПАСНИ ИГРИ! 8 деца пострадаха при инцидент с надуваема пързалка във Великобритания"}
{"url": "http://www.bnews.bg/article/251455-zemetresenie_ot_4_9_po_rihter_v_yoniysko_more_raztarsi_gartsiya", "text": "\nЗеметресение с магнитуд 4,9 беше усетено тази сутрин в Йонийско море край бреговете на Гърция, предаде ТАСС, като цитира информация на Европейско-средиземноморския сеизмологичен център.\r\n\r\nЕпицентърът се е намирал на 284 км западно от Атина, на дълбочина от 10 км.\r\n\r\nНяма данни за жертви и разрушения.  \n\t\t\t\t\t\t", "date": "2018.11.04", "title": "Земетресение от 4,9 по Рихтер в Йонийско море разтърси Гърция"}
{"url": "http://www.bnews.bg/article/251465-signali_za_nerednosti_v_dabch_podavani_oshte_2014_g", "text": "\n Арестите в Държавната агенция за българите в чужбина не ме изненадват. Те са естествено продължение на цялата политика на ДАБЧ през годините на издаването на задгранични паспорти и придобиване на българско гражданство. Това каза в предаването \"Тази неделя\" по bTV Илия Ангелов, бивш зам.-министър на правосъдието в кабинета \"Орешарски\". \r\n\r\n През 2014 г. в позицията си на зам.-министър той подава сигнал до прокуратурата за нередности в агенцията. \r\n\r\n Той обясни, че след като е оглавил Съвета по българско гражданство, е забелязал скока на укази, издадени за български граждани. \"През 2001 г. са издадени общо 940 указа, през 2009 г.стават 8911, 2010 г. - 14 828, 2011 г. - 18 319, 2012 г. - 17 000, и 2013 г. падат на 7701\", посочи той. Впечатление му направила и непълната документация. \r\n\r\n \"Наред с молбите, които представяха кандидатстващите за българско гражданство, те трябваше да представят и документ, удостоверяващ българско гражданство. Този документ се издава от Държавната агенция за българите в чужбина, но има условие, че това трябва да е подкрепено с факти и обстоятелства, тоест това българско гражданство трябваше да се докаже. От ДАБЧ обаче представяха само акт за раждане и нотариално заверена декларация за българско самосъзнание\", каза още Ангелов. \r\n\r\n Той отбеляза, че в спора между вицепремиера Красимир Каракачанов и Катя Матева, бивш служител в Министерството на правосъдието, изпращала сигнали до ДАНС и прокуратурата, е на страната на Матева. \r\n\r\n Според Ангелов не са верни обвиненията, които Каракачанов хвърля върху нея, че еднолично е прекратявала преписки и е спирала документация за българско гражданство. \"Съветът по българско гражданство взема решение с оглед на предоставената документация дали всичко е редно или нередно. Ако всичко е точно, приема положителни стъпки за информиране на президентството за издаване на указ\", уточни бившият зам.-министър. \r\n\r\n По думите му спорът се задълбочава, а скандалът надхвърля българските граници. \r\n \n\t\t\t\t\t\t", "date": "2018.11.04", "title": "Сигнали за нередности в ДАБЧ подавани още 2014 г."}
{"url": "http://www.bnews.bg/article/251462-voynata_zapochna_keyt_midaltan_ili_megan_markal_diktuva_modata", "text": "\n През септември сайт за онлайн търговия публикува данните от направеното проучване за най-търсените от британските потребители, за последните 12 месеца, стоки в техния сайт, пише БГНЕС. Между двете събития - раждането на принц Луис и сватбата на принц Хари с Мегън, тази година е белязана от кралското семейство на Англия, чиито гардероб повече от всякога вдъхновява британците. До такава степен, че уеб сайтът успя да установи кои петима членове на кралската фамилия са най-влиятелните по отношение на стила. Кейт Мидълтън зае първо място пред херцогинята на Съсекс. \r\n\r\n Ново проучване, публикувано тази седмица и проведено от британската фирма Brand Finance, направи обзор именно на влиянието на тези две важни фигури на британската корона върху американците. Извадката обхваща повече от 1500 души. 37,6% от тях заявяват, че са повлияни от стила на херцогинята на Кеймбридж, която е на първо място. \r\n\r\n Освен облеклото й, те са повлияни от нейните аксесоари, бижута дори от интериора и автомобилите. При всяка от публичните изяви, стилът на бъдещата кралица е внимателно обмислен и подбран, а марките, които носи, увеличават печалбите за модните къщи. Меган Маркъл се появи с полупрозрачна пола, откри палава гледка към бедрата, дупето и бельото си! (СНИМКИ) Въпреки брака си с принц Хари и медийното внимание, Меган Маркъл заема второ място с 35% от гласовете. Сватбата й рокля, дело на артистичния директор на Живанши Клеър Келър, доведе до ръст на продажбите на модната къща с с 60%. Вечерната й рокля, създадена от Стела Маккартни, предизвика двойно по-голямо търсене на марката на дизайнерката. \r\n\r\n Въпреки брака си с принц Хари и медийното внимание, Меган Маркъл заема второ място с 35% от гласовете. Сватбата й рокля, дело на артистичния директор на Живанши Клеър Келър, доведе до ръст на продажбите на модната къща с с 60%. Вечерната й рокля, създадена от Стела Маккартни, предизвика двойно по-голямо търсене на марката на дизайнерката. \r\nПринц Уилям и Хари заемат трето и четвърто място, съответно с 32% и 27% от гласовете. Трябва да се отбележи, че това проучване е проведено преди пътуването на Меган Маркъл и принц Хари до Австралия и Океания, и преди оповестяването на новината за бременността й. Няма съмнение, че влиянието на херцогинята на Съсекс ще продължи да расте. \r\n  \r\n \n\t\t\t\t\t\t", "date": "2018.11.04", "title": "Войната започна! Кейт Мидълтън или Меган Маркъл диктува модата"}
{"url": "http://www.bnews.bg/article/251484-skandalno_oshte_prez_2014_godina_sa_podadeni_signali_za_targoviya_s_balgarsko_grazhdanstvo_zashto_ne_e_predprieto_razsledvane", "text": "\n Двама зам.-министри на правосъдието са подали сигнали до прокуратурата още през 2014 г. за търговия с документи за българско гражданство, като още тогава прокуратурата е установила нередности. \r\n\r\n Петко Петков обясни, че през същата година от Върховната административна прокуратура направили проверка.  \r\n\r\n След това направих всичко възможно да информираме и главния прокурор, и вицепремиера, в чийто ресор попадаше Държавната агенция за българите в чужбина, и Инспектората на МС. В крайна сметка нито един от тези сигнали не доведе до нещо съществено, защото схемата очевидно е продължила, каза пред БНР Петков, който е зам.-министър в служебното правителство на Георги Близнашки и във второто правителство на Бойко Борисов. \r\n\r\n Според него тогава не е имало политическа воля разследването да бъде доведено до край.  \r\n\r\n Проверката през 2014 г. е показала, че чужденци са придобивали удостоверения за български произход, без да имат такъв. \r\n\r\n Петков даде пример с чужденец от арабски произход. \"С очите си съм виждал удостоверение на лице, което поне на снимката далеч не изглеждаше от български произход, а по-скоро от арабски\", каза той. \r\n\r\n „По идея на закона, това удостоверение е достатъчно, за да получиш българско гражданство. Факт е обаче, че много удостоверения, към онзи момент, а вероятно и след това, са издавани не въз основа на писмени доказателства, каквито и да са, а единствено, да речем, въз основа на нотариално заверена декларация: „Аз съм от български произход“, което означава, че така се отваря вратата за много лица, които нямат право да получат българско гражданство по облекчен ред, да го направят“, подчерта Петков. \r\n\r\n Той допълни, че няма доказателства за вземани подкупи, но корупцията остава единственото възможно обяснение.  \r\n\r\n Според него настоящата акция срещу ДАБЧ има различни мотиви от тези да се разкрие корупционна схема.  \r\n\r\n Петков изложи и част от констатираните нередности в доклада на ВКП от 2014 г. \r\n\r\n В този доклад на ВКП, доколкото си спомням, а аз си спомням ясно, се отбелязваше, че множество кандидати за гражданство и предимно тези, които не разполагаха за документи за произхода си, бяха дали един и същи адрес за кореспонденция в България. И този адрес беше адресът на централата на ВМРО. Това иде да покаже, че тази партия да има интереси в гражданството, макар тя да не го отрича изобщо, заяви Петков. \r\n\r\n \"Ние направихме всичко, което можахме, сезирахме прокуратура, институции. Единствено Народното събрание направи временна парламентарна комисия, която да разследва защо българите зад граница имат спънки в придобиването на гражданство. И отбивахме атаки защо саботираме процесът на придобиване на гражданство. Не можем да накараме прокуратурата да разследва, ние можем само да я сезираме. Нямаше политическа воля тогава да се разследва тази схема\", каза още той. \r\n\r\n \"Ситуацията в управляващата коалиция, поне на мен като гражданин, ми изглежда такава, че трябва да се осигури балансьор между господата Волен Сидеров и Валери Симеонов и господин Каракачанов, който е част от \"Обединените патриоти\", е най-възможния балансьор, а всички погледи в момента заради това разследване са насочени към него. Напълно е възможно чрез това разследване да не се търси разкриване на обективната истина, а да бъдат държани политическите фигури в някаква форма на зависимост\", коментира бившият зам.-министър. \r\n\r\n Зам.-министърът на правосъдието в кабинета на Пламен Орешарски Илия Ангелов също обяви, че е подавал сигнали за нередности в ДАБЧ. \r\n\r\n Той обясни, че след като е оглавил Съвета по българско гражданство, е забелязал скока на укази, издадени за български граждани. \r\n\r\n „През 2001 г. са издадени общо 940 указа, през 2009 г. стават 8911, 2010 г. – 14 828, 2011 г. – 18 319, 2012 г. – 17 000, и 2013 г. падат на 7701”, посочи Ангелов пред bTV, като допълни, че впечатление му е направила и непълната документация.  \r\n\r\n Той посочи същите наблюдения за нередности като Петков по отношение на представяните доказателства за български произход, което ставало с нотариално заверена декларация за българско самосъзнание.  \r\n\r\n   \r\n \n\t\t\t\t\t\t", "date": "2018.11.04", "title": "СКАНДАЛНО! Още през 2014 година са подадени сигнали за търговия с българско гражданство! Защо не е предприето разследване? "}
{"url": "http://www.bnews.bg/article/251461-istoricheska_nosht_za_mma_ya_daniel_kormie_e_edinstven_po_roda_si", "text": "\nВечер, която всички ще помнят! Такава бе изминалата за почитателите на Смесените бойни изкуства! В най-чакания мач от UFC 230 в \"Медисън Скуеър Гардън\" в Ню Йорк, Даниел Кормие победи Дерик Люис и стана първият човек в историята, който има защити в две категории.\r\n\r\nКормие достигна до успеха след като успя да приложи задушаваща хватка на своя противник във втория рунд. Само 134 секунди след началото на втората част, Люис сгреши и позволи на съперника си да се възползва, а по-късно да бъде обявен и за краен победител в мача.\r\n\r\nТака 39-годишният Кормие защити пояса си в тежка категория. Той има 3 защити на титлата в тежка-лека категория, което го прави единствен по рода си. Предишният двоен ММА шампион - Конър МакГрегър, не успя да защити коланите си в лека и \"перо\" категориите.\r\n\r\nШампионът е в серия от 12 победи, като само Фьодир Емеляненко е пред него с 16.\r\n\r\nВидяхте как се пренаписва историята, дечица! Даниел Кормие - един от най-великите ММА-бойци в действие, това видяхте сега\", заяви победителят секунди след като съдията вдигна ръката му. \n\t\t\t\t\t\t", "date": "2018.11.04", "title": "Историческа нощ за ММА-я! Даниел Кормие е единствен по рода си!"}
{"url": "http://www.bnews.bg/article/251464-remont_zaradva_zhiveeshtite_v_doma_za_veterani_na_kulturata", "text": "\n След близо век, ремонтираха Дома за ветерани на културата и изкуството.  В него живеят 11 български творци, журналисти и актьори. \r\n\r\n Eдин от обитателите на дома е Димитър, завършил е актьорско майсторство, но работил като  режисьор в телевизията. Има над 100 документални филма и повече от 30 години стаж. В дома дошъл преди година заради личен проблем. \r\n\r\n „Втората ми съпруга, с която живях 10 години, почина от рак”, разказва той. От тогава за него се грижи неговата първа съпруга, от която има дъщеря.  \r\n„Тя е човекът, който се грижи за мен. Аз и отстъпих всичко и реших да дойда тук”, споделя Димитър. \r\n\r\n Въпреки че вече не живее със семейството си, редовно се чува и вижда с тях. Казва, че не съжалява за решението си да дойде в дома.  \r\n66-годишният писател Любен Лачански  живее в дома от 2 години.  Бегло си спомня първото стихотворение, което е написал, защото тогава бил едва на 6 години, а то било публикувано в във вестник „Септемврийче”.  \r\nЗад гърба си има 17 стихосбирки. Смята, че единственото условие, за да си успеше автор е да си честен. В дома решил сам да дойде след скандал със съпругата си. \r\nВ дома досега ремонт не е правен. След няколко теча и аварии, се оказва, че тази зима и парно няма да има. И така допреди месец, докато дарител не им подменя абонатната станция. \r\n\r\n Хората в дома се надяват  парното да  бъде нормално,  но сградата  е на 100 години, направена е с военни цели.  \r\n \n\t\t\t\t\t\t", "date": "2018.11.04", "title": "Ремонт зарадва живеещите в Дома за ветерани на културата"}
{"url": "http://www.bnews.bg/article/251468-napadnaha_politsai_v_botevgradsko_12_dushi_sa_zadarzhani", "text": "\n12 души са задържани в ареста на РУ-Ботевград за оказана съпротива и неподчинение спрямо полицейски служители, съобщиха от МВР.\r\n\r\nСнощи към 22:30 ч. екип на жандармерията се е отзовал на сигнал за силна музика и нарушаване на нощната тишина в с. Врачеш. Един от обитателите на адреса – 35-годишен мъж, категорично отказал да предостави личната си карта за проверка, оказал неподчинение и блъснал униформен на земята.\r\n\r\nПристъпвайки към задържането му, служителите на реда били заобиколени от агресивна тълпа от около 30 души, които по всякакъв начин опитали да осуетят изпълнението на служебните им задължения.\r\n\r\nЗа да не се допусне ескалиране на напрежението и с цел овладяване на ситуацията, се е наложило използването на помощни средства – предупредителен изстрел във въздуха с гумен патрон и лютив спрей.\r\n\r\nСлед разпръсване на тълпата и възстановяване на обществения ред, мъжът, който е криминално проявен, е задържан за 24 часа. Предстои в днешния ден с прокурорско разпореждане мярката му за задържане да бъде удължена до 72 часа.\r\n\r\nВ хода на предприетите допълнителни оперативно-издирвателни действия към момента са задържани още 11 души, един от които активен участник в конфликта.\r\n\r\nПо случая е образувано досъдебно производство за едро хулиганство, а действията по разследването продължават под наблюдението на Районна прокуратура- Ботевград. \n\t\t\t\t\t\t", "date": "2018.11.04", "title": "Нападнаха полицаи в Ботевградско, 12 души са задържани"}
{"url": "http://www.bnews.bg/article/251463-zakrivat_motosezona_v_burgas", "text": "\n Закриване на мотосезона в Бургас. Рокери на две гуми ще обикалят града под мотото „Преброяване на дивите зайци\". С тази обиколка мотористите целят да покажат на шофьорите, че и те са част от движението на пътя. \r\n \n\t\t\t\t\t\t", "date": "2018.11.04", "title": "Закриват мотосезона в Бургас"}
