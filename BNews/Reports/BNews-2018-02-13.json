{"url": "http://www.bnews.bg/article/236967-galya_i_zhoro_italianetsa_ot_sofiya_den_i_nosht_se_zalyubiha_i_zad_kamerite", "text": "Калина Кузманова, която изпълнява ролята на Галя в сериала \"София ден и нощ\" и колегата й от сериала Стефан Раденков е третата двойка в реалния живот, която се събира извън лентата. Митко и Стефания бяха първи, а след тях Симона и Асен направиха същото, отбелязва \"Телеграф\". \r\nНа екрана двамата са една от най-любимите двойки, а запознати до тях споделят, че са започнали да прекарват все повече време заедно и извън снимачната площадка. Актрисата сподели фотос със Стефан, който влиза в ролята на Жоро Италианеца. На кадъра двамата са прегърнати и изглеждат видимо щастливи. \"Дяволът и неговият ангел\", написа блондинката като описание.", "date": "2018.02.13", "title": "Галя и Жоро Италианеца от \"София ден и нощ\"  се залюбиха и зад камерите"}
{"url": "http://www.bnews.bg/article/236966-germanski_profesor_vrashta_nadezhdata_za_zhivot_na_shumaher", "text": "Професор Марк Оберман, директор на центъра по неврология в германската клиника “Асклепиос”, вдъхна нови надежди за връщане на Михаел Шумахер към нормалния начин на живот. Той споделя пред “Мундо Депортиво”, че между 30 и 40 процента от пациентите в кома се събуждат на четвъртата година от травмата. Пилето е именно в този период на възстановяване след инцидента със ски във Франция в края на 2013-а. “Не губете надежда. Пациентите в будна кома възприемат много повече, отколкото ние си мислим. Любовта е много важна. Да си докосват ръцете с близките е важно до излизането им от комата. Между 30 и 40% от пациентите се събуждат от комата и идват в съзнание на четвъртата година след получаването на мозъчната травма”, сподели Оберман. Такъв е случаят с Карола Тим, която се събудила от кома пет години по-късно и вече води почти нормален живот. “За мен през цялото време беше ясно, че лежа в кома. Възприемах всичко, което се случваше около мен”, казва самата тя.", "date": "2018.02.13", "title": "Германски професор връща надеждата за живот на Шумахер"}
{"url": "http://www.bnews.bg/article/236973-tervel_pulev_shte_se_boksira_v_sasht_navrah", "text": "Олимпийският медалист се стяга за битка в Чикаго навръх 3-ти март. По-малко от три месеца, след като постигна седмата си победа в професионалния бокс, Тервел Пулев се стяга за следващото си предизвикателство. \r\nНавръх една от най-знаковите дати в историята на България - 3-ти март и Освобождението на България, бронзовият медалист от олимпийските игри в Лондон 2012 ще се качи на ринга в Чикаго. Негов съперник в първата в кариерата му битка отвъд океана ще бъде американец. \r\nСлед двубоя в Чикаго, по-малкият от братя Пулеви ще се завърне в Европа, за да се подготвя за нов мач, този път на 7-ми април във Виена. Противник на Тервел в австрийската столица ще бъде представител на домакините.", "date": "2018.02.13", "title": "Тервел Пулев ще се боксира в САЩ навръх… "}
{"url": "http://www.bnews.bg/article/236969-riton_pusnaha_parvata_byala_plocha_v_balgariya", "text": "Третата бутикова плоча на \"Ритон\" вече е факт. Вчера от Италия е пристигна пратката с белия винил на \"Златен Ритон\" - албума, посветен на 40-годишнината на дуета, съобщава официалната им страница. Плочата включва десетте чисто нови песни, които \"Ритон\" изпя за пръв път по време на грандиозния спектакъл \"Музика и любов\" през октомври и които бързо се превърнаха в хитове. Това са \"Златен Ритон\", \"Очакване, \"Мечти край морето\", \"Есенна тъга\", \"Пристанище\", \"До безсъзнание\", \"За последен път ти повтарям\", \"Безумна любов\", \"Всички слаби места\" и \"Празник\". Дизайнерският винил е в снежнобяло, декориран със златисти надписи. \"Златен Ритон\" е третата цветна винилова плоча, която дуетът издава за последните две години. Първо се появи червената \"Пътят към твоето сърце\", а след нея - жълтата \"Ритон в ритъма латино\", пише ПИК. В това свое начинание Катя Михайлов и Здравко Желязков са абсолютни новатори сред целия музикален бранш у нас, тъй като никой друг роден изпълнител досега не е издавал цветна плоча. Музикалното семейство обаче се грижи за онези свои фенове, които все още продължават да ценят аналоговия звук. В дискографията си дуетът имат общо седем винилови плочи.", "date": "2018.02.13", "title": "Ритон пуснаха първата бяла плоча в България"}
{"url": "http://www.bnews.bg/article/236974-ban_se_obyavi_sreshtu_prepodavaneto_na_homeopatiya_v_meditsinskite_universiteti", "text": "Българската академия на науките поиска да се забрани преподаването на хомеопатия в медицинските университети у нас. В писмо до ректорите на четирите ВУЗ-а, подписано от 65 академици и член-кореспонденти на академията, се посочва, че няма сериозни научни доказателства за здравния ефект от хомеопатията, а преподаването й под каквато и да е форма й придава авторитетност, което е недопустимо за медицината. Българските пациенти трябва да са наясно, че не само няма ефект от хомеопатията, но тя може да доведе до тежки увреждания на здравето, заяви пред Дарик академик д-р Богдан Петрунов, един от водещите специалисти по имунология и алергология у нас. Той е един авторите на писмото, което ще бъде изпратено до здравното министерство, Министерския съвет и парламента. \r\nМетодите на хомеопатията водят началото си от 18-ти век и не съответстват на съвременните знания в областта на химията и физиката, обясни академик Богдан Петрунов: \r\n  \r\n„Тя изцяло разчита на т.нар. плацебо ефект, т.е. ефектът, който чрез самовнушение всеки един би могъл да изпита, независимо от това какво лечение получава. Затова мисля, че е редно нашето общество и българските пациенти да бъдат наясно, защото не само че няма ефект от хомеопатията, но може и да доведе до тежки и трайни увреждания поради това, че хората не се лекуват, не се поставя диагноза съобразно съвременните знания в областта на медицината, лечението закъснява и може да се стигне до тежки и неприятни резултати“, посочи Петрунов. \r\nХомеопатията се изучава като свободно избираема дисциплина в медицинските университети и според авторите на писмото това ѝ придава авторитетност. В същото време този метод на лечение създава само заблуда и временен комфорт у хората, твърди академик Петрунов. \r\n  \r\n„Не трябва да забравяме огромния финансов интерес, който имат фирмите, които се занимават с хомеопатия, в това няма никакво съмнение. Това са колосални средства, които се хвърлят в тази насока“, допълни той. \r\n Учените от БАН посочват, че продуктите на хомеопатията трябва да бъдат поставени под същия контрол, както медицинските продукти - да преминават през сериозни проучвания и тогава да се пускат на пазара.", "date": "2018.02.13", "title": "БАН се обяви срещу преподаването на хомеопатия в медицинските университети! "}
{"url": "http://www.bnews.bg/article/236964-mnogo_tazhno_dyado_dobri_si_otide_ot_tozi_svyat", "text": "Добре Димитров Добрев, известен като Дядо Добри, почина днес на 103-годишна възраст. Светецът от Байлово, който през целия си живот събира пари за реставриране и поддържане на българските храмове, е издъхнал малко след 15 ч. днес. Тази нощ църквата в Кремиковската обител няма да затваря врати, за да могат миряните да се сбогуват с благия старец, който бе обявен за символът на доброто в България. Последните две години от живота си Дядо Добри се оттегли в Кремиковския манастир. Той пожела да приключи земния си път на свято място.  ", "date": "2018.02.13", "title": "Много тъжно: Дядо Добри си отиде от този свят!"}
{"url": "http://www.bnews.bg/article/236977-prichinata_za_katastrofata_na_ruskiya_samolet_choveshka_greshka", "text": "Човешка грешка може да е причина за катастрофата на руския самолет, която уби 71 човека, заявиха днес руските разследващи, след като установили, че пилотите не са включили отоплението на измервателните уреди преди излитането, което довело до погрешни данни за скоростта, предаде АП. \r\nПричина за катастрофата на пътническия самолет Ан-148 на Саратовските авиолинии може да са станали неверни данни за въздушната скорост на полета поради обледеняване на датчиците, предаде ТАСС. До този предварителен извод стигнаха специалистите от Междудържавния авиационен комитет (МАК) въз основа на предварителен анализ на информацията от бордовия самописец за параметрите на полета. \r\n  \r\nВъпреки механичните повреди в резултат от катастрофата специалистите са успели да извлекат от черната кутия данни за 16 полета на машината, в това число този, завършил с катастрофата. Във всички останали освен него отоплението е било включвано преди излитането. \r\nСамолетът се блъснал в земята шест минути след излитането. На височина около 130-150 м екипажът включил автопилота. Извънредната ситуация на борда започнала да се развива около 2 минути и 30 секунди след излитането на височина около 1300 м и приборна скорост 465-470 км. В този момент черната кутия е фиксирала разминаване между показанията на индикаторите за скоростта.", "date": "2018.02.13", "title": "Причината за катастрофата на руския самолет – човешка грешка? "}
{"url": "http://www.bnews.bg/article/236976-kakvo_se_sluchi_s_tyaloto_na_sharlopov_sled_vnezapnata_smart_predstoi_da", "text": "Прахът на внезапно починалия в съня си български бизнесмен Стефан Шарлопов ще бъде разпръснат над скалите край Созопол. Тялото му е кремирано, пише Флагман. Това е било желанието му още приживе, когато проектира репликата на стария Созопол два километра южно от града - в типичната му архитектура и атмосфера, наричайки го с древното Созополис. Урната ще бъде донесена на тракийското светилище при скалите, датирано на повече от 2 500 години, което бе съхранено и възстановено след археологически проучвания. В центъра на оброчището ще се разпилее прахът. Любимото място на родолюбивия и с прекрасен характер предприемач всъщност по ирония на съдбата отне и живота му, тъй като през последната година проблемите около връщането на банковия кредит за довършването на мегапроекта, зарязан от бившите му съдружници от Русия са били честа тема на разговор. Тялото на 55-годишния бизнесмен не бе аутопсирано след смъртта му. Шарлопов бе намерен мъртъв от съпругата му Бояна около 7 часа сутринта в понеделник, 5 февруари. Предполага се, че е починал от инфаркт. През последните няколко дни той се чувствал неразположен и смятал, че кара на крак някаква разновидност на грип. Вечерта в неделя се оплакал, че не му достига въздух и си легнал рано. Дотогава е нямал никакви проблеми по отношение на здравето, за което свидетелстват десетки негови приятели.", "date": "2018.02.13", "title": "Какво се случи с тялото на Шарлопов след внезапната смърт? Предстои да… "}
{"url": "http://www.bnews.bg/article/236968-neymar_zaradva_fenkite_si_snima_se_chisto_gol_goreshto_foto", "text": "Футболната звезда Неймар позира чисто гол за модния фотограф Марио Тестино. На снимката Неймар показа изваяното си татуирано тяло, покривайки интимните си части с хавлиена кърпа. Голите гърди на футболиста на ПСЖ не са новост в социалните мрежи. Той често позира без горнище за феновете си в Инстаграм. Напоследък около името на Неймар се появиха доста спекулации. Още след трансфера на суперзвездата в ПСЖ се спекулира, че той не се чувства добре във Франция и има желание да играе за \"Реал\". \r\n ", "date": "2018.02.13", "title": "Неймар зарадва фенките си - снима се чисто гол (Горещо фото)"}
{"url": "http://www.bnews.bg/article/236978-ministar_v_holandiya_prizna_za_lazha_i_hvarli_ostavka", "text": "Холандският външен министър Халбе Зейлстра подаде оставка. Решението му идва ден след като призна, че е излъгал, че лично е чул руският президент Владимир Путин да говори през 2006 г., че има планове да създаде \"Велика Русия\".  По време на дебати в парламента днес Зейлстра каза, че авторитетът му толкова е бил накърнен от този случай, че той повече не може да остане на поста. Зейлстра определи случилото се като \"най-голямата грешка\" в кариерата му.", "date": "2018.02.13", "title": "Министър в Холандия призна за лъжа и хвърли оставка!"}
{"url": "http://www.bnews.bg/article/236975-moshten_konflikt_mezhdu_rusiya_i_sasht_putin_otmeni_publichnite_si_izyavi", "text": "Нов мощен конфликт между Русия и САЩ е на път да взриви света. Днес президентът Владимир Путин внезапно е отменил всичките си публични изяви съобщава руската телевизия \"Дъжд\". Официалната версия е внезапна настинка, но неофициалната е смъртта на стотици руски войни от частните военни формирования \"Вагнер\". Според руските източници, войниците на \"Вагнер\" са станали жертва на въздушна атака на САЩ в Сирия. В руските медии вече появи информация за пристигането на \"груз 200\" от Сирия това е специален термин използван за въздушен превоз на загинали руски войници. Руските социални мрежи просто врят! Би Нюз ще продължи да ви информира по темата.", "date": "2018.02.13", "title": "Мощен конфликт между Русия и САЩ! Путин отмени публичните си изяви!"}
{"url": "http://www.bnews.bg/article/236963-uzhasyavashto_izvadiha_14_cherveya_ot_okoto_na_zhena", "text": "Жена от Орегон бе представена като първия известен случай на разпространена от мухи паразитна инфекция, след като 14 червея бяха извадени от окото ѝ, предаде Асошийетед прес. 14 малки червея бяха извадени от лявото око на 26-годишната жена през август 2016 г. Случаят става известен сега, след като беше публикуван от CDC (Американски центрове за контрол и превенция на болестите). \r\nВъпросният вид очни червеи бяха наблюдавани сред добитъка в северната част на САЩ и южната част на Канада, но никога сред хора. Червеите се разпространяват от мухи, които се хранят със сълзи в очната ябълка, поясниха учени. \r\nПрез август 2016 г. Аби Бекли бе диагностицирана с телазия гулоза. Тя яздила коне и ловила риба в Голд бийч, щата Орегон. След едноседмично очно възпаление Бекли извадила червей от окото си. Две седмици по-късно лекари извадили други 13 червея от окото ѝ. \r\nЧервеите са прозрачни, като всеки от тях достига дължина, която е по-малка от половин инч (1 инч = 2,5 см). След като били извадени, не били открити други червеи и оттогава Аби не е имала подобни симптоми. \r\nОчни червеи са наблюдавани у редица животни, включително котки и кучета. \r\n\"Други два вида телазия, свързани с предизвикани от червеи инфекции, са наблюдавани преди у хора, но не и този вид\", отбеляза ръководителят на изследването Ричард Брадбъри от Американските центрове за контрол и превенция на болестите.", "date": "2018.02.13", "title": "Ужасяващо: Извадиха 14 червея от окото на жена! "}
{"url": "http://www.bnews.bg/article/236951-na_koy_14_fevruari_sa_se_zhenili_nay_mnogo_vizhte", "text": "Най-много бракове на 14 февруари са сключени през 2014 г., когато датата се е падала в петък. Тогава във вярност са врекли 235 двойки. Това сочат данни на Националния статистически институт. През 2017 г., когато празникът на влюбените е бил във вторник, са се оженили 162 двойки. На трето място по брой сключени брачни съюзи е 2013 г., когато денят на Св. Валентин e бил избран от 132 двойки. Според друга статистика на НСИ през 2016 г. са сключени 26 803 брака, като най-предпочитаният месец тогава е бил август, избран от 4170 двойки. В топ три са още и септември, когато са се състояли 2296 сватби и юли - с 3207. В дъното на класацията е месец ноември, когато са се оженили 1373 двойки. Данните показват, че едно лице от домакинството през 2016 година средно е изпивало 4 чаши и половина вино. За 10 години сме намалили виното с две чаши, показва националната статистика. Износът на вино постепенно намалява през годините, а се увеличава се вносът. През 2016 година сме произвели над 162 хиляди литра вино от грозде.", "date": "2018.02.13", "title": "На кой 14 февруари са се женили най-много – вижте! "}
{"url": "http://www.bnews.bg/article/236962-vazhno_preduprezhdenie_za_kopachite_na_kriptovaluti", "text": "Три от финансовите регулатори на Европейския съюз излязоха с официално предупреждение към потребителите заради криптовалутите. То идва на фона на продължаващите резки промени в цените на Bitcoin и останалите виртуални валути. \"Европейските надзорни органи са притеснени от увеличаващия се брой потребители, които купуват криптовалути без да са наясно с рисковете. Виртуалните валути като Bitcoin показват екстремна нестабилност на цената си и показват ясни признаци на ценови балон и потребителите, които купуват виртуални валути трябва да са наясно, че има висок риск, че ще загубят големи суми или дори всиките пари, които са инвестирали\", се казва в официалното предупреждение на институциите. Те напомнят още, че виртуалните валути и борсите за тяхна търговия и обмен не са регулирани в ЕС. Това означава, че няма никакви защити за потребителите, каквито има при регулираните финансови услуги. Няма и закон, който да им помогне в случай на кражба на парите. Освен това някои от тези борси показват сериозни проблеми с работата си. По време на тези сривове потребителите не могат да търгуват с активите си, което означава, че са загубили много по време на скорошните спадове в цените на криптовалутите, казват още институциите. Споменати са Bitcoin, Ethereum, LItecoin и XPR като едни от най-активните криптовалути, но се казва още, че всички виртуални пари имат рискове и някои дори се продават без никаква съпровождаща информация за тях. Затова регулаторите призовават потребителите към голямо внимание, ако искат да инвестират в криптовалути. Преди това е добре хората добре да се запознаят с всички рискове и да не инвестират твърде големи суми, които да не могат да си позволят да загубят. Освен това се препоръчва да се предприемат допълнителни мерки за защита на виртуалните портфейли. Институциите на ЕС и преди са давали предупреждения към инвеститорите заради големия ръст в цените на Bitcoin, Initial coin offering (ICO) процедурите и др. За пръв път обаче регулаторите ясно заявяват, че става дума за балон. Въпреки предупреждението, за сега те не дават индикации или конкретни предложения за въвеждане на регулации или ограничаване на дейността на криптовалутите.", "date": "2018.02.13", "title": "Важно предупреждение за копачите на криптовалути! "}
{"url": "http://www.bnews.bg/article/236948-koyto_e_chuval_za_istanbulskata_konventsiya_ne_iska_ratifitsiraneto_y", "text": "58% от чувалите за Истанбулската конвенция не я одобряват, сочи ново социологическо проучване на „Галъп Интернешънъл”. Изследването „лице в лице“ е проведено сред 776 души между 2 и 9 февруари, направен е и експресен сондаж, осъществен между 31 януари и 1 февруари сред 801 души. От проучването става ясно, че 86% от участвалите са чували за Истанбулската конвенция, което на практика означава всички. Едва 19% одобряват България да приеме документа. Във всички социални групи преобладава отрицанието, с изключение са привържениците на ГЕРБ, от които близо една трета приемат конвенцията. По друга актуална тема от последните дни – 78% от анкетираните смятат, че не прекалено късно да се проверява кой как е забогатял. 20% са на обратното мнение.", "date": "2018.02.13", "title": "Който е чувал за Истанбулската конвенция – не иска ратифицирането й! "}
{"url": "http://www.bnews.bg/article/236956-proval_za_balgarite_na_igrite_v_pyongchang_prez_dneshniya_den", "text": "Веселин Цинзов и Йордан Чучуганов отпаднаха в квалификациите в класическия спринт в ски бягането на Зимните олимпийските игри в ПьонгЧанг. Двамата не успяха да намерят място сред първите 30, които продължата на четвъртфиналите в дисциплината. Цинзов финишира 59-и с време 3:28.19 минути, с изоставане от 19.65 секунди след победителя в квалификациите Ристомати Хакола от Финландия. Другият българин Йордан Чучуганов остана 68-и на 24.08 секунди след финландеца. Четвъртфиналните серии при мъжете са по-късно днес. При дамите Антония Григорова също не успя да преодолее квалификациите и завърши на 66-о място от 68 състезателки.", "date": "2018.02.13", "title": "Провал за българите на Игрите в ПьонгЧанг през днешния ден "}
{"url": "http://www.bnews.bg/article/236957-suzanita_se_razmechta_iskala_svetovna_kariera_i_kashta_v_sasht", "text": "Сузанита умее да скандализира обществеността, но пък й личи, че много се забавлява с ефекта от поведението си през цялото време. Всъщност точно такава е и целта на публичния образ, който умело се старае да изгради. И въпреки че е едва на 15 години, Сузи, както я наричат близки и приятели, вече има солидни планове за бъдещето. Те включват къща и живот в Америка. Наскоро малката призна, че стремежът й е тя и семейството й да си вземат къща в Америка. „Искам да успея и да се разчуе за мен не само в България, но и по чужбина. И даже, ако е възможно, да си вземем къща в Америка. Много искам да живея в Америка“, казва русата тийн сензация. И признава, че вече има приятелки, които живеят в Щатите, така че ще й бъде доста по-лесно да се адаптира в новата среда. „Аз не искам да живея там за постоянно… А само да имам някаква къща и да си ходя на почивка там за месец, два“, отсича русокоската, цитира „Шоу“. Сузанита разкри в аванс, че готви парче с двама много популярни изпълнители, а клипът и музиката щели да бъдат много скандални.", "date": "2018.02.13", "title": "Сузанита се размечта, искала световна кариера и къща в САЩ"}
{"url": "http://www.bnews.bg/article/236954-tragediya_drogiran_mladezh_ubi_edna_zhena_a_druga_e", "text": "Дрогиран 19-годишен младеж с кола удари две жени на тротоара, едната е починала. Това е станало във врачанското село Търнава в понеделник следобед, съобщиха от МВР.  Тийнейджърът ударил колата в електрически стълб, след което блъснал две жени на тротоара. Загинала е 35-годишна жена, а в болницата в град Бяла Слатина е прегледана 58-годишна жена. Ранен е 17-годишен тийнейджър, който пътувал в колата.  Алкохолната проба на момчето е била отрицателна, но в кръвта му е открит тетрахидроканабинол - най-известната съставка в канабиса. 19-годишният младеж е задържан в Районното управление на полицията в Бяла Слатина.", "date": "2018.02.13", "title": "Трагедия: Дрогиран младеж уби една жена, а друга е… "}
{"url": "http://www.bnews.bg/article/236960-bleyk_layvli_stopi_30_kg", "text": "Една от най-изкусителните дами в Холивуд, Блейк Лайвли, вчера сподели кадър в Инстаграм от фитнес залата, където очевидно прекарва по-голямата част от времето си. Поводът за снимката е, че в момента 30-годишната актриса, която е майка на две деца, изглежда повече от перфектно. До нея гордо стои и звездният й треньор – Дон Саладино. Благодарение на уселината им съвместна работа, Блейк успя да се раздели с цели 30 кг, които качи по време на втората си бременност. Самата Лайвли сподели в публикацията си точната цифра и е горда от резултата. Ето какво още написа актрисата: „Оказа се, че не можеш да отслабнеш 30-те кг, които си натрупала по време на бременността, ако просто си седиш и разглеждаш снимки на модели по бански, чудейки се защо не изглеждаш като тях“. Битката с килограмите за Блейк Лайвли започва малко след раждането на дъщеря й, Инес Рейнолдс. Това е второто й дете от Райън Рейнолдс, с когото актрисата е много щастлива вече няколко години. И въпреки че през декември тя пострада сериозно на снимачната площадка, не спира да посещава редовно тренировки. Блейк нарани ръката си по време на снимките на филма „The Rhythm Section”, който предстои да излезе през 2019 г. Засега процесът по заснемане е спрян, тъй като Лайвли има нужда от дълъг период за възстановяване и травмата й се оказала по-сериозна, отколкото лекарите предполагали.", "date": "2018.02.13", "title": "Блейк Лайвли стопи 30 кг"}
{"url": "http://www.bnews.bg/article/236950-vazhno_za_vlyubenite_i_lyubitelite_na_vinoto", "text": "През нощта валежите от дъжд ще обхванат по-голямата част от страната. Ще духа предимно умерен вятър от изток-югоизток. Минимални температури между 0 и 5 , в София около 0 градуса. \r\n  \r\nУтре, 14 февруари, ще бъде предимно облачно, с валежи от дъжд, а в Източните Родопи и източните райони на Горнотрокийската низина е възможно и да прегърми. Дъждът в Северозападна и високите полета на Западна България за кратко ще премине в сняг, но още преди обяд валежите там ще започнат да спират. През нощта срещу четвъртък и в североизточните райони от страната ще спре да вали. Облачността от югозапад ще започне да се разкъсва. Ще духа умерен до силен югоизточен вятър, който ще започне да се ориентира от северозапад, най-напред, още сутринта в Северозападна България. Максимални температури между 4 и 9, в крайните югозападни и югоизточни райони до 11, в София около 4 градуса. \r\n Над Черноморието ще бъде облачно и дъждовно. Ще духа умерен до силен югоизточен вятър, който към края на деня ще се ориентира от северозапад. Максималните температури ще са 7-10, температурата на морската вода е 5-7 градуса. Вълнението на морето ще е 3-4 бала. \r\n  \r\nВ планините ще бъде облачно с валежи от сняг, които след обяд от югозапад ще спират, а облачността ще се разкъсва. Ще духа умерен и силен юг-югозападен вятър, който през деня ще се ориентира от северозапад. Максимална температура на височина 1200 метра около 2, на 2000 метра - около минус 4 градуса. \r\nВ четвъртък облачността ще се задържи предимно значителна. В южните райони на места все още е възможно да превали слаб сняг. Вятърът ще е слаб със северна компонента. Минималните температури ще са между минус 4 и 1 градуса, а максималните - между 5 и 10 градуса.", "date": "2018.02.13", "title": "ВАЖНО за влюбените и любителите на виното! "}
{"url": "http://www.bnews.bg/article/236953-oshte_4_rayona_sas_zelena_zona_sofiyantsi_spite_li", "text": "Разширяването на зелената зона за платено паркиране в София влиза в комисията по транспорт към СОС утре. Предложенията са на кметовете на \"Оборище“, „Лозенец“, „Възраждане“ и „Красно село“. Обществените обсъждания и в четирите района са преминали, това бе необходимото условие, за да бъдат внесени проектите за още платени паркоместа в столицата.  По лев на час или по 100 лв. за годишен стикер за жителите на район \"Оборище\" ще се плаща и по \"Христо и Евлоги Георгиеви\", \"Ген. Данаил Николаев\", \"Ситняково\", \"Черковна\" и \"Султан тепе\". В \"Красно село\" платената зона ще обхване Кривата река - улиците между булевардите \"Иван Гешов\", \"Пенчо Славейков\", \"Ген. Тотлебен\" и улица \"Георги Софийски\". В район \"Възраждане\" зелената зона ще е между \"Сливница\", \"Константин Величков\", бул. \"Ген. М. Д. Скобелев\" – ул. \"Опълченска\", ул. \"Димитър Петков\" и др.  От октомври нови платени места за паркиране бяха създадени в районите „Средец“ и „Лозенец“. В „Средец“ бяха разкрити 1193 паркоместа между булевардите \"Цариградско шосе\", \"Евлоги и Христо Георгиеви\", \"Михай Еминеску\" и улиците \"Мизия\" и \"Хан Омуртаг\". В „Лозенец“ въведоха 3500 места за платено паркиране. Новата платена зона обхвана участъка между булевардите \"Евлоги и Христо Георгиеви\", \"Драган Цанков\", \"Джеймс Баучер\" и \"Черни връх\". Сега предстои разширение на зелена зона и в Горни Лозенец.", "date": "2018.02.13", "title": "Още 4 района със Зелена зона! Софиянци спите ли? "}
{"url": "http://www.bnews.bg/article/236949-rosen_cholov_udari_danoto_sled_razvoda_s_milyankova", "text": "Ирония на съдбата! Така може да бъде описана последната дестинация, на която Росен Чолов - Чолата, подсъдим по две дела за сводничество, беше засечен от папараци Едва разпознаваем и в окаян вид, бившият съпруг на Ирена Милянкова поседна да отмори, след като си напазарува чушки и домати от Женския пазар.  От вида на брадат бандюга и бизнесмен, за когото се твърди, че е придумал години наред манекенките от „Визаж“ да извършват и други освен моделски услуги, няма и следа. Чолата  е заменил компанията на дългокраките красавици с тази на бабите от пазара, а за да се слее максимално с тълпата от пенсионери, соченият за сводник дори се е сдобил с еблематичната пазарска торба от сезал, разкрива „България Днес“.  След 14 години съжителство и четири деца Ирена Милянкова си тръгна завинаги от Росен Чолов преди няколко години. По същото време започват и делата срещу него.  В момента звездата от „Под прикритие“ е щастлива с новия си мъж Никола Чолаков, от когото роди петото си дете и не иска да чуе за мъжа, който я направи майка още на крехката 14-годишна възраст.  На Росен не му остава друго, освен да чака присъдите на Темида, но делата продължават да буксуват.", "date": "2018.02.13", "title": "Росен Чолов удари дъното след развода с Милянкова"}
{"url": "http://www.bnews.bg/article/236955-bay_tosho_ne_dal_tsvetana_maneva_za_momiche_na_dzheyms_bond", "text": "74-годишната Цветана Манева е първата дама от родното кино и театър канена да стане момичето на Джеймс Бонд. Това се случва в годините на социализма. 74-годишната днес актриса попада в полезрението на американските продуценти. Единият от тях е Алберт Броколи, който дълги години продуцира поредицата филми за Джеймс Бонд, а след смъртта му делото му е поето от неговата дъщеря. Продуцентът е силно впечатлен от участието на Манева във филма \"Последна дума\", посветен на събитията от съпротивата. Любопитното е, че американецът е възхитен от продукция, в чийто център е съдбата на група затворнички комунистки от килията за смъртници. В лентата героинята на Манева кърми бебето си, което е родено в затвора, а след това увисва трагично на бесилото. Американците веднага пишат писмо до Българската кинематография. В него те искат нашенката да подпише 10-годишен договор в Меката на киното, като настояват да я снимат във филм за Джеймс Бонд. Отговорът от София обаче е недвусмислен - \"Не може!\". Забраната дошла лично от бившия Първи - Тодор Живков. А отговорът: \"Цветана е болна\". Отказът се случва в навечерието на Нова година, когато Манева играе в първото представление в Пловдивския театър. С появата си на сцената тя забелязва, че в залата се е изсипало цялото американско посолство, а дипломатите искат да се уверят дали актрисата наистина е болна. В крайна сметка пътуването й отвъд океана не се осъществява. \"За нищо не съжалявам. Аз съм си такава - когато нещо не се е случило, то не е трябвало да се случи\", каза мъдро Манева на рождения си ден преди няколко дни. Това не е единствената примамлива оферта, от която звездата не може да се възползва. Френски режисьор също се впечатлява от таланта на Манева и й предлага главна роля в свой филм. Тогава вода й подливат френските профсъюзи на кинаджиите, които не допускат чуждестранна актриса да заеме мястото на някоя от техните звезди, пише \"България днес\". Така цялата кариера на Цветана Манева преминава в България, а тя се превръща в една от най-известните ни актриси. Днес 74-годишната актриса продължава да играе и да преподава на студентите по актьорско майсторство.", "date": "2018.02.13", "title": "Бай Тошо не дал Цветана Манева за момиче на Джеймс Бонд"}
{"url": "http://www.bnews.bg/article/236959-borisov_napravi_ryazak_zavoy_v_greshnata_posoka_shte_povleche_li_manevrata_na_premiera_kabineta_kam_propastta", "text": "В последните дни зли духове разбулиха Народно събрание и Министерски съвет. Представители на управляваща коалиция обикалят телевизионните студия и хвърлят жупел и огън едни по други. Противниковите лагери са ясно разграничени. Привидно ябълката на раздора е скандалната „Истанбулска конвенция”. Първоначално интригата заплита Волен Сидеров като заявява, че Цветан Цветанов е основен двигател за нейното ратифициране, може да бутне кабинета и заговорничи с Валери Симеонов. В следващия момент се появява и Красимир Каракачанов, който обаче явно не подкрепя лидера на НФСБ. Определяйки Симеонов като „интригант”, той ясно се позиционира в отбора на Сидеров. В свое изказване днес пред БНТ пък лидерът на НФСБ заяви, че “цялото медийно пространство е узурпирано от ВМРО”, с което нанесе тежък удар по Каракачанов.  Така на практика от едната страна на барикадата застанаха Валери Симеонов, подкокоросан от Цветан Цветанов и Бойко Борисов, а от другата страна – Волен Сидеров и Красимир Каракачанов, подкокоросани от ДПС. Комичното и жалко поведение и на двете страни ги прави за абсолютно посмешище пред обществото. Няма политическо говорене, а само махленски нападки, които чуваме всеки ден по битаците. Социалните мрежи са залети от осъждащи поведението на управляващите коментари. Хората възкликват с учудване как е възможно подобни хора да движат държавата, като те дори нямат елементарна култура, какво да говорим за ресорна компетентност. Наистина ли обаче Истанбулската конвенция е причината за разделението в коалицията? По информация на отлично осведомени източници причината за разделението всъщност се състои в странните политически маневри в последно време на Бойко Борисов. Оказва се, че всички проблеми в коалицията започнали от момента, в който премиерът направил рязък завой към политическия кръг „Капитал”, в чиято основа стоят подсъдими за милиони олигарси като Иво Прокопиев и Огнян Дончев. Това завъртане на 180 градуса довело до дълбок разрив в отношенията ГЕРБ – ДПС. Чрез издърпването на Каракачанов и Сидеров, Движението дава ясен знак на премиера, че политическото сношение с хора, разграбили милиони държавни пари, е недопустимо, твърди политически анализатор, който следи от близо случващото се сред управляващите. Дали премиера ще разгадае знаците и преосмисли политически ходове или ще продължи да води кервана към пропастта, престои да разберем. BNews следи за развитието на политическата интрига и ще ви информира своевременно. Очаквайте подробности!", "date": "2018.02.13", "title": "Борисов направи рязък завой в грешната посока! Ще повлече ли маневрата на премиера Кабинета към пропастта?"}
{"url": "http://www.bnews.bg/article/236961-umee_da_drazni_fandakova_poskapvaneto_na_bileta_beshe_pravilno_kakvo_shte_stava_kato_pusnat_sledvashtiya_zelen_bilet_vizhte", "text": "Кметът на София Йорданка Фандъкова говори в предаването „Здравей, България“ по NOVA по една от най-наболелите за столицата теми, а именно – мръсния въздух. Според нея няма съмнение, че около 40% от замърсяването на въздуха се дължи на битовото отопление, а 60% – на автомобилите. Тя отхвърли твърдението, че успехът на т.нар. „зелен билет” е и индикация, че не е трябвало да се увеличава цената на билетите от 1 на 1,60 лв. „Мярката със „зеления билет“ цели да свали от колите хора, които иначе не биха слезли от тях и то не по финансови причини. Аз съм сигурна, че те просто откликнаха на призивите и решиха да помогнат, защото без участието на гражданите няма как да се справим с този проблем“, категорична е градоначалникът на столицата. „Когато увеличавахме цената на билета, това беше икономически обосновано”, каза тя и добави, че общината е намалила цената на картите, за да стимулира ползването на градския транспорт. Тя подчерта, че следващият път, когато се пусне зелен билет, „задължително ще ограничим влизането с автомобил в централна градска част”.", "date": "2018.02.13", "title": "Умее да дразни! Фандъкова: Поскъпването на билета беше правилно! Какво ще става като пуснат следващия „зелен билет“ – вижте! "}
{"url": "http://www.bnews.bg/article/236958-skandalniyat_kmet_na_septemvri_ostava_na_posta_si", "text": "Марин Рачев остава кмет на община Септември, реши апелативният спец съд. Договорите, за които той е разследван са сключени от заместник-кмета на общината. Рачев не е извършвал плащания по нито един договор. Не е назначена нито една експертиза, която да докаже обвинението, каза още съдът. По никакъв начин не е установено, че досега той е пречил на прокуратурата при събирането на доказателства. Съдът няма доказателства, за да стигне до извод, че Марин Рачев може да влияе на разследването чрез служебното си положение, казаха още от съда. Няма и доказателства, че може да се укрият документи. Кметът Марин Рачев е обвинен в сключване на неизгодна сделка и умишлена безстопанственост. Преди седмица съдът го отстрани заедно с негов подчинен с мотива, че двамата могат да повлияят на разследването, ако останат на работа.", "date": "2018.02.13", "title": "Скандалният кмет на Септември ОСТАВА на поста си! "}
{"url": "http://www.bnews.bg/article/236940-misteriya_kade_e_koremat_na_bremennata_preslava", "text": "\"Преслава е бременна!\", \"Преслава чака дете!\", \"Чалгаджийка номер 1 става майка\". Заглавията гръмнаха още преди Нова година. Скоро ще е Баба Марта, а от корема на Преслава и следа няма. Поредните снимки на хитовата изпълнителка хвърлят феновете в смут, защото така и не виждат дългоочакваното коремче, пише \"България днес\". \r\n ", "date": "2018.02.13", "title": "Мистерия! Къде е коремът на бременната Преслава? "}
{"url": "http://www.bnews.bg/article/236924-dzhino_zapasa_pistolet_kato_selski_tarikat_snimki", "text": "Въоръжен се движи из София Джино Бианкалана!. Риалити героят е затъкнал отпред в гащите се пищов, който ясно се вижда от околните. \r\nСащисани минувачи изразиха възмущението си от селската изцепка на Джино. „Това е супер просташко, да се разхождаш с пистолет посред бял ден в център ба София“, дивяха се те. \r\nОт какво се пази Джино?, питат се схората, които гледат да не са много близо до въоръжения младеж. Дали Бианкалана не се пази от Ловеца на бежанци Динко, с когото се изпокара зловещо в \"Биг брадър\"? Ако е така, на Джино ще му трябва по-сериозно оръжие, защото Динко има танк и хеликоптер!, пише \"България днес\".", "date": "2018.02.13", "title": "Джино запаса пистолет като селски тарикат (СНИМКИ)\r\n"}
{"url": "http://www.bnews.bg/article/236938-obmislyat_demonopolizirane_na_zdravnata_kasa", "text": "Преди дни в парламента министърът на здравеопазването Кирил Ананиев каза, че 20 години след въвеждането му, моделът на здравеопазване в България е напълно изчерпан. Той обеща екипът му да разработи изцяло нов модел на здравеопазване. Кирил Ананиев и екипът му смятат, че ще са готови с предложенията си до началото на есенната пленарна сесия на НС и ако депутатите споделят нуждата от спешен ремонт на българския здравен модел, възможно е той да бъде въведен в експлоатация още в началото на 2019 г. Това в рамките на оптимистичните прогнози. А какво е положението с българското здравеопазване към днешна дата, ако трябва да прегледаме наличностите в НЗОК? „34 млн. са необходими в бюджета, за да се заплати лечението през тази година с новите 13 молекули от мораториума за лекарствата“, каза пред БНР управителят на НЗОК проф. Камен Плочев и призна, че парите не са предвидени в бюджета, но средства според него ще се осигурят.  \r\n„50 милиона лева годишно заплаща здравната каса за интензивното лечение на пациентите и това е един от най-големите преразходи в бюджета“, посочи управителят на здравната каса.  \r\nПарите за покриване на новите 13 молекули тази година ще се осигурят чрез отстъпките за лекарства. \r\n„Искаме да направим един период на проучване - да видим дали наистина са ефективни, наистина ли това са нови молекули и кое ги прави толкова скъпи“, обясни проф. Плочев.  \r\n„Няма лимит за пациентите, които се нуждаят от лечение с новите молекули през тази година. В обществото неправилно се излезе със становището, че отново внасяме бариери, като даваме тези молекули на университетски клиники. Никой няма да бъде лишен или да бъде разкарван, стига клиниката или болницата, която провежда това лечение да отговаря на критериите, които касата изисква за сключване на договор за лечение на онкологични, хематологични, ревматалогични и други заболявания“, заяви той.  \r\nОсвен за лекарства, най-голям преразход в бюджета на касата има за интензивно лечение.  \r\n„Когато това се плащаше от Министерство на здравеопазването, разходите за година бяха 8 милиона, а сега към здравната каса струва 50 милиона, тъй като са скъпи пътеките. Направихме анализ и се установи, че не винаги се приемат за лечение в тези отделения хора, които са в животозастрашаващо състояние. Ние сме поставили проблема пряко на масата“, добави проф. Плочев. \r\n\"Данните от т.нар. пръстов идентификатор не могат да се използват без заповед на управителя на касата\", посочи още той, като уточни, че става дума за 800 000 файла и никой не може да влезе до тях.  \r\n„Най-вероятно ще се вземе решение на ниво службите, които контролират личната информация, и ще бъдат унищожени“, каза професорът.  \r\n„Обмисля се вариант за децентрализиране на касата. Т.е. да се осигурява един минимален пакет, който ти осигурява живот и животоспасяване“, каза още той.  \r\nУправителят на НЗОК заяви, че плановите срокове за преместване в новата сграда са второто полугодие на тази година.  \r\n„Проблемът е къде ще сложим хората, които в момента работят там. Защото сега на нас ни трябват добре оборудвани сървърни помещения, ние вървим към електронно здравеопазване. Трябват ни много добре конструирани контролни зали за онлайн контрол в реално време, т.е. на компютъра да ми излиза всеки пациент, който в момента е потърсил медицинска помощ. Това е реалното здравеопазване и контролът върху здравеопазването. На касата ни трябват някъде около 5 етажа. В момента договаряме фирмата, всичко си върви по ЗОП“, обясни той.  ", "date": "2018.02.13", "title": " Обмислят демонополизиране на здравната каса!"}
{"url": "http://www.bnews.bg/article/236943-ivan_slantseto_i_averite_mu_gi_osadiha_i_vednaga_pratiha_v_zatvora", "text": "\r\nСпециализираният наказателен съд наложи тригодишна ефективна присъда на Иван Митов - Слънцето, ръководил от януари 2014 г. до август 2016 г. 7-членна организирана престъпна група за разпространение на наркотици в курортите Слънчев бряг и Банско. \r\nНаказания лишаване от свобода получиха и останалите участници в групата, съобщиха от спецпрокуратурата.  \r\nТри години затвор при първоначален строг режим съдът наложи и на Стойко Стоев. Две години - на Димитър Тодев, 1 г. и 10 месеца на  Марио Говедарев, Методи Зайков и Божидар Станулов. Една година и 8 месеца е наказанието на Петър Димитров. \r\nПрисъдите са приведени в изпълнение. \r\nДелото в Специализирания наказателен съд бе гледано, след като Митов и участниците в групата се признаха за виновни и подписаха споразумение със Специализираната прокуратура за размера на наказанието. \r\nГрупата бе задържана на 19 август 2016 г. при специализирана операция на ГДБОП и Специализираната прокуратура в Слънчев бряг и околността. Тогава бе установено, че участниците използвали като складове за наркотици наети от тях стаи в курортни комплекси в Ахелой и Св. Влас, които обитавали. \r\nИззети бяха големи количества наркотици - кокаин, пико, амфетамин, марихуана, както и много други доказателства, доказващи престъпната им \r\nдейност. \r\nДо окончателна присъда се стигна по-малко от година и половина след задържането на участниците в групата. Това бе едно от първите досъдебни производства, откакто Специализираната прокуратура наложи политиката на безкомпромисно противодействие срещу престъпленията с висока обществена опасност - наркоразпространение, рекет, престъпления срещу данъчната и осигурителната система. \r\n ", "date": "2018.02.13", "title": "Иван Слънцето и аверите му ги осъдиха и веднага пратиха в затвора"}
{"url": "http://www.bnews.bg/article/236965-smartonosen_den_rabotnik_zagina_v_zavod_v_lovech_a_drug_e", "text": "Работник на 47 години е починал след трудова злополука в Завода за отливане на чугуни \"Осъм АД\" в Ловеч, а друг е настанен в болница, съобщи директорът на инспекцията по труда в Ловеч Митко Митев. По думите му, става въпрос за два инцидента. Първият е възникнал вчера /12 февруари/ около 12.40 ч. Пострадалият, който е работел като шлосер, заедно със свой колега са транспортирали филтър за аспирационна система, посредством мотокар от ремонтен цех. Филтърът е започнал да пада, а мъжът се е опитал да го задържи, но е бил затиснат от него. Откаран е в болница в Плевен, с тежки наранявания, но по-късно е починал. Митко Митев поясни, че в момента се извършва проверка по случая, както от инспекцията по труда, така и от прокуратурата. На виновните за инцидента ще се търси административно наказателна отговорност. Митев каза още, че малко след злополуката, в предприятието е станал и друг инцидент, при който е пострадал 54 годишен работник. Той е настанен в болница, без опасност за живота, с обгаряния в областта на окото. Този инцидент е бил при работа с индиукционна пещ, при която парче разтопен метал е хвръкнал и изгаря работника. Според Митко Митев последният трагичен инцидент в завода е от 2014 г., а последната проверка там за безопасните условия на труд е била извършена през есента на миналата година. Издадените тогава предписания са били изпълнени. И по двата случая са образувани досъдебни производства. От предприятието отказаха да коментират инцидентите.", "date": "2018.02.13", "title": "Смъртоносен ден! Работник загина в завод в Ловеч, а друг е…  "}
{"url": "http://www.bnews.bg/article/236952-keyti_peri_i_orlando_blum_pak_se_sabraha", "text": "Кейти Пери и Орландо Блум са отново заедно - 11 месеца след като се разделиха. Информацията беше подадена на \"Сън Онлайн\" от източник, запознат с отношенията на двойката. \"Двамата са отново заедно. Този път Кейти иска да накара нещата да проработят. Тя се опита, но така и не успя да го отреже изцяло. Твърде много я е грижа за него. Този път двамата възнамеряват да останат далеч от светлините на прожекторите, но определено са заедно пак\", заяви информаторът пред медията. 32-годишната певица и 42-годишният актьор излизаха в продължение на 10 месеца и изглеждаше, че са много щастливи, но през февруари миналата година неочаквано се разделиха и решиха да останат само приятели, предава БГНЕС. По-късно имаше множество спекулации дали двамата няма все пак да се съберат, но те така и не бяха потвърдени.", "date": "2018.02.13", "title": "Кейти Пери и Орландо Блум пак се събраха"}
{"url": "http://www.bnews.bg/article/236941-madam_multi_kufee_na_karnavala_v_rio", "text": "Бизнесдамата Дарина Павлова е във вихъра на карнавала в Рио де Жанейро. Това стана ясно от снимките, които тя публикува в профила си в Instagram. На кадрите вдовицата на Илия Павлов се откроява в дълга розова рокля с деколте и диадема с пера в същия цвят. Преди броени дни официално беше открит ежегодният карнавал в Рио де Жанейро, макар че уличните шествия започнаха доста преди откриването. В края на миналата година Дарина се похвали със снимки и от друга екзотична дестинация - Мексико, където беше със семейството си. Тя беше избрала петзвездния ризорт “One&Only Palmilla” в близост до курорта Сано Хосе дел Кабо, където една нощувка излиза над 1000 лева. \r\n ", "date": "2018.02.13", "title": "Мадам Мулти куфее на карнавала в Рио"}
{"url": "http://www.bnews.bg/article/236930-udarat_na_desetiletieto_krazhba_za_210_bona", "text": "Безпрецедентна кражба на 21 машини за копаене на биткойни се е разиграла в България в събота вечер. Джаджите са на рекордната стойност от 210 бона, разкрива \"Телеграф\", като се позовава на криминалисти. Обирът е станал в офис на фирма в Благоевград по времето, когато гардовете от СОТ, които отговарят за обекта, са прибрали диспечерката си след дневна смяна към дома й. Крадците са били минимум трима, смятат разследващите. Предполага се, че са следили офиса и охраната му известно време, тъй като подбрали момента на удара изключително прецизно. Бандитите нахлули в обекта, който се намира в завод ЗИИУ \"Стандарт\" късно вечерта в събота. На място разбили катинар, показал огледът след кражбата. За около половин час успели да изнесат 21 машини, за копаене на биткойни, да ги натоварят най-вероятно в микробус и да изчезнат. Охранителната фирма пък нямала нощен диспечер, който подава сигналите от СОТ, а тази работа извършвали самите гардове в патрулите. Точно в момента на престъплението една от колите, отговарящи за района на завода, прибрала диспечерката след дневната смяна към дома й, споделиха униформени.  Стойността на всяка от свитите машини е около 10 000 лева. Така общата им цена възлиза на рекордните 210 бона. Ченгетата предполагат, че има изтичане на вътрешна информация от фирмата притежател, тъй като били забелязани доста странни обстоятелства в целия удар. \"Собствениците на фирмата са трима. Тепърва ще се уточнява дали имат неуредени финансови отношения помежду си и дали законно са притежавали и използвали машините, които в момента са тотален хит на бизнес пазара\", споделиха криминалисти. \r\n ", "date": "2018.02.13", "title": "Ударът на десетилетието: Кражба за 210 бона!"}
{"url": "http://www.bnews.bg/article/236921-100_kila_i_lora_karadzhova_se_sabraha", "text": "Причината за това се оказа първият рожден ден на елитния клуб Bedroom Plovdiv. Специален гост и домакин на партито 100 Кила. Той буквално взриви сцената на Bedroom Plovdiv със своето емоционално изпълнение и хитови песни. Неочаквано добра комбинация от популярни личности и светски персони аплодираха рапъра. В кулминацията на партито Лора Караджова изненада 100 Кила, като застана с него зад пулта, а минути по-късно двамата изпълниха своя тотален хит „Спуснати завеси“. Двете звезди направиха едно своеобразно „завръщане“, след като от години не бяха заставали заедно на сцена. Специално за рождения ден в града под тепетата пристигнаха още Мис България Антония Петрова, в компанията на своята официална половинка и фолк певецът Илиян. Въпреки че фолк певецът е представител на коренно различен жанр, той не спря да се забавлява и аплодира своя колега 100 Кила. А след лайфа на рапъра двамата си размениха и приятелски прегръдки. Митични Аватар създания и изкусителни гейша танцьори превзеха сцената на клуба. Над 20 артиста в екстравагантни костюми изнесоха запомнящ се пърформанс, а зад пулта застанаха емблематични имена на родната хаус сцена.", "date": "2018.02.13", "title": "100 Кила и Лора Караджова се събраха "}
{"url": "http://www.bnews.bg/article/236944-tiyn_ultrasi_na_levski_prebiha_mazh_zaradi_shapka_na_tsska", "text": "\r\nДвама ученици - на 17 и 18 години, са нападнали и били 37-годишен мъж от Горна Оряховица, защото носел шапка с логото на ЦСКА. \r\nСлучката се разиграла вчера по обяд, в близост до учебно заведение в железничарския град, съобщиха от Областната дирекция на МВР във Велико Търново.  \r\nПо първоначална информация при влизане в личния си лек автомобил, 37-годишният мъж бил нападнат от 17-годишно момче и 18-годишния му приятел и двамата неизвестни до момента на полицията.  \r\nТе му нанесли няколко удара с юмруци в областта на главата. Учениците били задържани, а пред униформените признали, че са извършили деянието, защото мъжът носел шапка с името на футболния отбор. Те пък били фенове на \"Левски\". Момчетата учат в училища в Горна Оряховица и във Велико Търново.  \r\nПо случая е започнато досъдебно производство.  \r\n ", "date": "2018.02.13", "title": "Тийн ултраси на \"Левски\" пребиха мъж заради шапка на ЦСКА"}
{"url": "http://www.bnews.bg/article/236972-agresiya_nad_detsa_i_v_borovan_vazpitatel_obizhda_detsata_na_oligofreni_i_razdava_shamari", "text": "Случаи на агресия над деца е имало и в центъра за настаняване от семеен тип в село Борован, става ясно от видеозаписи, разпространени в медийното пространство. На един от тях се вижда как служител удря младеж и го обижда. С нецензурни думи и заплахи към него налита и възпитателка. Има и други записи, които показват как същата възпитателка – Людмила Петрова, бие 15-годишната Михаела, защото избягала от училище. „Като стигнах горе, в дома, тя ме извика и почна да ме скубе за косата и да ме рита“, разказва момичето. 13-годишната Юлияна е другата жертва на на възпитателката. Този път – защото сестрата на момичето избягала от дома, а то не я издало. „Просто ме тупна на земята и ме оскуба“, казва детето през сълзи. От персонала твърдят, че не са знаели за насилието. „Недопустимо е! Това са деца, които, освен че са лишени от родителски грижи, на тях им липсват обич, подкрепа, напътствия, опора и ние сме хората, които трябва да им го дадем“, коментира психологът Велина Тодорова, цитирана от БТВ. Агресивната служителка от днес изненадващо е в болничен. Според децата тя често раздавала „правосъдие“. И от Община Борован твърдят, че също не са знаели за случаите на агресия. „Ще предприема съответните дисциплинарни мерки спрямо управителя“, увери кметът Десислава Тодорова. Управителят на центъра е в болница. До днес временно го замествала възпитателката от клиповете.", "date": "2018.02.13", "title": "Агресия над деца и в Борован: Възпитател обижда децата на „олигофрени“ и раздава шамари! "}
{"url": "http://www.bnews.bg/article/236933-16_firmi_posrednitsi_za_rabota_v_chuzhbina_aut_ot_biznesa", "text": "Агенцията по заетостта е прекратила регистрацията на 16 фирми посредници за наемане на работа в чужбина в периода 2015-2017 г. \r\nПричината за прекратената регистрация са констатирани нарушения от Главна инспекция по труда и влезли в сила наказателни постановления, информират от ведомството.  \r\nНай-честите нарушения, довели до прекратяване на регистрацията на фирмите посредници за работа в чужбина, са свързани със събиране на такси от търсещите работа лица за посредничеството, изпращане на работа в чужбина без посредникът да е сключил посреднически договор с чуждестранен работодател, посредникът не предоставя на работниците индивидуален трудов договор за наемане на работа.  \r\nДруги нарушения са, когато посредникът не предоставя на работниците пълна информация в трудовите договори, включително данни за длъжности, на които ще бъдат наети лицата, срока на наемането, работното време, трудовото възнаграждение, битовите условия и др.; когато посредникът не сключва посреднически договор с търсещото работа лице за намиране на работа или не поддържа електронен регистър за търсещи и устроени на работа лица. \r\nПреди ден стана ясно, че тече процедура по отнемане на лиценза на фирмата посредник по случая в Корнуол, съобщиха от \"Главна инспекция по труда\". При операция на органите на реда във Великобритания миналата седмица беше разкрита ферма, в която са работили като \"бели роби\" около 200 имигранти. Десетки българи са работили там преди време, пише Дир.бг. \r\n ", "date": "2018.02.13", "title": "16 фирми посредници  за работа в чужбина аут от бизнеса!"}
{"url": "http://www.bnews.bg/article/236934-sled_tsigarite_zabranyavat_i_psuvnite_v_teatara", "text": "Псувните, които съпровождат репликите на герои в театралните спектакли, спират. Това е последната идея, която обмислят от артгилдията у нас. Целта е да се сведе до минимум употребата на нецензурни думи, които да се изговарят от сцената на храмовете на Мелпомена. В последно време често се случва хора от публиката да се оплакват именно заради мръсни думи в спектаклите. Преди време зрители проплакаха заради репликата „Елате насам, ще има от моя салам“ от спектакъл на Камен Донев в Народния театър, писа „Телеграф“. Промяна в някои родни представления бе наложена, след като тютюнопушенето бе забранено в затворени пространства. Тогава се породи дискусия дали наистина актьорите трябва да спрат да пушат, когато са на сцената. Запалена цигара от Койна Русева в спектакъл предизвика истински скандал. След случката прецениха, че е по-добре да останат без тютюнев дим.", "date": "2018.02.13", "title": "След цигарите, забраняват и псувните в театъра "}
{"url": "http://www.bnews.bg/article/236928-sestrata_na_preslava_stana_yoga", "text": "Сестрата на Преслава - фолклорната певица Ивелина Колева, показа впечатляваща гъвкавост \r\nДобричлийката се захвана с йога, за да се поддържа в добра форма. Най-впечатляващото е, че Ивелина може да стои на главата си, да извива тялото си в трудни асани (пози от йога Ц бел. авт.) и да балансира върху огромна топка. \r\nСестрата на Преслава може да бъде забелязана в залата за тренировки все по-често. Упражненията, с които вае тяло, имат звучното наименование йогалатес. Това е двигателна практика, която съчетава хармонията на йогата, стретчинг, разтягане и мускулни съкращения, характерни за пилатес. Певицата побърза да сподели със своите последователи в социалната мрежа новото си увлечение и събра много лайкове, пише \"България днес\". \r\nВъпреки че е в страхотна форма, Ивелина избра йогалатес, защото освен да поддържат хармонично тяло тези упражнения благоприятстват за цялостен релакс и бодър дух. Паралелно с това изпълнителката продължава с музикалните си срещи със своите почитатели, както и работата по нови песни. \r\nИвелина е майка на дъщеря, но винаги е впечатлявала с добра визия. Покрай новото й хоби за секси фигура се запалила и сестра й Преслава. Бременната фолкпевица била ужасена от мисълта, че може отново драстично да напълнее, и търсела всякакви варианти, за да запази килограмите си. Пухкавата визия на изпълнителката от зората на кариерата й е най-голямата й житейска драма. Именно заради нея тя драстично отслабна и дори беше подозирана в анорексия. Ивелина посъветвала малката си сестра, че с йога може да е слаба и тялото й да се чувства добре. Фолклорната певицата се вдъхновила, че тренировките помагат не само на тялото, но и на съзнанието й. \r\n\"Йогата ще те направи по-млада\", \"Много си гъвкава и пластична\" и \"Сигурно много те успокояват тренировките\" са само част от надъхващите коментари на почитатели на Колева, които тя прие с усмивка и се ангажира да е още по-сериозна в тренировките. \r\n ", "date": "2018.02.13", "title": "Сестрата на Преслава стана йога"}
{"url": "http://www.bnews.bg/article/236935-dreven_kitayski_astronom_sazdal_parviya_seizmograf", "text": "Много изобретения и артефакти са открити в Близкия Изток, а някои от съвременните машини дори имат и древни еквиваленти. \r\nНай-старата машина за засичане на земетресения е открита в Китай. \r\nПрез 132 г. китайският математик и астроном Джан Хън създава най-древния сеизмограф, който не само отчитал наличието на земетресение, но и можел да определя посоката на тези природни явления. Сеизмографът представлявал изцяло изработен от мед съд, подобен на урна, с махало, монтирано в центъра на съда. Той бил украсен с драконови фигури, като техните глави сочели осемте посоки на света. Всяка драконова глава имала медно топче в устата си. В основата на урната, под фигурките на драконите, били разположени осем медни жаби с вдигнати глави и разтворени уста, сочещи към драконовите глави. \r\nПри земетресение се задействала система от махала във вътрешността на купата и от устата на драконите подало метално топче в устата на жаба, намираща се под дракона. Чувал се звук, който известявал за земетресението, а в зависимост от това, от кой дракон е паднало топчето, се определяло и в коя посока е земетресението. Джан Хън бил учен и изобретател и упорито твърдял, че земетресенията не са признаци на гнева на небето, а природни бедствия. \r\nСпоред легендата той показал изобретението си на китайския император и му посочил, че е имало земетресение с нисък магнитуд на запад от столицата. \r\nПрез 2005 година екип от учени решава да използва сеизмографа, за да установят дали той действително работи. Данните, които събрали от тази древна машина, по нищо не отстъпвали на съвременните уреди, предаде Дарик.", "date": "2018.02.13", "title": "Древен китайски астроном създал първия сеизмограф"}
{"url": "http://www.bnews.bg/article/236931-ruski_pilot_geroy_pilotite_sa_napravili_vsichko_greshno_te_sa_ubili_horata", "text": "Героят на Русия, летецът-изпитател Мохамед Толбоев много емоционално преживява случилата се в Подмосковието трагедия със самолета Ан-148. В разговор с URA.RU той изрази своето възмущение от работата на агенцията за въздушния трафик \"Росавиация\", която, както той смята, е опропастила подготовката на пилотите.  „Като професионалист ми е много трудно да говоря за това, но причината за гибелта на самолета Ан-148 е напълно неподготвеният екипаж. Защо така се е получило? Трябва да питате Нерадко от \"Росавиация\" (шефът на \"Росавиация\" Александр Нерадко), той отговаря за това. Пилотите са направили всичко грешно, само грешки, така нареченият човешки фактор, те са убили хората! Няма сега истински пилоти – само едни натискачи на копчета, оператори – само натискат копчетата, без да мислят въобще. Затова всяка нова катастрофа е по-страшна от предишната – Казан, Ярослав и така нататък“, каза Мохамед Толбоев. По-рано в Подмосковието, до селището Аргуново, се разби самолет Ан-148 на авиокомпанията „Саратовски авиолинии“. Машината е излетяла от московското летище Домодедово за Оркс. Катастрофата е станала четири минути след излитането. Самолетът се е изкачил на височина около два километра, след това рязко е тръгнал надолу, отново се е издигнал и малко след това е рухнал на земята.  При катастрофата са загинали всички на борда: 65 пътници и шестима членове на екипажа. През август 2011 година машината е установила рекорд по летене сред Ан-148 – 400 часа и 45 минути. След катастрофата „Саратовски авиолинии“ преустановиха временно експлоатацията на този модел самолети. Стана също ясно, че разбилият се самолет с бордов номер RA-61704 две години е летял в Тюмен, Челябинск и Нова Уренга, а също е извършвал полети и до Екатеринбург. За цялата си история на експлоатация машината се е чупила 16 пъти, когато по време на полета са били откривани неизправности. Информацията за това е публикувана на сайта superjet100. Своя първи полет Ан-148 прави през 2010 година. Самолетът до 2017 година е бил собственост на авиокомпанията „Россия“. Тогава той често е летял по дестинациите Санкт Петербург-Тюмен, Санкт Петербург-Челябинск. Санкт Петербург-Нова Уренга и Екатеринбург-Санкт Петербург. По време на тези полети често са се случвали повреди. На борда на Ан-148 е сработвала без причина сигнализацията за пожар в задния товарен отсек, при рулиране по пистите са се разрушавали гумите на лявото шаси, предната опора на шасито е замръзвала в средно положение, лявата стойка на шасито не се спукала заради основната и резервната хидравлична система, имало е и други технически проблеми, свързани с недостатъци на конструкцията, пише Блиц. \r\n ", "date": "2018.02.13", "title": "Руски пилот-герой: Пилотите са направили всичко грешно, те са убили хората!"}
{"url": "http://www.bnews.bg/article/236937-promenite_v_zakona_nyama_da_sprat_reeksporta_na_lekarstva", "text": "В становище изпратено до медиите, Асоциация Хипофиза изразява скептицизма си от гласуваните в Парламента на първо четене, поправки в Закона за лекарствените продукти в хуманна медицина:  \r\n\"Като пациенти адмирираме всички активности за ограничаване на недостига на лекарства на българския пазар. Считаме обаче, че предложените промени в Закона за лекарствените продукти в хуманната медицина няма да решат съществуващия проблем. Опитът на други държави като Румъния, в които същите мерки се прилагат от години, показва, че те нямат ефект. Списък със забранени за износ лекарства съществува и в Румъния, там също се докладва регулярно липсата на лекарства, но проблемът продължава да се задълбочава, въпреки че за разлика от България, Румъния има развито електронно здравеопазване. Предлага се разработване на информационна система само за целите на проследяване на движението на лекарствата - активност, която ще доведе до допълнителна административна тежест на участниците в лекарствоснабдяването и ще е с нулев ефект за целите за обезпечаването на лекарства за българските пациенти.  \r\nИнформацията се подава последващо, не в реално време и на база на нея не би било възможно ИАЛ да прецени липсва или не определено лекарство в момента. \r\nДанните, получени по Закона за достъп до обществена информация (ЗДОИ), публикувани на сайта на Асоциация Хипофиза показват, че 2/3 от фирмите деклариращи износ на лекарства в системата Интрастат, не подават уведомления за износ в ИАЛ. В т.ч. не влиза износът към страни извън ЕС и тези, които са под прага, който ги задължава да декларират в Интрастат.  \r\nГласуваните на първо четене в парламентарната здравна комисия промени ще дадат възможност тази практика да продължи, тъй като са предвидени съвместни проверки единствено с НЗОК, а не с НАП и Агенция “Митници“.  \r\nКато партньор в тези проверки ползата на НЗОК също е спорна, тъй като изискана от нас информация по ЗДОИ за активни протоколи за 15 медикамента, които не са за масова употреба, за срок от 9 месеца беше изготвена за 24 дни, а месец по-късно още чакаме да ни бъде представена в опаковки - начина по който касата плаща.  \r\nТова е изходната информация за нуждите на българските пациенти, на база на която ще се установи че има недостиг, и се очаква ИАЛ да разполага с нея в срок по-кратък от 5 дни, за да успее да вземе решение за спиране на износа. Това, от което се нуждае българското здравеопазване, е интегрирана информационна система, която освен движението на лекарствата, да следи и какво плаща НЗОК, за кой пациент. Система, която да има връзка с вече съществуващите информационните системи на НАП и митниците.  \r\nНереалистичен е и заложения срок от 4 месеца за изграждането й. \r\nИзключена е възможността пациентите да докладват липсата на лекарства. Те са заинтересованите лица да го правят. Това трудно ще се случи от аптеките, които неофициално имат едни и същи собственици с търговеца на едро, или работят основно с един търговец . \r\nВ Експертния съвет за изготвяне на списък на лекарствените продукти, за които може да се ограничава износът, също  не в включен представител на пациентите, в него участват представители само на институциите – изключен е дори Българският фармацевтичен съюз. \r\nНе е уредена процедура която да задължи аптеките да издават документ при отказана заявка. От аптеките се очаква да докладват събитие, за което няма никакво доказателство, че се е случило.  \r\nОсвен, че пациентът не разполага с писмен отказ да му бъде доставено лекарство, с такъв не разполага и аптеката, тъй като практиката е заявките към складовете да се правят по телефона. \r\nПовишаването на паричните санкции също няма да реши проблема . Например и в момента съществува санкция за неподаване на уведомление за износ в ИАЛ, започваща от 50 000 лева, но явно тя не се налага.  \r\nИ сега съществуващата нормативна уредба задължава притежателите на разрешение за търговия на едро, които извършват дейността си на територията на Република България да осигуряват снабдяването на достатъчни количества лекарствени продукти за задоволяване на здравните потребности на населението на Република България ( чл. 207 (1) т .6 в от ЗЛПХМ). Въпреки, че сме подавали конкретни такива сигнали такава санкция не е налагана. Все още чакаме отговор за сигнал за такъв търговец на едро подаден от нас на 11,01,2018 до ИАЛ.  \r\nДокато лекарствата стигат до търговците на едро на цени, които ги правят атрактивни за реекспорт, проблемът ще продължи да съществува. Една от мерките които се прилагат в Испания от 1990 г. е Dual pricing. Тя позволява на притежателите на разрешение за употреба да договарят с търговците на едро две цени – едната е за реимбурсираните от здравните фондове лекарства, а другата е за свободния пазар.  \r\nИспания е референтна държава на България и там цените се понижават месец преди това да се случи в България.  \r\nДруго решение е отстъпките да не отиват в търговците на едро, а да се плащат от притежателите на разрешение за употреба на НЗОК. Това обаче, би било решение само за част от лекарствата, за които се дава отстъпка. Възможно решение е НЗОК пак да плаща най-ниската цена в ЕС , но това да става под формата на отстъпки от цената, договорени с притежателите на разрешението за употреба \r\nОставаме в очакване направените промени да са в полза на българският пациент, а не на корпоративни интереси!  \r\nВаня Добрева, Председател на Асоциация Хипофиза\" \r\nСтановището е подкрепено от ЦЗПЗ и от Сдружение за развитие на българското здравеопазване.  ", "date": "2018.02.13", "title": "Промените в закона няма да спрат реекспорта на лекарства"}
{"url": "http://www.bnews.bg/article/236945-finansoviyat_kef_za_deputatite_raste_vizhte_kolko_hilyadarki_shte_vzimat", "text": "Основната заплата на депутатите в 44-ото Народно събрание става 3540 лева, вместо досегашните 3243 лева. По-тлъстите фишове за народните избраници се дължат на методиката за определяне на възнагражденията им. Депутатската заплата е равна на три средни заплати в обществения сектор през последния месец на всяко тримесечие. А през миналия декември държавните фирми и ведомства щедро са развързали кесиите, за да почерпят служителите си с бонуси и ДМС-та, показват данни на НСИ, обявени днес. Средната работна заплата през декември в обществения сектор е достигнала внушителните 1180 лева, което е с 99 над нивото през последния месец на третото тримесечие - септември. Като цяло на депутатите от 44-ия парламент им върви на пари. Преди три месеца заплатите им пак скочиха със 141 лева, отново заради това, че се била повишила средната в страната. Разбира се реалното възнаграждение на депутатите е доста по-високо от 3540 лева, тъй като към основната им заплата се начислява бонус за участие в парламентарни комисии и клас за трудов стаж. Повишаването на работните заплати на депутатите автоматично води и до ръст на заплатите на премиера Бойко Борисов, който взема с 55% повече от редови депутат и на министрите му, чиито заплати са с 30 на сто по-високи от парите на народните представители. Основната заплата на Бойко Борисов става 5487 лева, а на министрите му - 4602 лева. \"Намазва\" и вторият управленски ешелон в изпълнителната власт. Наскоро правителството промени методиката, с която се определят размерите на основните месечни заплати на заместник-министрите и на началниците на кабинетите на заместник-министър председателите, с което на практика възнагражденията им бяха удвоени. Те вече получават 85 на сто от основната месечна заплата на министър, а с новото увеличение и техните доходи нарастват пропорционално - до 3911,70 лева.", "date": "2018.02.13", "title": "Финансовият КЕФ за депутатите расте! Вижте колко хилядарки ще взимат… "}
{"url": "http://www.bnews.bg/article/236947-bruklin_bekam_posveti_tatus_na_mayka_si", "text": "След като в края на миналата година Бруклин Бекъм посвети татуировка на баща си, сега дойде ред и на майка му. 18-годишното момче е изрисувало горната част на лявата си ръка. Бруклин единствен не присъства на шоуто на своята майка по време на Седмицата на модата в Ню Йорк и явно това е начинът да покаже обичта си към жената, която го е родила. Новият му татус представлява сърце, с рози и надпис “Мама”. Бруклин показа ретро дизайна на феновете си в Instagram. Очевидно очарован от резултата, той е написал под кадъра: “Да вдигнем тост за този удивителен човек и за още един, д-р Ву”. 18-годишното момче бързо набира скорост, следвайки примера на баща си, и вече може да се похвали с няколко татуровки. Миналата година той добави номер 7 на лявата си ръка – числото, което баща му носеше като футболист, докато играеше за Манчестър Юнайтед, както и годината, в която е роден Дейвид – 1975. Бруклин има още голяма рисунка на индианец, вдъхновена от идентичната версия на баща си. На левия му бицепс има още камера, компас на лявата ръка и орел между палеца и показалеца. От едната си страна той има още роза, придружена от думата “Бъстър”, както и надписа “Момчето на мама”, красящ гърдите му, написан с машинописен шрифт. На гърдите си пък е изрисувал Купидон, пише missbloom.bg \r\n ", "date": "2018.02.13", "title": "Бруклин Бекъм посвети татус на майка си"}
{"url": "http://www.bnews.bg/article/236936-darzhavata_ubiva_obshtinskite_bolnitsi", "text": "От Сдружението на общинските болници заявиха, че са дискриминирани от държавата и я обвиняват, че отделя повече пари и внимание на болниците с държавно участие, като така обрича общинските на фалит. Председателят на Националното сдружение на общинските болници /НСОБ/ д-р Неделчо Тотев обясни, че това, което изведе лекари и граждани на протест преди месец, не получи никакво разбиране от държавата за решаване на проблемите в общинското здравеопазване. Сдружението се срещна последователно с представители на НЗОК, на Министерството на здравеопазването и на Комисията по здравеопазване в Народното събрание с искания за промяна в цените на клиничните пътеки, по които се работи най-често в общинските болници, както и с настояване за 30 милиона лева финансова помощ от държавата за спасяване на общинското здравеопазване.  В последните дни министърът на здравеопазването Кирил Ананиев е обяснил, че до три месеца се готви нов модел на здравеопазване и тогава той ще бъде представен за обществено обсъждане. Това изключително много притеснява Националното сдружение на общинските болници. Според тях този срок е твърде кратък, а общинските болници дотогава ще са пред фалит. Освен това е станало ясно, че промяна в цените на клиничните пътеки няма да има. Лекарите считат, че общинските болници няма да могат да излязат от този колапс и връщането отново и на Националната здравна карта, и на медицинските стандарти, ще доведе до закриването им, съобщи БНР.", "date": "2018.02.13", "title": "Държавата убива общинските болници!"}
{"url": "http://www.bnews.bg/article/236942-wc_ministarat_otnovo_protegna_hishtnite_si_ratse_kam_slanchev_bryag_ad", "text": "\r\nПечално известният тоалетен министър отново протегна хищните си ръце към държавното предприятие \"Слънчев бряг- АД\". Обърнете внимание на тази крилата фраза \"Слънчев бряг трябва да се издърпа от ръцете на мутрите, които са си го разпределили.\" Колко красиво звучи всичко за тези, които си нямат хал хабер как функционира животът в емблематичната община Несебър. Дали наистина този тоалетен министър се бори срещу мутрите или чисто и просто е техен покорен слуга? Заграбването на държавния актив и предоставянето му на община Несебър си е пладнежки грабеж посред бял ден на първо място и на второ предоставянето му по най- безобразния начин на нови мутренски групировки, които да са на подчинение именно на тоалетния министър. Така, че това си е чисто просто лобиране от едните мутри към другите. \r\nСамо, че прикрито с лозунга да издърпаме Слънчев бряг от “мутрите”. Да, бе, да! \r\nИнтересно защо тоалетния \"борец\" срещу мутрите в Слънчев бряг до сега не е поискал да им се направи ревизия и да се види от къде са им доходите? И ако те са плод на престъпна дейност и корупция държавата да пристъпи към конфискация на хотели, заведения и други активи собственост на мутрите. Та нали именно тоалетния министър известен в този район и като повелителя на шума твърдеше, че огромна част от дейността на мутрите е незаконна, а дали същия е подал поне един сигнал да прокуратурата срещу тези мутри? Да, бе, да! Така че, аман от спасители! \r\n ", "date": "2018.02.13", "title": " WC министърът отново протегна хищните си ръце към \"Слънчев бряг - АД\""}
{"url": "http://www.bnews.bg/article/236946-atina_i_ankara_na_nokti_turtsiya_podklazhda_naprezhenie_v_regiona", "text": "\r\nГоворителят на гръцкото правителство обвини Турция, че не допринася за стабилността в региона след инцидент край двете островните скали Имия/Кардак. \r\nКоментарите на Димитрис Цанакопулос бяха направени броени часове, след като кораб на турската брегова охрана се удари в гръцка патрулна лодка край островната група Имия/Кардак, предаде електронното издание Ekathimerini, цитирано от \"Фокус\".  \r\nНе се съобщава за пострадали. Гръцкият кораб „Гавдос\" е понесъл щети и понастоящем се работи за отстраняването им. Източници от Министерството на отбраната в Атина разкриват, че „Гавдос“ е бил неподвижен във водите край островната група, когато турският кораб се е забил в него. \r\nИнцидентът се случи късно в понеделник вечерта, малко след като турските военни кораби възпрепятстваха сондажен кораб на италианския енергиен гигант ENI от проучвания в Блок 3 на Изключителната икономическа зона (ИИЗ) на Кипър. \r\nВ тази връзка Атина обвини Ердоган, че подхранва напрежението в региона. \r\nВ интервю за радиостанцията „Алфа 989“  говорителят на гръцкото правителство Димитрис Цанакопулос подчерта, че Атина отбелязва „засилваща се турска провокативност, която сериозно ни безпокои\" и  ще „защити суверенните си права“.  \r\n\"Има напрежение в Турция и някои много трудни проблеми за Ердоган и неговото правителство, които включват обща дестабилизация в по-широкия регион\" каза говорителят на гръцкото правителство. \r\n\"С поведението си Турция не допринася за преодоляването на тази ситуация. Всъщност тя прави точно обратното\", допълни Цанакопулос и подчерта, че държавата следи отблизо ситуацията.  \r\nОстровите, разположени близо до турското крайбрежие, често стават арена на инциденти между турските и гръцките сили, отбелязват гръцките медии.  \r\nНа 17 януари турски патрулен кораб, извършвал опасна маневра в Егейско море, се блъсна в плавателния съд \"Никифорос\" на гръцкия военноморски флот край същите острови.  \r\nБезлюдните островни скали Имия, които турците наричат Кардак, доведоха Гърция и Турция до ръба на война през януари 1996 г. \r\n ", "date": "2018.02.13", "title": "Атина и Анкара на нокти: Турция подклажда напрежение в региона"}
{"url": "http://www.bnews.bg/article/236920-bivsha_izgora_na_kristiano_ronaldo_chisti_gey_imidzha_mu", "text": "Екс-половинката на футболиста Нереида Гаярдо даде интервю за списание Vanity Fair, като разкри интимни подробности от отношенията им. \"Роналдо харчи луди пари за кремове, за да епилира тялото си. Постоянно изправя косата си, защото не го кефи, че е къдрава\", разказа дамата. Сред вредните му навици е гризенето на нокти. А слуховете, че един от най-харесваните спортисти е с обратни наклонности, испанката Нереида уверява: \"С мен определено не беше гей, мога да ви уверя!\", категорична е тя. Кристиано и Нереида се запознават през 2007 година в дискотека в Майорка. Тя била с нейни приятелки, а той с охрана и негови роднини. Гаярдо си спомня Роналдо като човек, който не обича да излиза много. Бил много мил. Отношенията им приключили, след като във френското списание Interview се появяват голи снимки на красавицата и майката на португалеца не одобрила това. Разделили са се, след като той й пратил смс, че му трябва време: \"Трябваше да ми го каже лично. Все пак имахме връзка 8 месеца. Нормално е нещата да се случват лице в лице.\" \r\n ", "date": "2018.02.13", "title": "Бивша изгора на Кристиано Роналдо чисти гей имиджа му"}
{"url": "http://www.bnews.bg/article/236925-otkriha_kat_za_pochit_na_trifon_ivanov", "text": "Кът за почит на футболната легенда Трифон Иванов уредиха под паметната му плоча на входа на стадион \"Ивайло\" във Велико Търново две години след смъртта му. Железният защитник си отиде на 13 февруари 2016 г. след масивен инфаркт, само на 50 години. Колеги и приятели на Туньо, който до внезапната си кончина бе шеф на зоналния съвет на БФС в старата столица, поставиха фланелки с номер 3 на \"Етър\" и националния отбор. Виолетов шал на отбора, в който започна кариерата му, запалена свещ и цветя посрещат футболисти и треньори. Година след смъртта на Трифон Иванов на входа на \"Ивайло\" общината и общинско предприятие \"Спортни имоти\" откриха паметна плоча. На възпоменателната церемония присъстваха кметът Даниел Панов, майката на футболиста Маринка и една от дъщерите му. Ежегодно в старата столица се провежда футболен турнир за деца на негово име, а м.г. бе учредена и специална награда за най-проспериращ млад футболист във Велико Търново, съобщи 24 часа.", "date": "2018.02.13", "title": "Откриха кът за почит на Трифон Иванов"}
{"url": "http://www.bnews.bg/article/236923-pitbulat_ubiets_ot_mokrishte_stava_stolichanin", "text": "\r\nПитбулът, който уби 3-годишния Тошко в пазарджишкото село Мокрище, е предаден за отговорно пазане на софийска неправителствена организация. \r\nТова съобщиха от Областната дирекция на храните в Пазарджик.  \r\nКучето е било взето в понеделник следобяд от Мокрище и откарано в приют на сдружението \"Вотан - нов живот за питбула\".  \r\nОт неправителствената организация са поели ангажименти да направят пълни изследвания на кучето, да не го извеждат на публични места, да го разхождат с повод и намордник и да не допускат външни хора до него. \r\n\"Ние ще го отглеждаме, лекуваме и обучаваме, докато трае делото. След приключването му ще бъде преценено дали да ни бъде прехвърлен изцяло и изобщо каква ще бъде съдбата му. Иначе е много спокойно куче, опитва да вие, като остане сам, но вероятно до ден-два ще е свикнал. Категорично не показва агресивно поведение спрямо хора, единствено не харесва животни\", написаха на официалната си страница във Фейсбук от организацията.  \r\nТе обясниха, че питбулът е бил прехранен, докато е бил под карантина и сега стомахът му е подут.  \r\n\"Разбираме най-добрите намерения на хората, които го посещаваха да го хранят, но му направиха лоша услуга с това прехранване. Стомахът му е пред пръсване, буквално не може да си стои на краката от тежестта, постоянно опитва да е седнал, защото му пречи и да легне нормално, съсипа се да повръща и да ходи до тоалетна и диша адски тежко. Такива състояния могат да доведат до обръщане на стомаха, при което надали би оцелял, както и до други, по-леки проблеми. Сега от глад и последвало прехранване, пак трябва да мине на диета\", допълниха от \"Вотан - нов живот за питбула\", пише Дир.бг. \r\nПрипомняме, че 3-годишният Тошко бе убит от питбула Зевс на 29 януари. След това бе задържан чичото на момченцето, който е собственик на кучето - 35-годишният Димитър Михайлов. Той е обвинен, че не е положил достатъчно грижи за животното, което е причинило смъртта на момченцето. Съдът го освободи от ареста без мярка за неотклонение.  \r\n ", "date": "2018.02.13", "title": "Питбулът-убиец от Мокрище става столичанин"}
{"url": "http://www.bnews.bg/article/236926-nova_versiya_nefertiti_bila_byala_zhena", "text": "Възстановената по ДНК анализ глава на Нефертити показа, че обратно на разпространеното мнение тя е била с бяла, а не с тъмна кожа. \r\nКакто е известно, през 1898 година в Долината на царете в Египет бе открита добре запазена женска мумия, пише \"Дейли мейл\".  \r\nПрез 2010 година при генетична експертиза бе установено, че тази мумия е на майката на фараона Тутанкамон - Нефертити. Тя е дъщеря на фараон Аменхотеп III и царица Тии. Била е и сестра, и съпруга на Ехнатон, фараонът, който въвежда Амон или Слънцето като главен бог в Египет.  \r\nНейната красота била легендарна приживе, съобщават исторически източници. Това се потвърждава и от намерения бюст на царицата, макар че произведението се счита за идеализирано.  \r\nИменно по изолираната ДНК са били разчетени най-важните особености на Нефертити. Така на основата на тези данни е възстановен и образа й. Оказало се, че тя е имала бяла кожа, а чертите на лицето й съвпадат с тези от бюста .  \r\n ", "date": "2018.02.13", "title": "НОВА ВЕРСИЯ: Нефертити била бяла жена!"}
{"url": "http://www.bnews.bg/article/236927-kazanlak_pod_obsada_zhandarmeriya_i_politsiya_v_aktsiya", "text": "Жандармерия и полиция са блокирали Казанлък. По информация на „Хоризонт“, в града се провежда мащабна операция.  Маскирани въоръжени полицаи са разположени на входовете и изходите на града. По данни на живеещи в района, акцията е насочена срещу организирана престъпна група, която се занимава с разпространение на наркотици.  Близо 10 души са задържани.   ", "date": "2018.02.13", "title": "КАЗАНЛЪК ПОД ОБСАДА: Жандармерия и полиция в акция!"}
{"url": "http://www.bnews.bg/article/236929-pak_napadenie_ot_pitbul_nahapa_baba_i_vnuche_v_dupnitsa", "text": "Куче нахапа 4-годишно дете и баба му в Дупница, съобщиха от Областната дирекция на МВР в Кюстендил.  \r\nИнцидентът възникнал вчера около 18.30 часа. Бабата и внучето били в района на квартал „Развесена върба”.  Веднага на място са били изпратени полиция и Бърза помощ.  \r\nСлед като разбрали за случая, полицаите издирили собственичката на кучето.  Четириногото е отглеждано в частен имот. Според собственичката питбулът се е отскубнал от синдижира си и е избягал.  \r\nНа ранените е оказана медицинска помощ, те са със средна телесна повреда, без опасност за живота. Пострадалите са освободени за домашно лечение. Уведомен е дежурния прокурор. Заради инцидента е образувана преписка. \r\nДир.бг припомня, че наскоро домашен питбул, вързан в двор на къща в пазарджишкото село Мокрище, прегриза гърлото на 3-годишно момченце. Детето почина на място. Днес стана ясно, че кучето е дадено за отговорно пазене на сдружение в София \r\nИнцидентите с питбули като че ли са най-чести. Макар, че неотдавна членът на УС на национален клуб \"Ротвайлер\" Орлин Миланов заяви пред Дир.бг., че няма агресивни породи кучета, те стават опасни, ако бъдат възпитавани от човека по този начин.  \r\n ", "date": "2018.02.13", "title": "ПАК НАПАДЕНИЕ ОТ ПИТБУЛ: Нахапа баба и внуче в Дупница!"}
{"url": "http://www.bnews.bg/article/236919-toaletniyat_ministar_proplaka_vmro_uzurpira_mediynototo_vnimanie", "text": "Съвсем се разклати и разпада колибката на \"Обединените патриоти\", които все повече заприличват на \"Обединени идиоти\". \r\nТройката пишман патреотари се избива да дремят рано сутрин по тв студиата и да се плюят един други.  \r\nТова се видя с всичките му нюанси по време на сутрешното участие в БНТ на Валери Симеонов.Той демонстрира поведение на разсърдено малко дете, което говори без много да мисли какво казва. Именно в това си полусънно състояние обаче изрече и някои истини: „Първан Симеонов като член на ВМРО обслужва интересите на Каракачанов. Когато дойдат социолози, ги питайте дали членуват в някоя партия и привърженици ли са на определена идеология!“ \r\nЕдин добър журналист би задал мигновено въпроса: \"Това означава ли, че обществото е манипулирано и вие не се ли възползвахте от този партиен социолог?\" \r\nВсъщност  Симеонов в желанието си да нападне своите коалиционни партньори Каракачанов и Сидеров, разкри най-гнусната технология за манипулиране на обществото чрез нагласени социологически изследвания. Същите партийни социолози са непрекъснато в медиите и именно чрез тяхното обслужване бяха разпространени лъжите на патриотарите, които ги вкараха в парламента и властта.  Да не забравяме, че от най-малката партийка с 20 хиляди гласа, ВМРО открадна самоличността на Атака и НФСБ и са намърда във властта, каквито са отколешно печално известните напъни на агент Иван. Той пристана на кого ли не в политиката, само и само да додрапа до пост в управлението и да лапа безогледно на държавната хранилка.  \"Тази конвенция няма да бъде подкрепена от Националния фронт за спасение на България, от неговите депутати, но референдум няма да бъде подкрепен също. Защото това са 30 милиона лева, 30 милиона грешни пари, които ще бъдат изхвърлени, ще бъдат похарчени за една глупост.\" подхълзна  коалиционния си партньор Симеонов.  На въпрос ако се ратифицира Конвенцията пада ли кабинетът, Симеонов заяви: „Сериозни въпроси в една коалиция се разглеждат там, където им е мястото – на политически съвет, а не в телевизионни студиа. Такъв съвет не е имало, въпросът не е обсъждан - изключително сериозен е“, каза той, но именно в тв студио, откъдето напоследък не излизат с колегите си от коалицията като се плюят взаимно един други. Симеонов отрече да е бил на тайна среща с Цветан Цветанов, за да уговаря поведението на депутатите от НФСБ, когато се гласува Конвенцията. През последните 14 дни двамата нито са се виждали, нито са се чували, обясни той. Симеонов коментира и отношенията в Обединени патриоти и обясни, че напоследък липсвала комуникация. Дали ще се \"изчистят\" взаимоотношенията зависи от Каракачанов, заяви Симеонов. Той призна, че има непрекъснато проблеми, наслоени от няколко месеца напрежения, които са в парламентарната група, които няма никакво желание да бъдат решение, които пораждат напрежение и то най-вече от страна на Каракачанов. Симеонов ревниво и сърдито допълни, че има едно голямо деформиране на медийните представяния в коалицията, това все пак е коалиция от три партии, но в случая цялото медийно пространство е узурпирано от представителите на ВМРО, което си е проблем от няколко месеца.  Все повече се затвърждава мнението, че управлението на кабинета Борисов-3 е вредно за България в тази конфигурация, както във вътрешен план, \r\nтака и във външен план .Пораженията особено във външнополитическо измерение през последните дни от страна на патриотарите са с особена тежест за България и българския народ.Те могат да бъдат отъждествени единствено с национално предателство. \r\n ", "date": "2018.02.13", "title": "Тоалетният министър ПРОПЛАКА: ВМРО узурпира медийнотото внимание! "}
{"url": "http://www.bnews.bg/article/236910-fevruari_kato_mart_uzh_ne_e_studeno_no_pak_shte_vali", "text": "Днес от запад облачността ще се увеличава и привечер в западните райони ще започнат валежи от дъжд, които през нощта ще обхванат по-голямата част от страната. Ще духа умерен изток-югоизточен вятър. Максималните температури ще са между 5° и 10°, съобщават от НИМХ към БАН. Атмосферното налягане e по-ниско от средното за февруари и през деня още ще се понижи. \r\nНад планините облачността ще се увеличи, но през деня ще се задържи почти без валеж. Ще духа умерен юг-югозападен вятър, който привечер ще се усили. Ще е малко по-топло с максимална температура на височина 1200 метра около 3°, на 2000 метра – около минус 3°. По Черноморието ще има значителна облачност. Ще духа до умерен вятър от изток, югоизток. Максималните температури ще са 6-9°, температурата на морската вода е 5-7°. Вълнението на морето ще е 1-2 бала. \r\n ", "date": "2018.02.13", "title": "Февруари като март - уж не е студено, но пък ще вали"}
{"url": "http://www.bnews.bg/article/236913-mizeriyata_ni_pritiska_balgarski_gastarbayteri_izlagani_i_gladni_v_angliya", "text": "Идеята за добри пари и печалба, каквито не могат да се изкарат в България, принуждават много хора да заминат на гурбет в Англия. Голяма част от тях обаче остават излъгани от фирмите посредници у нас, но и от работодателите на място. 18 българи от Смолянско, са останали без подслон в Англия. Заминали са на 8 февруари, но вместо да се трудят във ферма, както им било обещано, са оставени на улицата при минусови температури. \"Oбещаха ни по 11 паунда на час, условия за нощуване, одеала, спално бельо и работа не по-малко от 6-7 часа дневно. Оказа се обаче, че в това, което ни казаха, нямаше нищо вярно\", разказва една от потърпевшите българки.  \"Там нямаше бунгала, нямаше абсолютно нищо. Казаха ни, че няма къде да отседнем. Температурите бяха около минус 3-4 градуса, имаше дъжд и сняг\", разказа още тя, предаде БТВ. Всеки от групата сам платил самолетния си билет до Великобритания, след което платили и транспорта до самата ферма. Когато стигнали там обаче действителността се оказала съвсем друга. Те щели да работят само един ден в седмицата, защото нямало достатъчно работа за всички. Заплащането също не било обещаното – щели да получават по 30 паунда на ден. Били им обещани каравани, в които да живеят докато трае работата, но и това не случило – място за тях нямало. Тази нощ те успели да се приберат у дома, след като наша сънародничка им помогнала. Фирмата, която е изпратила българите във Великобритания, е в процедура на отнемане на лиценза. Българските посредници за работа на Острова често изоставят хората още на пътя, обясняват специалисти. Междувременно става ясно, че фирмите посредници за работа в Англия прибират между 300 и 500 лв. на човек. Тези, които не са одобрени, рядко си връщали парите, а наетите често пък оставали на пътя. Това разказа пред на bTV Георги Калев, който е работил в няколко ферми в Англия. \r\n ", "date": "2018.02.13", "title": "Мизерията ни притиска: Български гастарбайтери излъгани и гладни в Англия"}
{"url": "http://www.bnews.bg/article/236912-poredniyat_dom_na_koshmarite_shamari_i_obidi_v_tsentar_za_nastanyavane_ot_semeen_tip_v_borovan", "text": "Шокиращи кадри на физически и психически тормоз показаха \"Господари на ефира\"  над деца, лишени от родителска грижа. Видеото е заснето в Център за настаняване на деца от семеен тип в Борован. Жената, която се вижда на кадрите - Людмила Петрова, в момента временно изпълнява длъжността управител на центъра. Тя призна, че си е \"изпуснала нервите\", без да й мигне окото и допълни, че това е единичен случай и съжалява за случилото се.  По случая обаче вече е образувана проверка. Пред нова тв Говорителят на главния прокурор Румяна Арнаудова обясни, че за изтезаване и за причиняване на лека телесна повреда на малолетни лица, наказанието е до 3 години лишаване от свобода.   \"Може би трябва да се помисли и на законодателно ниво дали да не се увеличи размерът на наказанието – превантивно, за да се препятстват подобни прояви. За българската прокуратурата децата са деца и трябва да се погрижим за тях”, коментира тя.  „Прокуратурата ще се самосезира, ако клипът съдържа в себе си данни за извършено престъпление. Прокуратурата ще изпълни задълженията си по закон, но прокуратурата е орган, който се включва след извършване на престъпление. Ще се опитаме чисто превантивно да проведем кампании, за да се предотвратят подобни прояви, но основната функция на прокуратурата е да разследва престъпления. Има ли извършено престъпление – ще разследваме и ще предадем виновните на съд”, заяви Румяна Арнаудова. В същото време тотална неадекватност показа и кметицата на Борован Десислава Тодорова: \"Разбрах от репортери за случая на 8 февруари в центъра за семеен тип в Борован. Назначих комисия от страна на общината и лично присъствах на проверката.\"  И прехвърли топката към реалният директор на Центъра:  \"Възпитателката е назначена е от Лъчезар Дичовски. Ролята на кмета на общината и функциите и правомощията се простират до назначаване на управител именно Дичовски. Той в момента обаче е в болница, след операция. Не е ясно кога ще се върне на работа, защото е претърпял тежка интервенция\", добави тя и подчерта, че възпитателката-побойничка г-жа Людмила Петрова е назначена от управителя на ЦНСТ, не от нея.\" \"Имам в практиката си случаи на директори, които съм уволнила дисциплинарно. След като господин Дичовски се възстанови и се върне на работа, ще говоря с него да вземе съответните мерки и да я отстрани от поста\", заяви кметицата. \"Съгласно трудовата законодателност не мога да направя нищо друго. Не пиша законите като кмет. Възпитателката ще си понесе съответните законови дисциплинарни мерки, след като е доставен докладът на Регионалната дирекция за социално подпомагане и този от Агенцията за закрила на детето\", каза Тодорова. Директорът на дирекцията за социално подпомагане във Враца - Мария Търнавска също коментира случая: \"Извършваме регулярни посещения и наблюдаваме как служителите си вършат работата. Наш ангажимент е ежемесечно да извършваме посещения. Екипът от Бяла Слатина, а и децата в центъра потвърдиха, че социален работник всеки ден ходи до центъра. Не е добра материалната база там. Още през април бе сезиран кметът за това нещо\", призна тя.  \r\n ", "date": "2018.02.13", "title": "Поредният дом на кошмарите: ШАМАРИ и обиди в център за настаняване от семеен тип в Борован!"}
{"url": "http://www.bnews.bg/article/236915-smeshno_7_lv_globa_za_nagliya_vatman_pushach", "text": "Ватманът, който бе сниман от пътник, че пуши в кабината си в трамвай номер 5 в столицата, ще бъде санкциониран със 7 лв.  Той ще получи и административно наказание „забележка”. Това заяви пред bTV зам.-директорът на Столичния електротранспорт инж. Иво Василев. В социалните мрежи пътникът публикува видео, на което се вижда как ватманът пуши и въпреки направената забележка от страна на възмутения човек, той не гаси цигарата. \r\n  \r\nСпоред Василев контролните органи месечно регистрират 10-12 да пушат в кабините. За сравнение само глобите за нередовни пътници са петорно по-големи. С тези глоби към ватманите може да се предположи, че ЦГМ почти ги стимулира да си пушат. \r\n  \r\nПочивките на водачите в трамвайния транспорт са достатъчно големи в разписанието и се спазват, така че ватманите могат да посетят тоалетна и да пушат и не е нужно да пушат в кабините, оправда недомислените правила Василев. \r\n  \r\n„Клипът е застраховка, и преди съм подавал сигнали, но това не е водело до каквато и да било проверка или реакция от съответните органи, защото нямам доказателства”, заяви авторът на видеото Иван Деспов. \r\n  \r\nЗам.-директорът на Столичния електротранспорт обаче беше категоричен, че всяка жалба се проверява достатъчно подробно и ако се докаже, че съответният служител е виновен, задължително се санкционира.", "date": "2018.02.13", "title": "СМЕШНО: 7 лв. глоба за наглия ватман-пушач!"}
{"url": "http://www.bnews.bg/article/236916-shofyor_na_kamion_zagina_kray_peychinovo", "text": "\r\nШофьор на камион загина при катастрофа тази сутрин по пътя Плевен - Бяла, в района на русенското село Пейчиново. \r\nСигнал за инцидента е подаден около 7,30 часа, съобщиха от Областната дирекция на МВР в Русе. \r\nКамион \"Рено\" с българска регистрация излязъл извън пътното платно и се преобърнал. На място е починал шофьорът на превозното средство. Самоличността му все още не е установена.  \r\nЕкип на противопожарната служба е изпратен на място, за да окаже съдействие при изваждане на тялото от смачканата кабина. Причините за инцидента се изясняват. Пътят не е затворен за движение.  \r\nПрез изминалото денонощие на територията на страната са станали 13 тежки катастрофи. Един човек е загинал, а 17 са пострадали, информира МВР. \r\nВ София са станали 159 леки и три тежки пътни произшествия. Трима са ранени.  \r\n ", "date": "2018.02.13", "title": "Шофьор на камион загина край Пейчиново"}
{"url": "http://www.bnews.bg/article/236917-nashentsi_se_predstaviha_v_germaniya_sbiha_se_na_detski_rozhden_den", "text": "Детски рожден ден се превърна в кървав бой в събота в германския град Швалмщат. Празникът бил на хора от България, съобщи местната полиция, цитирана от БТВ. Най-малко седем гости са пострадали. Гостите били поканени в местен общински клуб. Те се скарали по все още неясна причина за властите и спорът бързо прераснал в бой, в който попаднали и малчуганите. Трима възрастни и четири деца са ранени. Наложило се да бъдат повикани линейки, за да помогнат на пострадалите. В това време част от гостите се стекли в близкото полицейско управление, за да подават сигнали едни срещу други. Все още не е ясно каква е причината за скандала, тъй като никой не говори немски, уточняват още от полицията.", "date": "2018.02.13", "title": "Нашенци се \"представиха\" в Германия - сбиха се на детски рожден ден!"}
{"url": "http://www.bnews.bg/article/236932-kola_izletya_ot_mosta_na_biznesparka_i_padna_po_tavan", "text": "Кола излетя от моста до Бизнеспарка в София и се приземи по таван. Сигналът за катастрофата е получен около 10 ч. Водачката е извадена от автомобила и е откарана в болница. Жената е с тежка черепно-мозъчна травма и незабавно е приведена за операция в Клиниката по неврохирургия на УМБАЛ „Св. Анна”, съобщиха от здравното заведение. Автомобилът е напълно смачкан. Причините за катастрофата се изясняват. Според живущи в района причината е, че шофьорката е карала с несъобразена скорост, но и самото място е необезопасено, предаде БТВ.", "date": "2018.02.13", "title": "Кола излетя от моста на Бизнеспарка и падна по таван"}
{"url": "http://www.bnews.bg/article/236911-strahoviti_razkritiya_za_zadarzhaniya_za_terorizam_u_nas_chovek_na_idil", "text": "На 13 януари група от 27 чужди граждани е опитала да премине нелегално българската граница, с тях е бил и задържаният по-късно у нас мароканец Науфал Рашид Захри, който е издирван от Интерпол за тероризъм и членство в джихадистката групировка \"Ислямска държава\". Задържани между селата Сладун и Маточина са шест мъже и шест жени и деца. Изпратени са в центъра в Харманли, където е започнала проверка. 26 от лицата, роднини, са подали веднага заявление и са поискали хуманитарен статут, не е подало заявление само въпросното лице. Мъжът се е опитал да заблуди българските власти, че е сирийски гражданин и е част от групата. Имал е пет различни документа за самоличност. Извършени са проверки на документите и е установено, че лицето е обявено за издирване от Интерпол. Това заяви по БНТ говорителя на главния прокурор Румяна Арнаудова. \r\nИзпратена е снимка на лицето в Интерпол и е установено е паралелно с това, че всички тези документи са фалшифицирани. Изготвена е и т.нар. лицево-идентификационна справка. Установено е, че лицето е издирвано и от мароканските власти. През този месец лицето е било в центъра в Харманли в помещение от закрит тип – не е имало възможност да избяга, заяви Арнаудова. \r\nЛицето се издирва за съставяне на група и опит за терористични действия, за опит да посегне на националната сигурност в Мароко, за набиране на големи групи от хора, които да се присъединят към \"Ислямска държава\". На 5 и 6 февруари тази година са разпитани двама съмишленици, които също свидетелстват, че той е изключително лоялен член на Ислямска държава и е подпомагал групировката, използвайки уменията си на механик. Той демонстративно е носел колан за самовзривяване.   \"Издирва се за съставяне на група за подготовка и извършване на терористични действия, за незаконно притежание на оръжие, за организиране от него масово присъединяване към ИДИЛ, за набиране на парични средства за използването на терористични действия. Той представлява изключителна обществена опасност. Мароканските власти молеха съдът да задържи лицето, докато дойде в България искането за екстрадиция\", съобщи тя пред Нова телевизия.   \"Всички тези неща са се случили на територията на Мароко, не на Сирия. Колан за самовзривяване не е носил на територията на България, а не територията на страната, която иска задържането му\", добави тя. \"Притежавал е по време на задържането сирийска лична карта, сирийски паспорт, сирийско свидетелство за управление на МПС, сирийско свидетелство за родствени връзки и един испански паспорт\", добави Арнаудова. \"Когато е бил задържан, той не е имал нищо освен тези документи - нито телефон, нито някакви опасни вещи\", допълни още Арнаудова. \r\n ", "date": "2018.02.13", "title": "СТРАХОВИТИ разкрития за задържания за тероризъм у нас човек на ИДИЛ!"}
{"url": "http://www.bnews.bg/article/236918-metresata_na_dalgiya_oshte_vednazh_pokaza_che_e_zle_vazpitana_i_tapa_kato_g_z_podrobnosti", "text": "\r\nЗрителите на „Черешката на тортата” са в пълен потрес след последния епизод на кулинарното предаване, който се излъчи вчера вечерта. В него този път участие взеха актуалната Мис Плеймейт Нора Недкова, която показа ужасно невъзпитание, без да се притеснява от камерите. Причината за безобразното й държание разкри друг от участниците-Люси Иларионов. Режисьорът директно обяви, че голямото количество алкохол, погълнато от Нора й е изиграло лоша шега. Зрителите с ужас видяха и чуха, как Недкова говори на \"бе\"„говори с пълна уста без  да изпита срам, пише HotNews. В края на предаването блондинката призна сама, че много се е напила, докато танцуваше. Явно Мис Плеймейт не се притеснява от поведението си, защото се е похвалила с участието си на профила си във Фейсбук. Зрителите обаче не мислят така: \"Плеймейт професия ли е ? Явно е показател за това , колко тъпа , невъзпитана , ограничена може да е една Нора Недкова”, пише Каролина Карлева. \r\n ", "date": "2018.02.13", "title": "Метресата на Дългия още веднъж показа, че е зле възпитана и тъпа като г.з (Подробности)"}
{"url": "http://www.bnews.bg/article/236900-krasi_avramov_dovede_gadzhe_na_75_godini", "text": "Ексцентричният певец Красимир Аврамов цъфна в родината в навечерието на Празника на влюбените с ново гадже Човека глас, смятан от мнозина в шоусредите за отявлен привърженик на еднополовите връзки, изненадващо се появи на няколко светски събития миналата седмица под ръка с дама. Партньорката на Краси, която той представя само с малкото й име – мадам Драгомира, е на видима възраст 70-75 години, писа „Таблоид“. Гласовитият сливналия с удоволствие разказва пред близки и познати, че се е запознал с шармантната баба в Лос Анджелис. Тя била наследница на известната руска белогвардейска фамилия Оболонски, емигрирала в САЩ по време на Гражданската война. Изгората на Краси била племенница на самия княз Иван Всеволодович Черногоров. Аврамов и възрастната дама видимо са много близки и се държат под ръка през цялото време. Те обаче не са отседнали заедно и мадам Драгомира спи в хотел в центъра на София, докато Краси се шири при приятели в Княжево. Аврамов хич не обича да говори за личния си живот и интимните си предпочитания, като по повод на съмненията за гей ориентацията си е споделял само, че е бил подложен на сексуален тормоз от мастит собственик на родна продуцентска компания, но отхвърлил всичките му домогвания. Българи от диаспората ни в САЩ пък твърдят, че Човека глас е почитател на възрастни, самотни дами и се издържа като им пее на ушенце и изпълнява други техни интимни нужди, освен тези да обогатяват музикалната си култура. Старият му авер Цецо Елвиса, с когото заедно заминават за САЩ в началото на 90-те години на миналия век, се кълне, че Краси не само не е гей, но е и непоправим женкар. И само болезнената амбиция и нечовешки егоцентризъм го е спрял да не наплоди десетки дечица по всички точки на географията. Самият Аврамов споделя, че е истински магнит за „луди” хора и от двата пола, които му се лепят като мухи на мед. Разказвал е, как в началото на кариерата му масово го налитали уж сериозни госпожи, които му предлагали да менажират музикалната му кариера. После обаче се оказвали отчаяно влюбени в него и той се чудел как да се отърве. Явно на Краси вече му е писнало да ги отблъсква и е решил да им се отдаде, шегуват се с певеца зевзеци.", "date": "2018.02.13", "title": "Краси Аврамов доведе гадже на 75 години! "}
{"url": "http://www.bnews.bg/article/236914-krasna_polyana_vastana_ne_na_mrasniya_vazduh_i_vietnamskite_obshtezhitiya", "text": "\r\nЖители на столичния квартал \"Красна поляна\" излизат на поредения си протест срещу мръсния въздух в квартала и печално известните Виетнамски общежития. \r\nХората отчаяно години наред се опитват да привлекат и насочат вниманието на институциите и медиите към проблемите в района. Видеоклип с хип-хоп звучене показва мястото и времето на днешния протест, съобщава \"България он ер\".  \r\nПовече от година съкварталците се борят със замърсяването на въздуха и настояват за спешни мерки за премахването на Виетнамските общежития.  \r\n\"Появи се нов проблем. На входа Западен парк има новопостроено гето, което допълнително замърсява околната среда. То се разширява постоянно, а обитателите му, клошари, влизат непрестанно с колички, пълни с боклуци и изсичат парка, за да използват дървата за отопление\", каза един от протестиращите.  \r\nTe са категорични, че е необходимо да бъде поставена жандармерия, която денонощно да охранява парка.  \r\n\"Искаме Виетнамските общежития да бъдат премахнати, да ни се даде срок, в който това ще бъде извършено и институциите да обърнат внимание на мръсния въздух, който всеки ден ни трови\", допълниха още гражданите.  \r\nПоредният протест на жителите на \"Красна поляна\" е тази вечер от 18.00 ч. на кръстовището на бул. \"Никола Мушанов\" и ул. \"Добротич\".  \r\n ", "date": "2018.02.13", "title": "Красна поляна въстана: НЕ на мръсния въздух и Виетнамските общежития!"}
{"url": "http://www.bnews.bg/article/236922-izpravyat_na_sad_18_godishna_mayka_zadushila_bebeto_si_s_chorap_v_ustata", "text": "Окръжна прокуратура – Пловдив внесе за разглеждане в Съда обвинителен акт срещу Гергана Благоева за това, че:на 16.07.2017г., в гр. Стамболийски, умишлено е умъртвила другиго – рождената си дъщеря, намираща се в безпомощно състояние, поради възрастта си от 1 година и 10 месеца, като убийството е извършено по особено мъчителен за убитото дете начин, съобщиха от държавното обвинение. Обвиняемата е с мярка за неотклонение „Задържане под стража”. Най-тежкото предвидено от закона наказание за извършеното от обв. Благоева престъпление е доживотен затвор без замяна. Припомняме страховитата история  - 18-годишната майка е умъртвила рожбата си с чорап! Той бил пъхнат в устата на момиченцето, като е спрял притока на въздух, твърдят съдебни медици.   \r\nКлошар открил трупа на детето в покрайнините на града. То било съблечено голо, имало само памперс. До него били намерени и дрехите му. Майката Гергана била от село в Северозападна България и от известно време дошла да живее в Стамболийски. Засега разследващите са установили, че извършител на тежкото престъпление е майката.", "date": "2018.02.13", "title": "Изправят на съд 18-годишна майка, задушила бебето си с чорап в устата!"}
{"url": "http://www.bnews.bg/article/236939-karakachanov_deformira_mediite_a_tsvetanov_mi_e_malak_toy_li_shte_mi_opredelya_povedenieto", "text": "Обединените се разпадат със страшна сила! Нищо не може да удържи тоалетния министър да храчи по корпулентния си колега Каракачанов, с когото явно вече изобщо не се дишат. \"От страна на колегата Каракачанов има едно голямо деформиране на медийното представяне на коалицията. Не са лесни хората, които са в тази коалиция\", каза пред БНТ Валери Симеонов. WC вицето директно  призна в ефир, че отдавна куцат отношенията в Обединени патриоти и напоследък им липсвала комуникация. За основна причина на разпада им отново посочи Каракачанов:  , заяви Симеонов. \"Естествено, че има непрекъснато проблеми, има наслоени от няколко месеца напрежения, които са в парламентарната група, които няма никакво желание да бъдат решение тези проблеми, които пораждат напрежение и то най-вече от страна на колегата Каракачанов. Там има едно голямо деформиране на медийните представяния в коалицията, това все пак е коалиция от три партии, но в случая цялото медийно пространство е узурпирано от представителите на ВМРО, което си е проблем от няколко месеца. Надявам се да го решим в скоро време,\" каза Симеонов , коментира той относно спекулации за подобни отношения между двамата. \"От 2005 г. ми се предлага да вляза в политиката и от немай-къде 2011 г. създадох партия. Мога да изброя за тези 9 месеца неща, с които съм се захванал и съм свършил до край\", каза вицепремиерът за себе си. Симеонов явно обаче не вижда гредата в собственото си око и зулумите, които натвори, включително като с просташкия си език се опита да изгони евродепутатката Ска Клер, с което изложи цялата държава пред Европа, точно по време на Европредседателството. Така подплати индивидуалните изцепки на Бойко Борисов по всевъзможни официални визити.  Вицето май е забравил, че с Каракачанов, с кого сега са в явна война, обещаха да се справят с демографската криза, да вдигнат пенсиите, нищо от това не се случи, а напротив. Симеонов май му е къса паметта и забрави, че се прочу със заплахите към сина си и пожеланията, че иска той да е мъртъв, с откриването на тоалетни, с издънките по границата и \"великата\" ограда, с частния си хотел, който печели на гърба на държавата.  ", "date": "2018.02.13", "title": "Каракачанов деформира медиите, а Цветанов ми е малък, той ли ще ми определя поведението?!"}
