{"url": "http://www.bnews.bg/article/246240-fk_platnohodets_na_domuschiev_skochi_ot_keya_na_balaton_s_relsa_na_vrata", "text": "\n Лудогорец отпадна от квалификациите на Шампионската лига след злощастна загуба 0:1 при гостуването в мача реванш на унгарския първенец МОЛ Види. Единственият гол за домакините вкара Хаджич в края на първото полувреме, който се оказа и победен заради нулевото равенство преди седмица в Разград. \r\nГоляма заслуга за попадението на унгарците имаше изгонването на Върджил Мисиджан минути преди откриването на резултата. Холандецът получи втори жълт картон за симулация след падане в наказателното поле на Види. \r\n\r\n Оказа се, че в Шампионска лига няма вариант за алъш-вериш със съдиите, както поначало е свикнал да печели срещи Кирил Домусчиев. \r\n\r\n До края на мача Лудогорец така и не успя да стигне до гола и отпадна безславно още във втория квалификационен кръг на Шампионската лига. Все пак разградчани ще продължат в Лига Европа, отново пред празни трибуни от страна на своя тим. \r\n  \r\n \n\t\t\t\t\t\t", "date": "2018.08.01", "title": "ФК \"Платноходец\" на Домусчиев скочи от кея на Балатон с релса на врата!"}
{"url": "http://www.bnews.bg/article/246238-viena_pochervenya_fenovete_na_tsska_okupiraha_avstriyskata_stolitsa_solidno_armeysko_prisastvie_na_tsska_admira_vaker", "text": "\n Армейските привърженици вече са във Виена в очакване на мача реванш от Лига Европа между тимовете на ЦСКА и Адмира Вакер, който ще се проведе утре в 20:00ч. на стадион \"BSFZ- Arena\". \r\n\r\n Официалната тренировка на ЦСКА ще започне в 19:00 часа австрийско време. \r\n\r\n Първата среща в София завърши с резултат от 3:0 за ЦСКА. Феновете на българския гранд разчитат отново на победа, макар че капитанът Николай Бодуров и Кристиян Малинов пропускат двубоя заради наказания, докато Станислав Манолев, Енрике Рафаел и Стойчо Атанасов продължават да лекуват контузии. \r\n\r\n Снимка: Данаил Попгеоргиев \r\n\r\n \r\n\r\n   \r\n\r\n \r\n  \r\n\r\n   \r\n \n\t\t\t\t\t\t", "date": "2018.08.01", "title": "Виена почервеня! Феновете на ЦСКА окупираха австрийската столица! Солидно армейско присъствие на ЦСКА- Адмира Вакер!"}
{"url": "http://www.bnews.bg/article/246228-uzhas_vanya_dzhaferovich_edva_ne_se_udavi_kray_ostrov_kambodzha_kadeto_e_na_vakantsiya", "text": "\n Заедно с жена си той наел кану, за да се гмурка, но излезли високи вълни. След това лодката се оказала спукана и двама разбрали, че няма как да се качат обратно в него. Вече решили, че си отиват и споделили, че се надяват да ги запомнят с добро. За щастие минала лодка, която ги спасила, но Ваня се зарича никога повече да не се качи на кану. \r\n\r\n Ето и разказа му: \"Днес с Жени решихме да вземем каяк под наем и да отидем до един малък остров отсреща, да се гмуркаме. Тръгнахме ние, всичко е ок, но изведнъж времето почна да се разваля и вълните да стават по-големи. На половин път разстояние сме, след като една вълна ни обърна. Обърнах каяка обратно, но видяхме, че е спукан отдолу и че събира вода. Никакъв шанс да се качиме и двамата. Опитахме се няколко пъти, влезнахме, но пак ни обърна. Помислих си, че това беше и че ще ни помните, надявам се с добро. Щяхме да умрем на този остров, баси... И тогава видяхме една рибарска лодка, която минаваше, почнахме да викаме. Те ни видяха, издърпаха ни в лодката и ни закараха до брега. Сега пия биричка и пиша този статус, което е хубаво, за мен.. Няма да се качвам на каяк никога повече. Тази работа не е за нас, футболистите. Винаги е по-хубаво да е... лекинко и без напрежение\", цитира Хотнюз. \r\n  \r\n \n\t\t\t\t\t\t", "date": "2018.08.01", "title": "УЖАС! Ваня Джаферович едва не се удави край остров Камбоджа, където е на ваканция "}
{"url": "http://www.bnews.bg/article/246232-sled_katastrofata_pusnaha_dvizhenieto_po_am_trakiya", "text": "\n Пуснаха движението по АМ \"Тракия\" към 17 часа. Това се случи, след като тир се обърна на 30 километра преди Бургас. \r\n\r\n Участъкът от Карнобат към Бургас беше затворен за леки автомобили. Ти бяха отклонени през обходен маршрут. Избирателно се пропускаха тежкотоварни камиони. \r\n\r\n Най-вероятната причина за инцидента е заспиване на шофьора. \r\n\r\n Инцидентът предизвика километрично задръстване в района. \r\n \n\t\t\t\t\t\t", "date": "2018.08.01", "title": "СЛЕД КАТАСТРОФАТА: Пуснаха движението по АМ \"Тракия\""}
{"url": "http://www.bnews.bg/article/246234-novi_bankovi_taksi_vlizat_v_sila", "text": "\n Точните комисионни се решават от всяка банка поотделно \r\n\r\n Нови банкови такси влизат в сила от днес. БНБ слага таван на комисионните, които трезорите събират за теглене от банкомат, разкриване на сметка или плащане с дебитна карта.  \r\n\r\n С промените се намалява таксата за откриване на сметка. А комисионната за теглене на пари в брой до 1000 лева става 1 лев. \r\n\r\n При банкоматите също има промени. Ако изберем машина на същата банка- таксата е само 20 стотинки. Банкоматите на другите трезори обаче ще взимат значително повече, отколкото досега. Точните такси се решават от всяка банка поотделно. \r\n\r\n Промените засягат само платежни сметки по основни операции.  \r\n \n\t\t\t\t\t\t", "date": "2018.08.01", "title": "Нови банкови такси влизат в сила"}
{"url": "http://www.bnews.bg/article/246235-15_medala_donesoha_balgarskite_detsa_ot_dve_sastezaniya_po_matematika_i_informatika", "text": "\n Пореден успех за българските деца. От световни състезания по математика и информатика те донесоха на страната ни общо 15 медала. \r\n\r\n Те са млади, ученолюбиви и със златни умове. 11 българчета се прибраха от световно състезание по математика в Тайланд. \r\n\r\n „Имаше повече алгебра, отколкото геометрия, имаше сметки, за които трябваше да се намери по-бърз начин да се направят”, обясни Александър. \r\n\r\n Равносметката за тях – 4 златни, 2 сребърни и 5 бронзови медала. \r\n\r\n Пореден успех за българските деца. От световни състезания по математика и информатика те донесоха на страната ни общо 15 медала. \r\n\r\n Те са млади, ученолюбиви и със златни умове. 11 българчета се прибраха от световно състезание по математика в Тайланд. \r\n\r\n „Имаше повече алгебра, отколкото геометрия, имаше сметки, за които трябваше да се намери по-бърз начин да се направят”, обясни Александър. \r\n\r\n Равносметката за тях – 4 златни, 2 сребърни и 5 бронзови медала. \r\n\r\n Play Video \r\n\r\n „Всичко това е, за да останат децата в България, за да видят, че и тук могат да бъдат полезни и признати”, каза ръководителят им Румен Данчев. \r\n\r\n От Европейската младежка олимпиада по информатика в Русия пък децата се върнаха с два златни, сребърен и бронзов медал. \r\n \n\t\t\t\t\t\t", "date": "2018.08.01", "title": "15 медала донесоха българските деца от две състезания по математика и информатика!"}
{"url": "http://www.bnews.bg/article/246237-holivudski_produtsent_i_mis_balgariya_koronovaha_mis_vlas_2018", "text": "\n Специалният гост на конкурса Мис Влас, продуцентът от Холивуд Зий Ребело и вице Мис България Йовита Георгиева, връчиха короната и лентата на единодушно избраната за Мис Свети Влас Анабела Димитрова. \r\n\r\n Огнената красавица е на 18 години и е възпитаничка на Търговската гимназия в гр. Бургас. В момента Бела усилено изучава китайски език, а през свободното си време с фитнес поддържа перфектните си мерки 88/60/90. \r\n\r\n Нейни подгласнички станаха рускинята Ирина Лисенко, дългокраката Яна Пенчева и екзотичната Габриела Атанасова, която след бурни аплодисменти получи и лентата за лице на публиката и специалната награда за лице на бижутерийния мултибранд \"ГОТО\". \r\n\r\n Десетте участнички си тръгнаха и с още специални награди - от \"Christian of Roma\", фитнес Пулс, Puls health center, Планет клуб, Тонино Ламборгини, виното Верано Азур, Гранд хотел Банско, модна къща Джофра и други. \r\n\r\n Претендентките за короните бяха оценявани от лицензиантката на Мис България Ирина Папазова, бившият модел и настоящ ивент мениджър Миглена Николова, регионалния представител на МА Интермоделс Ваня Маринова, вице Мис България 2017 Йовита Георгиева, Кралица на Бургас 2018 Теодора Мудева, продуцента Зий Ребело и други. \r\n\r\n Конкурсът Мис Влас стартира с невероятен пърформанс на бижутерийния гигант \"ГОТО\", който представи новата си диамантена колекция. Модна къща \"Джофра\" с главен дизайнер Петя Джофра показаха екстравагантни летни тоалети и дизайнерски бански, а финалният тур завърши с бутикови облекла с фолклорни мотиви на дизайнерката Елена Христова. \r\n\r\n Водещи на бляскавата церемония бяха Теодор Тодоров и Боряна Баташова, която бе в стилен тоалет на \"Палома фешън\". За настроението на гостите в Планет яхт Марина Диневи се погрижиха красивата хаус вокалистка Нелита и Боряна Баташова. \r\n\r\n \r\n \n\t\t\t\t\t\t", "date": "2018.08.01", "title": "Холивудски продуцент и Мис България короноваха Мис Влас 2018!"}
{"url": "http://www.bnews.bg/article/246219-hristo_shopov_nyakolko_mesetsa_krie_che_e_stanal_dyado", "text": "\n Известният български актьор Христо Шопов от няколко месеца е дядо, но крие успешно щастливото събитие. Внучката на звездата от „Страстите Христови“ за първи път е проплакала в края на зимата. Но тъй като дъщерята на актьора не живее в България и избягва всякаква публичност, събитието остана скрито от медиите, писа „Галерия“. \r\n\r\n Първородната внучка на Христо Шопов, която се пада и правнучка на покойния Наум Шопов, е видяла бял свят в елитна клиника в Германия. За бащата на бебето не се знае почти нищо, освен че е чужденец. Невена и детето за първи път дошли в България съвсем наскоро – в средата на юли. Чак тогава малката се запознала с родата си у нас. \r\n\r\n Христо Шопов не можел да се нарадва на внучката си, а Наум  Шопов – младши не се откъсвал от бебето. \r\n\r\n След като постояли тук няколко седмици, Невена и детето й отново напуснали страната. Тя и мъжът й живеели предимно в Германия, но част от времето си прекарвали и в Швеция. \r\n \n\t\t\t\t\t\t", "date": "2018.08.01", "title": "Христо Шопов няколко месеца крие, че е станал дядо"}
{"url": "http://www.bnews.bg/article/246233-nov_pozhar_v_gartsiya_tozi_pat_na_ostrov_zakintos", "text": "\n Отново пожар в Гърция. Огънят е избухнал в село Каламаки на остров Закинтос. В интернет бяха разпространени любителски кадри. \r\n\r\n Силните ветрове бързо са разпространили пламъците, разказват очевидци. \r\n\r\n На мястото са изпратени голям брой пожарникари, които гасят с помощта на хеликоптери. \r\n \n\t\t\t\t\t\t", "date": "2018.08.01", "title": "Нов пожар в Гърция – този път на остров Закинтос"}
{"url": "http://www.bnews.bg/article/246224-ubiytsi_iznasilvachi_i_pedofili_si_zhiveyat_kato_tsare_v_luksozen_zatvor_snimki", "text": "\n \r\n\r\n \r\nВсеки затворник разполага със собствена стая с мини-бар, телевизор с плосък екран и луксозна баня. На прозорците няма решетки , за да може да влиза повече светлина в стаите. Единственото , което напомня на обитателите , че са в затвор е 6 метрова стена, чиято по-голяма част е скрита от гъста растителност. \r\nВсеки 15 от стаите разполагат с обща кухня. Тя е оборудвана с всички необходими уреди, както и със своеобразна дневна, с удобни канапета и маси. В Халден има фитнес , стена за катерене, музикално студио и луксозна библиотека. Коридорите са покрити с марокански плочки, а по стените им са наредени фотографии. \r\n\r\n Архитектът на затвора Нанс Хенрик Хойлунд, казва че затворът е проектиран така , че да не подбужда затворниците към престъпления след излизането им от него. Той твърди, че най-важното нещо е затворът да изглежда във възможно най-голяма степен като света отвън и да не подтиква лишените от свобода към агресивни действия и създаване на конфликти. \r\n\r\n Ако трябва да обобщим статистиките, то те казват следното: Норвегия е страната с едни от най-ниските нива на престъпност в света. Само един от 5 затворника, се връща зад решетките след като бъде освободен. И просто информативно, максималната присъда в Норвегия е 21 години. \r\n\r\n \r\n  \r\n \n\t\t\t\t\t\t", "date": "2018.08.01", "title": "Убийци, изнасилвачи и педофили си живеят като царе в луксозен затвор (СНИМКИ)"}
{"url": "http://www.bnews.bg/article/246239-sled_ogneniya_ad_v_gartsiya_sadyat_pozharnata_i_politsiyata", "text": "\n Роднини на загинали в пожарите търсят отговорност на службите \r\n\r\n След трагедията в Мати семейството на двама от загиналите в пожарите заведе дело срещу пожарната служба и полицията. \r\n\r\n И двамата са загинали, докато се опитвали да избягат от пожара. Телата им били открити на около 400 метра от дома им. \r\n\r\n Според роднините им те никога не са били инструктирани от властите как да действат в случай на пожар, нито пък са получили указания, след като пламъците са наближили дома им. \r\n\r\n По гръцките закони държавните служби могат да бъдат отговорни за непредумишлено убийство, телесни повреди и излагане на населението на риск. \r\n \n\t\t\t\t\t\t", "date": "2018.08.01", "title": "СЛЕД ОГНЕНИЯ АД: В Гърция съдят пожарната и полицията"}
{"url": "http://www.bnews.bg/article/246226-trima_ruski_zhurnalisti_izpalnyavashti_zadacha_na_oligarha_beglets_hodorkovski_byaha_razstrelyani_v_afrika_ot_misteriozni_mazhe_v_tyurbani", "text": "\n Трима руски журналисти бяха нападнати и убити в Централноафриканската република (ЦАР). Информационните агенции посочват, че става дума за гибелта на документалния режисьор Александър Расторгуев, на военния кореспондент. \r\n\r\n Орхан Джемал и на оператора Кирил Радченко. В ЦАР журналистите работели върху документален проект. Кончината им бе потвърдена от руското Външно министерство. \r\n\r\n Журналистите пътували от столицата Банги към град Бамбари, като самото убийство било извършено на блокпост, недалеч от пункта Сибю. В ЦАР в момента тече гражданска война. Журналистите отивали на среща с помощник, който „трябвало да облекчи работата им в непознатия регион“. Те носели със себе си повече от 8000 долара и скъпа апаратура. Кметът на Сибю разказа пред Ройтерс, че руските граждани попаднала в засада около 22 ч. на 30 юли. Тяхната кола била обстреляна, като оцелял единствено шофьорът, който вече дал показания по случая. По-късно стана ясно, че нападателите са били минимум 10 души с тюрбани, говорещи на арабски. \r\n\r\n Следственият комитет на Русия образува наказателно дело във връзка с гибелта на журналистите. Говорителката на МВнР Мария Захарова обяви, че руски дипломати са се отправили към мястото на инцидента за опознаване на телата на убитите. Тя допълни, че загиналите журналисти са пренебрегнали предупреждението на руското МВнР, че командировката им е в опасен район.   \r\n\r\n Международната правозащитна организация \"Хюман райтс уоч\" призова властите на ЦАР незабавно да разследват смъртта на журналистите и да сътрудничат с посолството на Русия и с местната мисия на ООН. \r\n\r\n Собственикът на „Центъра за управление на разследванията“ и експрезидент на нефтената компания ЮКОС Михаил Ходорковски заяви, че „ще положи всички усилия за откриване на виновните“. По данни на телевизия „Дъжд“, тримата журналисти готвели документален проект за руски наемници от частната армия „Вагнер“ в Африка. Те се отправили за ЦАР, след като получили информация, че в африканската страна „периодически се появяват руски униформени“. \r\n\r\n 47-годишният Александър Расторгуев с право е смятан за един от най-значителните и радикални режисьори в руското кино, снимал по-специално филм за чеченската война. Орхан Джемал (51 г.) е син на Гейдар Джемал, председателя на религиозно-обществената организация Ислямски комитет на Русия. Охран беше известен журналист, работил е в много \"горещи точки\" в Северен Кавказ, Афганистан, Ирак, Ливан, Либия, Сирия и Грузия. Заедно с тях беше убит и младият, но известен оператор и фотограф Кирил Радченко, също работил в \"горещи точки\", а миналата година заснел много материал в Сирия. \r\n  \r\n \n\t\t\t\t\t\t", "date": "2018.08.01", "title": "Трима руски журналисти, изпълняващи задача на олигарха-беглец Ходорковски, бяха разстреляни в Африка от мистериозни мъже в тюрбани"}
{"url": "http://www.bnews.bg/article/246230-nek_silno_pritesnena_za_proekta_aets_belene", "text": "\n Съществува значителна несигурност относно бъдещата реализация на проекта за изграждане на втора ядрена централа у нас. Това посочва Националната електрическа компания (НЕК) в отчета си за първите шест месеца на 2018 година, цитиран от Инвестор. \r\n\r\n Компанията е оценила направените към момента разходи по проекта, но отбелязва, че не е в състояние да направи надеждна оценка на възстановимата им стойност. Причината е, че това е специфична дейност, а и липсва яснота за бъдещата реализация на проекта, която не е изцяло под контрола на НЕК. \r\n\r\n Към 30 юни 2018 година направените от Националната електрическа компания (НЕК) разходи по проекта АЕЦ \"Белене\" възлизат на 2,18 млрд. лева и допълнително към тях имоти, машини и съоръжения - в размер на 78 млн. лева, е видно още от отчета на компанията.  \r\n\r\n В момента Министерството на енергетиката изготвя правилата, по които ще се проведе търгът за избор на стратегически инвеститор в изграждането на АЕЦ \"Белене\". С решение на Министерския съвет ресорният министър Теменужка Петкова трябва да подготви условията до 31 октомври 2018 година. \r\n\r\n Като част от процедурата е предвидено да се обособи отделно предприятие, в което да бъдат включени всички активи - материални и нематериални, и пасиви на проекта. В момента те са част от НЕК. \r\n\r\n Предстои и оценка на активите, за да се прецени с каква апортна вноска ще може да влезе държавата в проекта при бъдеща реализация, ако бъде намерен инвеститор. Надеждите на правителството са, че те активите ще бъдат достатъчни за блокираща квота в проекта. \r\n \n\t\t\t\t\t\t", "date": "2018.08.01", "title": "НЕК силно притеснена за проекта \"АЕЦ Белене\""}
{"url": "http://www.bnews.bg/article/246222-na_moreto_ostanaha_bez_telefoni_horata_besneyat", "text": "\n Цялото Черноморие остана без покритие заради вероятен срив в мрежата на А1. \r\n\r\n От сутринта на плаж Нестинарка и Царево хората имат проблем с връзката, съобщава Флагман.бг, като се позовава на своя читателка. \r\n\r\n Тя твърди още, че няколко пъти е разговаряла със служители на телекомуникационната компания, но те тактично са отказвали да се съгласят, че мрежата е срината. \r\n\r\n „Никъде не може да се осъществи връзка по Черноморието. От централата отричат да има проблем. На плаж Нестинарка е страшно, майки не могат да се свържат с децата си. Създава се един хаос и дискомфорт за потребителите на този оператор, а насреща дори не казват какво става. Звънях им няколко пъти, но отговорът винаги беше, че проблемът идва от мобилните ни апарати, което е абсурд. Тука сме стотици души и никой няма обхват на А1”, разказа още читателката на Флагман.бг. \r\n \n\t\t\t\t\t\t", "date": "2018.08.01", "title": "НА МОРЕТО ОСТАНАХА БЕЗ ТЕЛЕФОНИ! Хората беснеят!"}
{"url": "http://www.bnews.bg/article/246195-zhestoka_katastrofa_v_plovdiv_velosipedist_e_s_opasnost_za_zhivota", "text": "\n 62-годишен велосипедист е в тежко състояние след катастрофа в Пловдив. \r\nСигналът е получен тази сутрин, към 6 ч., съобщиха от полицията. На кръстовище на Кукленско шосе край завод \"Рекорд\" са се сблъскали лек автомобил \"Мицубиши\" и велосипедистът, който е откаран в болница с опасност за живота. Колата е управлявана от 22-годишен шофьор. \r\nНа място се извършва оглед. Разследват се причините за инцидента. \r\nДвижението е затруднено, водачите да са внимателни, предупреждават от Областната дирекция на МВР. \r\n \n\t\t\t\t\t\t", "date": "2018.08.01", "title": "ЖЕСТОКА катастрофа в Пловдив: Велосипедист е с опасност за живота!"}
{"url": "http://www.bnews.bg/article/246223-skandalno_posolstvo_prodava_izlishnata_si_toaletna_hartiya_na_targ", "text": "\n Американското посолство в Лондон предлага на търг излишните си запаси от тоалетна хартия&nbsp;на много изгодна начална цена, съобщава в. \"Индипендънт\". \r\n\r\n Над 1000 рула тоалетна хартия търсят купувач, като за тях вече са постъпили 21 заявки в интернет. При това цената на хигиенните продукти е под пазарната - на аукциона са предложени 152 британски лири за лота, докато в магазина същото количество би струвало 485 паунда. \r\n\r\n От посолството на САЩ в британската столица уточняват, че подобни търгове се провеждат всяка година. Това позволява на дипломатите да припечелят малко пари, освобождавайки се от ненужни вещи в мисията. \r\n\r\n Тоалетната хартия е само част от предлаганите артикули на аукциона. Изложени са 41 лота, сред които фигурират 11-годишен автомобил \"Волво\", циркуляр, прахосмукачки и повредена камера. \r\n \n\t\t\t\t\t\t", "date": "2018.08.01", "title": "СКАНДАЛНО! Посолство продава излишната си тоалетна хартия на търг!"}
{"url": "http://www.bnews.bg/article/246221-yuristat_borislav_tsekov_iznese_stryaskashta_informatsiya_dzhendarite_rabotyat_neobozpokyavani_ot_vlastta_dokument", "text": "\n \r\n\r\n \r\nВ Института за модерна политика получихме сигнал и документи, които свидетелстват, че на 30 юли т.г., тоест 3 дни след обявяването на Истанбулската конвенция и джендър-идеологията за противоконституционни, в БАН, Институт за изследване на обществата и знанието, се придвижва за финансиране от ЮНЕСКО грант от 24 хил.долара за джендър обучение на учители от София, Кърджали, Гоце Делчев и Видин. \r\n\r\n Ето копие от докладната за този грант. Разполагаме и с още информация, от която става ясно, че целта на проекта е преодоляване на обществената реакция срещу Истанбулската конвенция. \r\n\r\n Днес ще отправим официално запитване до УС на БАН и до Министерството на образованието и науката! Моля, свободните и грантово независими медии да се поинтересуват от случая. \r\n \n\t\t\t\t\t\t", "date": "2018.08.01", "title": "Юристът Борислав Цеков изнесе стряскаща информация! Джендърите работят необозпокявани от властта!(ДОКУМЕНТ)"}
{"url": "http://www.bnews.bg/article/246229-baba_hvarli_11_000_leva_prez_terasata_za_da_pomogne_na_politsai", "text": "\n Втори случай в рамките само на два дни с измамени възрастни хора от Перник. Подлъгани от телефонни измамници те се разделиха със спестяванията си. \r\n  \r\n80-годишна перничанка е измамена със сумата от около 11 000 лева. Приложена й е вече старата, но все още работеща схема с провеждаща се полицейска операция. На телефона й се обадил мъж, който се приставил за служител на МВР. \r\n\r\n Заявил й, че в момента се провежда акция по залавянето на телефонни измамници и поискал възрастната жена да събере всички налични пари и да ги предаде като веществени доказателства. Мъжът я \"предупредил\", че и тя може да стане обект на измама или заплаха от престъпниците. \r\n\r\n Изплашената пенсионерка събрала около 11 000 лева, сложила ги в найлонова торба и ги изхвърлила през терасата. По-късно семейството й разбрало, че е измамена и подали сигнал в полицията. \r\n\r\n От ОД ма МВР-Перник отново напомнят на гражданите да не се доверяват на непознати и под никакъв предлог да не дават пари. В дейността си полицията, а и всички останали институции, никога не искат пари на ръка и не ползват подобни услуги от хората. \r\n \n\t\t\t\t\t\t", "date": "2018.08.01", "title": "Баба хвърли 11 000 лева през терасата, за да помогне на полицаи"}
{"url": "http://www.bnews.bg/article/246202-erdogan_zakleymi_evangelistkiya_i_tsionistki_mantalitet_na_sasht", "text": "\n Никой не печели от заплашителния език на САЩ. Това предупреди президентът на Турция Реджеп Ердоган пред журналисти в Анкара, информира \"Ройтерс\". \r\n\r\n Осведомителната агенция припомня, че натовските съюзници обтегнаха отношенията си във връзка със задържания в Турция американски пастор, който е обвинен в тероризъм. \r\n\r\n Турският лидер заяви, че Анкара няма да направи компромис относно независимостта на съда и подчерта, че \"евангелисткият, ционисткият манталитет\" на САЩ е неприемлив. \r\n\r\n Той допълни, че външният министър Мевлют Чавушоглу ще проведе разговори с държавния секретар на САЩ Майк Помпео в кулоарите на срещата на АСЕАН в Сингапур. \r\n\r\n Президентът на САЩ Доналд Тръмп заплаши Турция със санкции, ако не освободи пастор Андрю Брънсън. \r\n\r\n Вчера стана ясно, че турски съд отхвърли иска на адвокатите на американския пастор Андрю Брънсън да го освободи от домашен арест, докато трае процесът. \r\n \n\t\t\t\t\t\t", "date": "2018.08.01", "title": "Ердоган заклейми евангелисткия и ционистки манталитет на САЩ"}
{"url": "http://www.bnews.bg/article/246203-130_godini_ot_otkrivaneto_na_tsentralnata_gara_v_sofiya", "text": "\n Днес се навършват 130 години от официалното откриване на Централна гара-София.  \r\n\r\n Оригиналната сграда е по проект на архитектите Антонин Колар, Богдан Прошек и Тодор Марков и е пусната в експлоатация през 1888 г. Тя е разрушена напълно на 15 април 1974 г. \r\n\r\n Новата постройка е дело на арх. Милко Бечев и е открита на 6 септември 1974 г. \r\n\r\n След Освобождението Австро-Унгария, Сърбия, България и Турция са задължени да построят съответните железопътни участъци на международната трансбалканска железница Виена - Цариград, които се намират на техните територии. За страната ни това е участъкът Цариброд - София – Вакарел.  \r\n\r\n Преговорите започват през 1881 г. и продължават до май 1883 г., когато във Виена е подписана Четворна конвенция. След това в Народното събрание на България се внася закон за построяването на железопътната линия. \r\n\r\n Тя трябвало да бъде готова в края на 1886 г., но заради събитията около Съединението и обявената война на България от Сърбия, е завършена с две години закъснение. \r\n\r\n На 7 юни тя е свързана със сръбските железници, а на 1 август е въведена в международна експлоатация. На тази дата пристигна първият международен влак от Лондон и Париж (легендарният Ориент експрес), който отпътува рано на следващия ден за Пловдив, Одрин и Цариград. \r\n\r\n Цялостният ремонт на гарата бе започнат на 3 април 2014 г. със средства от Оперативна програма „Транспорт“ и приключи в началото на 2016 г. \r\n \n\t\t\t\t\t\t", "date": "2018.08.01", "title": "130 години от откриването на Централната гара в София"}
{"url": "http://www.bnews.bg/article/246208-intsident_tir_se_obarna_na_magistrala_trakiya", "text": "\n Тир се преобърна на магистрала „Тракия”, на отбивката за с. Вратица, предаде агенция „Фокус”. \r\n\r\n В района се е образувало километрично задръстване. \r\n\r\n На мястото има екипи на \"Пътна полиция\". Шофьорите да се движат с повишено внимание и съобразена скорост. \r\n \n\t\t\t\t\t\t", "date": "2018.08.01", "title": "ИНЦИДЕНТ! Тир се обърна на магистрала „Тракия”  "}
{"url": "http://www.bnews.bg/article/246215-dilyana_popova_skochi_na_blatechki_tiya_200_leva_koito_davash_za_boril_sa_donikade", "text": "\n Актрисата и топ модел Диляна Попова не дава на Асен Блатечки да вижда сина си, научи „Галерия“. Малкият Борил не се е чувал с татко си повече от месец, а последната им среща била през пролетта, и то за кратко.Според запознати моделката била бясна на актьора, затова че плаща минимална издръжка за сина си и по този начин го наказвала. \r\n\r\n От началото на лятото Попова живее на морето заедно със сина си. Звездата от „Love.net“ нарочно заминала, за да откъсне тотално детето си от Блатечки. Тя била наясно, че заради натоварения си график Асен няма да може да пътува и да вижда Борил. \r\n\r\n Въпреки многократните молби на актьора да си дойдат за няколко дни в столицата, за да види детето, Диляна категорично отказвала. „Тук съм по работа и не мога да си позволя нито ден почивка. Парите ми трябват, това дете има нужда от дрехи и обувки! Тия 200 лева, дето ми ги даваш, са доникъде“, натяквала Попова на Асен. \r\n\r\n Не е ясно защо Блатечки праща минимална издръжка за сина си, предвид тлъстите му доходи. Неотдавна ексминистърът на културата Вежди Рашидов разкри, че само от хонорари в театъра Блатечки взима по 50-100 хиляди лева. Отделно актьорът участва и в сериали, където според артгилдията му плащат по 5 бона на месец. \r\n\r\n В същото време поканите за фотосесии към Диляна Попова рязко паднали след раждането на Борил. Моделката сама гледа сина си и отказала доста предложения заради невъзможност да съчетае майчинството с професията си. Отскоро Попова рекламира бански костюми, за да свързва двата края. \r\n\r\n А наесен, когато малкият тръгне на градина, Диляна ще се появи отново и на малкия екран. Актрисата е приела оферта да води собствена рубрика в „Преди обед“, където ще търси млади таланти. Дотогава обаче Попова няма намерение да се връща в столицата и отсякла пред Асен: „Който има зор да ни види, знае къде сме“. \r\n \n\t\t\t\t\t\t", "date": "2018.08.01", "title": "Диляна Попова скочи на Блатечки:  Тия 200 лева, които даваш за Борил,  са доникъде"}
{"url": "http://www.bnews.bg/article/246216-pravitelstvoto_otpusna_blizo_1_4_lv_za_remont_na_stadion_spartak", "text": "\n Министерският съвет отпуска 1 398 000 лв на Община Варна за реализиране на проект \"Основен ремонт и реконструкция на съществуващите трибуни и терени на стадион \"Спартак\". Новината идва, след като във вторник ФК \"Спартак\" отново стъпи във владение на своя клубен стадион, съобщи пред журналисти кметът на Варна Иван Портних, цитиран от БТА. \r\n\r\n \"Това е поредна подкрепа за Варна, за която благодаря на правителството и на премиера\", допълни той. \r\n\r\n Със средствата, отпуснати от държавата, ще бъде подменено тревното покритие, ще бъдат изградени нова трибуна, съблекални, поливна и противопожарна системи, ВиК и ел. инсталации, които са компрометирани. \r\n\r\n \"Ще стартираме процедура за избор на изпълнител, надявам се да приключи бързо. От друга страна, вече започна разчистване на терена от опасни обекти и растителност. Със средства от общинския бюджет пък планираме да изградим нова трибуна, така както сме се договорили с ръководството на клуба. Ще бъдат взети всички необходими мерки за гарантиране безопасността на спортното съоръжение. Работим оперативно и с клуба, и с Общинския съвет, надявам се стадион \"Спартак\" скоро да има нов облик и ще се превърне в добро място за футбол\", коментира кметът. \r\n \n\t\t\t\t\t\t", "date": "2018.08.01", "title": "Правителството отпусна близо 1,4 лв. за ремонт на стадион \"Спартак\""}
{"url": "http://www.bnews.bg/article/246209-sanya_oshte_plache_za_niki_iliev_kogato_te_prostrelyat_pravo_v_sartseto_no", "text": "\n Актрисата Саня Борисова направи емоционално признание. Бившата съпруга на актьора Ники Илиев даде нетипичен за нея израз на чувствата си. \r\n\r\n Тя пусна снимка с послание „Когато те прострелят право в сърцето, но събереш сили да продължиш напред”, пише България днес. \r\n\r\n Странното послание на Саня е наистина озадачаващо. Както е известно, тя и Ники Илиев са в процес на развод, макар причините все още да не са съвсем ясни. \r\n\r\n Постът ѝ обаче подхрани мълвата, че Илиев се е заплеснал по друга жена, а във връзката му със Саня нещата много сериозно куцат. \r\n\r\n Доскоро Борисова публикуваше общи снимки на двамата, само и само да докаже на интригантите, че все още са заедно. Но странното ѝ признание потвърди, че май са окончателно разделени... \r\n \n\t\t\t\t\t\t", "date": "2018.08.01", "title": "Саня още плаче за Ники Илиев: Когато те прострелят право в сърцето, но... "}
{"url": "http://www.bnews.bg/article/246207-ivancheva_v_bolnitsa_okovana_kato_serien_ubiets_s_beleznitsi_na_ratsete_i_video", "text": "\n Временно отстранената от длъжността кмет на кв. „Младост” Десислава Иванчева е приета в болница, стана ясно от публикация в социалните мрежи. Тя беше откарана там с белезници. \r\n\r\n На профила на Десислава Иванчева е публикувано съобщение, според което тя е приета за една седмица с цел да се изследва тумор на хипофизата ѝ, който има от две години. \r\n\r\n „Силно се надяваме туморът да не се е увеличил, но е възможно, като имаме предвид болките в главата ѝ, от които отдавна се оплаква, огромният стрес, който преживя от показния арест и престъплението по набеждаване за подкуп, извършено срещу нея и Биляна Петрова, унижението в съдебните зали и медиите, както и пребиваването в отвратителните условия в ареста”, пише в съобщението. \r\n\r\n Според съобщението с Иванчева и Петрова се държат като с опасни престъпници. Публикувано е и видео, на което се вижда влизането на Иванчева в болницата. „Вижте във видеото как е окована Деси Иванчева – като Ханибал Лектър, само маската са пропуснали, но пък я бяха наплашили достатъчно като ѝ бяха забранили да говори”, пише в съобщението. \r\n\r\n По-късно днес ще бъде внесена подписка, адресирана до правосъдния министър Цецка Цачева, за пускането на свобода на Иванчева и Петрова, за самоотвод на спецпрокуратурата и за започване на независимо разследване срещу организираната престъпна група, която е набедила двете жени във взимане на подкуп. \r\n\r\n \r\n\r\n   \r\n \n\t\t\t\t\t\t", "date": "2018.08.01", "title": "Иванчева в БОЛНИЦА: Окована като сериен убиец с белезници на ръцете и... (ВИДЕО) "}
{"url": "http://www.bnews.bg/article/246213-s_kakvo_zapomnihme_rabotata_na_vitsepremiera_simeonov", "text": "\n Като оставим настрани неизпълнените предизборни обещания на Валери Симеонов е редно да направим оценка на работата му в изпълнителната власт. Първия отпечатък, с който Симеонов се прочу бяха шумните му акции по черноморието и скандалите с  министъра на туризма Николина Ангелкова. Оценка на шумните му акции при това достатъчно коректна бе дадена най-точно от лидерът на Атака Волен Сидеров. Сидеров по недвусмислен \r\nначин заяви, че шумните акции на вицето са нанесли тежък удар на дребния бизнес и тепърва ще се изчисляват загубите. Нещо повече, Сидеров намекна и за политически рекет върху определени заведения, които са поставени на непрекъснат административен тормоз от сформирания щаб за проверки на шума. \r\n\r\n \r\nВицето се прочу и като първия участник в изпълнителната власт подал жалба в прокуратурата срещу ресорно министерство. След като години наред партията на Симеонов НФСБ спъваше умишлено развитието на планинския и зимния туризъм, сега същия се изявява като най-големият му защитник. Според хора от този бранш тази рязка промяна се е случила след мазни стимули, но не бе уточнено какви? По време на вицепремиерстването си Симеонов се прочу и със заплахите си, че ще съди БНТ, НОВА и БТВ, за сега няма информация за заведени от него дела срещу тези медии. \r\n\r\n Симеонов често отправяше заплахи и към журналисти най-фрапиращ бе случая със заплахата към журналиста Димитър Байрактаров, която беше отправена от ефира на телевизия България Он Еър. \r\n\r\n Симеонов стана известен и с откриването на тоалетна, от което народът му лепна прозвището \"тоалетния министър\". Прочу се и с акцията и внесен законопроект за забрана на рекламите на хазартни игри. По този законопроект Симеонов и неговата партия претърпяха пълно фиаско и събраха всички благословии на българския народ. \r\n\r\n Симеонов внесе и законът, чрез който се поставя началото на унищожаванeто на традиционни български храни начело с българското кисело мляко. Симеонов се прочу и с изцепките си по адрес на протестиращите майки на деца с увреждания. Същия се прочу и с недопускането на омбудсмана Мая Манолова да представи законопроект, касаещ българските миньори в Съвета за тристранно сътрудничество. \r\n\r\n От всичко описано до тук е редно да си зададем елементарния въпрос: Какво получиха гражданите от дейността на този вицепремиер? На практика получихме пошло политическо зрелище, чиято връхна точка бяха обидите към патриарха на най-голямата православна църква - руския патриарх Кирил. Симеонов прилежно се потруди да засекрети и \"Великата българска ограда\", от която след дъждовете вероятно не е останало нищо, но затова пък бяха похарчени стотици милиони.Дори само тези действия на този безиидеен вицепремиер са достатъчни, за да си зададем въпросът- Имаме ли нужда от такъв вицепремиер? Във всяко зряло и развито общество този господин отдавна щеше да е изхвърлен на политическото бунище, но у нас вероятно той е удобен за управляващите.   \r\n  \r\n \n\t\t\t\t\t\t", "date": "2018.08.01", "title": "С какво запомнихме работата на вицепремиера Симеонов?"}
{"url": "http://www.bnews.bg/article/246184-za_kakvo_davat_nay_mnogo_pari_balgarite_vizhte", "text": "\n Българинът дава най-много пари за храна, сочи анализ на Евростат. По този показател страната ни е в компанията на Румъния, Латвия и Естония, където храната е най-важен показател в разходите на всяко домакинство. \r\n\r\n Второто по големина перо в разходите на българина са парите, които отделя за поддръжка на дома – за вода, ток, газ, отопление с парно и други твърди горива – около 15%. \r\n\r\n За транспорт и социални осигуровки българинът е отделял около 7%. За облекло и обувки, както и за обзавеждане и поддържане на дома си, а също и за алкохол и цигари – 4,2%. \r\n\r\n За здравеопазване българинът е отделял 5,4%, а за свободно време, културен отдих и различните видове комуникации – по 4,4%. \r\n\r\n Предметът с дълготрайна употреба, който българинът купува най-масово, е телевизорът – близо 99% от домакинствата имат поне по един телевизор, а 30% - по два или повече. \r\n \n\t\t\t\t\t\t", "date": "2018.08.01", "title": "За какво дават най-много ПАРИ българите – вижте! "}
{"url": "http://www.bnews.bg/article/246204-balgariya_svalya_borisov_na_6_ti_septemvri_barekov_se_razgranichi_ot_bunta_v_koyto_go_zamesiha", "text": "\n Две групи във Фейсбук затягат примката около Кабинета Борисов 3 и сред основните фигури е основателят на движението довело до първата оставка на Борисов през 2013 г.,  \r\n\r\n “Национален протест срещу безобразията в България” - такава група във фейсбук стяга поредица от протести срещу правителството. Целта е притискане на премиера Бойко Борисов да подаде оставка и да се ходи възможно най-скоро на предсрочни избори. \r\n\r\n Вестникът посочва още, че 2693 души са я подкрепили досега. Сред тях се открояват бившият общински съветник от СДС и кандидат-кмет на София Николай Гацев и ексдепутатът Димитър Байрактаров, който в момента води заедно с евродепутата Николай Бареков всяка събота сутрин предаването “Без цензура” по телевизия “Евроком”. Следите за инициативата за групата водят именно към втория, понеже лозунгът ѝ е: “Искате нещата Различно представени без Цензура“, „Без Страх - попаднали сте на правилното място!“ \r\n\r\n В статията е замесено и името на Николай Бареков. Самият той опроверга подобна информация и негово участие в т.нар. бунтове.  \r\n\r\n В своето изказване пред вестника той добавя: \"Моята позиция за неудобен на цялото олигархично и политическо статукво отдавна е известна на обществото. Но на 6 септември, ден на Съединението и на моя роден град Пловдив, няма да присъствам на никакви митинги и шествия в София. Не вярвам в тяхната спонтанност, уви. Не вярвам в популистките и неграмотни призиви в стил \"всичко за всички\" или \"да сменим системата за един ден\", отсече Николай Бареков. \r\n\r\n \r\n\r\n „Доста странно днес колегите от 24 часа свързват името ми с една още по-странна статия за “първи опит за сваляне на кабинета Борисов 3”. Поводът е, че колегата ми от предаването “Бареков и Барйрактаров - без цензура” Димитър Байрактаров членува във фб група срещу безобразията в България. Странно поради ред причини: Целта на нашето предаване е истината, а не организиране на улични бунтове, факти за мое участие няма, има само внушения, за да се подсили явно с името “Бареков” драматизма и заплахата за правителството. Моята позиция за неудобен на цялото олигархично и политическо статукво отдавна е известна на обществото. Но на 6 септември, ден на Съединението и на моя роден град Пловдив, няма да присъствам на никакви митинги и шествия в София. Не вярвам в тяхната спонтанност, уви. Не вяврвам в популистките и неграмотни призиви в стил “всичко за всички” или “да сменим системата за един ден”. Няма да застана на един ред зад подобна кауза нито със Слави Трифонов, нито с партия, участвала в безобразията на прехода, нито с хората, които стоят зад проекта Слави. Дори смятам, че този проект е изцяло под контрола на олигархията и задкулисието. Моята кауза се нарича България и винаги ще се боря срещу тези, които осребряват патриотизма си във властта.“ \r\n\r\n \r\n\r\n \r\n\r\n   \r\n \n\t\t\t\t\t\t", "date": "2018.08.01", "title": "България сваля Борисов на 6-ти септември! Бареков се разграничи от БУНТА, в който го замесиха!"}
{"url": "http://www.bnews.bg/article/246198-daniya_zabrani_burkite", "text": "\n Забрана за носенето на покриващи лицето облекла, включително ислямски бурки и никаби, на обществени места влезе в сила в Дания, а поддръжници и противници на забраната влязоха в словесен сблъсък, предадоха Асошиейтед прес и БТА. \r\n\r\n Маркус Кнут от управляващата либерална партия \"Венстре\" каза, че облеклото, носено от някои консервативни мюсюлманки, е \"доста потискащо\". \r\n\r\n Саша Андерсен от активистката организация \"Парти ребълс\" планира демонстрация по-късно през деня срещу \"дискриминационната\" според нея мярка срещу малцинствена група. \r\n\r\n Забраната се отнася за покриващи цялото лице облекла като никаби, балаклави, маски за ски, лицеви маски и фалшиви бради, но не за защитни маски. От нея са изключени зимни облекла като шалове, а също костюми и маски, носени за карнавали или Хелоуин. \r\n\r\n При първо нарушение може да бъде наложена глоба от 1000 крони (156 долара). При повторно нарушение се предвижда по-висока глоба. При четвърто или по-нататъшно нарушение глобата стига до 10 000 крони. \r\n\r\n Протести срещу забраната са планирани за днес в столицата Копенхаген и град Орхус. \r\nПолицията каза, че протестиращите, които възнамеряват напълно да покрият лицето си на демонстрациите, няма да бъдат заплашени от глоби. Но ако участниците са маскирани по пътя към или от протестите, могат да им бъдат наложени глоби. \r\n\r\n В други европейски страни има подобни забрани. Властите казват, че те не са насочени конкретно срещу някоя религия. Мерките не включват забрана на шаловете, тюрбаните или традиционните еврейски шапчици. \r\n \n\t\t\t\t\t\t", "date": "2018.08.01", "title": "Дания забрани БУРКИТЕ! \r\n"}
{"url": "http://www.bnews.bg/article/246206-nevolite_na_deputata_kasabov_prodalzhavat_snimki", "text": "\n \r\n\r\n В начинанието по продажбата на возилото се бе влкючил дори и сайта на съпругата му, но видно от справка към днешна дата джипът все още е обявен за продан.Нещо повече цената му дори е спаднала от 88 000 лв. на 85 000 лв. \r\n\r\n Бивши колеги на депутата разказват, че той често се хвалел пред колежки от кабеларката, в която се изявява и като водещ и дори им позволявал да си направят снимки с лъскавото возило. \r\n\r\n Припомняме, че Касабов е придобил джипа през 2016 г. за 30000 лв., но сега го продава за почти тройно по-висока цена. Както се казва вероятно са го налегнали депутаски неволи на безпаричие. \r\n\r\n \r\n  \r\n \n\t\t\t\t\t\t", "date": "2018.08.01", "title": "Неволите на депутата Касабов продължават (СНИМКИ)"}
{"url": "http://www.bnews.bg/article/246165-dzhizasa_napira_da_snima_s_kukata", "text": "\n Благо Джизъса не ви ли прилича на Брад Пит?! Поне малко? Прилича или не, актьорът в него напира и излиза на светло! \"Синът Господен\" като нищо може да се окаже тайното оръжие на Димитър Митовски в новия му сериал \"Ускорение\". Именно в компанията на мастития продуцент на \"Под прикритие\" се озова бившият футболист през уикенда. Двамата, естествено, са на маса - не е тайна, че Митовски е по-разкрепостен и умело смесва бизнеса с купона, пише България днес. \r\n\r\n Двамата са по родното Черноморие, където активно текат снимките на \"Ускорение\", новия сериал на Митовски. Както \"България Днес\" първи писа, това ще е взривоопасна екшън поредица за нелегални автонадбягвания, секси жени и големи пари. Контактите на Джизъса далеч не спират с Митовски - футболистът позира за снимка и с Мариан Вълев-Куката. Той, заедно с Александър Сано-Среброто, е сред главните герои в \"Ускорение\". За да раздразни феновете до краен предел, Джизъса не обяснява като човек какво прави на снимачната площадка до Куката. Вместо с думи си служи с картинки - и пуска картинка на филмова клапа. Което всички знаят какво означава - Джизъса ще има малка роля! Това няма да е първата актьорска изява на бившия футболист. Припомняме, че той се появи с малка, но ефектна роля в друг БГ сериал - \"Столичани в повече\". \r\n\r\n Носеше се слух, че Джизъса буквално изнудил Любо Нейков за огромен хонорар от сорта на 50 бона за епизодично появяване. По това време Благо още беше заедно с Есмер и я глезеше супермного, купуваше й обувки по 5 хиляди долара, водеше я на ултраскъпи екскурзии в Дубай за по 20 бона... \r\n\r\n Благо, давай! Чакаме номинация за „Оскар“! \r\n \n\t\t\t\t\t\t", "date": "2018.08.01", "title": "Джизъса напира да снима с Куката"}
{"url": "http://www.bnews.bg/article/246182-patni_tapi_v_sofiya_vizhte_kade_i_zashto", "text": "\n Промени в движението се въвеждат от днес в София, заради ремонта по \"Граф Игнатиев\", съобщи Столична община.  \r\n\r\n До 9 август се забранява влизането на пътни превозни средства по ул. „6-ти септември” в участъка от ул. „Граф Игнатиев” до ул. „Ген. Паренсов” и през кръстовището ул. „Граф Игнатиев” - ул. „6-ти септември”.  \r\n\r\n Променя се посоката на движение на пътни превозни средства - ул. „6-ти септември” става с двупосочно движение в участъка от ул. „Хан Крум“ до ул. „Граф Игнатиев”. \r\n\r\n Закриват се местата за почасово платено паркиране и местата в режим на платено паркиране „служебен абонамент” по ул. „6-ти септември” от ул. „Ген. Паренсов” до ул. „Граф Игнатиев”. \r\n\r\n До 15 август се забранява влизането на пътни превозни срдества по ул. „Граф Игнатиев”, в участъка от ул. „Георги Раковски” до ул. „6-ти септември”.  \r\n\r\n От 3 август до 30 септември се забранява влизането на пътни превозни средства по ул. „Граф Игнатиев”, в участъка от ул. „6-ти септември” до ул. „Цар Шишман”. При изпълнение на строително монтажните работи ще се осигури пешеходна проходимост в зоната на строителните площадки, с широчина от 1.50м. \r\n\r\n От 10.08.2018 г. до 31.08.2018 г. се забранява влизането на пътни превозни средства по ул. „Георги Раковски”, в участъка от ул. „Хан Крум” до ул. „Ген. Гурко”, като се осигури преминаването на автомобили през кръстовище ул. „Георги Раковски” - ул. „Стефан Караджа”. \r\n\r\n Закриват се местата за почасово платено паркиране и местата в режим на платено паркиране „служебен абонамент” за времето и мястата посочени по горе.. \r\n\r\n От 10.08.2018 г. до 31.08.2018 г.се променя маршрутът на тролейбусна линия № 9 – в посока пл. Сточна гара – от тунела при Национален дворец на културата направо по бул. «Васил Левски» до пл. «Сточна гара» и обратно по бул. «Васил Левски» до кино Одеон и по маршрута си до ж.к. «Борово». Тролейбусите ще спират на всички съществуващи спирки по променения участък от маршрута.  \r\n\r\n Във връзка ремонта на бул. „Васил Левски“ от бул. „Граф Игнатиев“ до бул. „Цар Освободител“ се въвеждат промени в организацията на движение. \r\n\r\n До полунощ на 3 август се забранява влизането на пътни превозни средства по източната половина от пътното платно на бул. „Васил Левски”, между ул. „Граф Игнатиев“ и ул. „ген. Гурко“ и между ул. „ген. Гурко“ и бул. „Цар Освободител“. Движението на пътни превозни средства ще се извършва двупосочно в западната половина от пътното платно на булеварда в същия участък. \r\n\r\n Закриват местата за почасово платено паркиране по бул. „Васил Левски” на 50 м преди ул. „Проф. Н. Михайлов“ в посока ул. „Ген. Гурко”; \r\nпо бул. „Васил Левски” от ул. „Граф Игнатиев“ до ул. „Юри Венелин“. \r\n\r\n Въвежда се промяна в режима на работа на светофарните уредби на следните кръстовища: бул. „Васил Левски” - ул. „Граф Игнатиев“ - бул. „Патриарх Евтимий”, бул. „Васил Левски” - ул. „Ген. Гурко“, бул. „Васил Левски” - бул. „Цар Освободител“; \r\n\r\n Превозните средства от системата на градския транспорт, преминаващи през участъка, ще се движат по променени маршрути. \r\n\r\n Автобусите по линия № 9 – в посока ул. «Ген. Гурко» ще се движат по скъсен маршрут до бул. «Евлоги и Христо Георгиеви», надясно по бул. «Цар Освободител», надясно по бул. «Васил Левски», надясно по ул. «Шипка» и по маршрута си до Автобаза Искър; \r\nАвтобусните от линия № 84 - в посока ул. Ген. Гурко ще се движат по скъсен маршрут от пл. Орлов мост до моста при стадион «Васил Левски». В посока летище София Терминал 2 – от моста на Стадион «Васил Левски наляво» по бул. «Евлоги и Христо Георгиеви», надясно по бул. «Цариградско шосе» и по маршрута си;  \r\n\r\n Автобусите от линия № 94 – в посока СУ «Св. Климент Охридски» ще се движат по следния маршрут от бул. «Черни връх», надясно по бул. «Евлоги и Христо Георгиеви» до пл. Орлов мост, обратен завой по бул. «Евлоги и Христо Георгиеви» до бул. «Черни връх» и по маршрута си до Студентски град; \r\nАвтобусните от иния № 184 - в посока ул. «Ген. Гурко» ще се движат по скъсен маршрут от пл. «Орлов мост» до моста при стадион «Васил Левски». В посока летище София Терминал 1 – от моста на стадион «Васил Левски наляво по бул. «Евлоги и Христо Георгиеви», надясно по бул. «Цариградско шосе» и по маршрута си.  \r\n\r\n Нощна автобусна линия 2 - не се променя, като преминава през ремонтния участък с автомобилите; \r\nМаршрутите на тролейбусни линии №№ 1, 2, 5 и 8 не се променят; \r\nАвтобусите по линии 9, 84, 94 и 184 ще спират на всички съществуващи спирки по променените маршрути. \r\nРазкрива се временна еднопосочна спирка на бул. «Цар Освободител» на 50.00 метра от пл. Орлов мост за автобусна линия № 9. \r\n \n\t\t\t\t\t\t", "date": "2018.08.01", "title": "Пътни ТАПИ в София! Вижте къде и защо… "}
{"url": "http://www.bnews.bg/article/246201-ognen_ad_na_trakiya_avtomobil_e_izpepelen_ima_i_obarnat", "text": "\n Автомобил гори на 330-ия км на автомагистрала \"Тракия\" в посока София, сигнализира читател на TrafficNews.bg. Пушеците се издигат високо над пътя. Засега не е ясно какво точно се е случило и има ли пострадали хора. \r\n\r\n Още новини от страната ще намерите тук \r\n\r\n Километрична колона от автомобили се е образувала на автомагистрала „Тракия“ след отбивката за Карнобат, в посока Бургас, информира пък \"Фокус“. \r\n\r\n На 10 км от горящия автомобил, но в посока Бургас пък, има обърнат камион. Движението е затруднено, на мястото вече има полиция. \r\n \n\t\t\t\t\t\t", "date": "2018.08.01", "title": "Огнен АД на Тракия! Автомобил е изпепелен, има и обърнат… "}
{"url": "http://www.bnews.bg/article/246218-prolivni_valezhi_predizvikaha_navodneniya_i_vzeha_zhertva_v_rumaniya", "text": "\n Проливни валежи предизвикаха наводнения в Румъния. 70-годишна жена загина, след като къщата ѝ е била отнесена от придошли води в окръг Хунедоара. \r\n\r\n Любителски видеа са заснели водната стихия и в полите на средновековния замък на Дракула. \r\n\r\n Разрушени са пътища, активирали са се свлачища, наводнени са къщи.  \r\n\r\n Обилните валежи затрудниха движението и в някои от големите градове. \r\n\r\n През изминалата нощ пожарникари са изпомпвали вода от стотици наводнени жилища и мазета. В североизточния окръг Нямц властите са евакуирали временно няколко души заради опасност от наводнения. \r\n\r\n Властите издадоха предупреждение за опасни метеорологични условия в 66 населени места в 25 окръга. Те съветват хората да не се приближават до бреговете на реки и да не прекосяват бързо течащи води. \r\n \n\t\t\t\t\t\t", "date": "2018.08.01", "title": "Проливни валежи предизвикаха наводнения и взеха жертва в Румъния"}
{"url": "http://www.bnews.bg/article/246194-razchistvat_smetki_19_mafiotski_ubiystva_v_sarbiya", "text": "\n \"Класическа засада\"  - така нарича белградската преса убийството на известния адвокат Драгослав Огнянович (57). Но аудиторията вече знае какво означава това на мафиотски жаргон - само за тази година това е деветнайстата жертва на ожесточената война на престъпните групи в Сърбия. Адвокатът бе застрелян пред жилището си в събота, а 26-годишният му син беше прострелян в ръката. До този момент няма арестувани за престъплението! \r\n\r\n Огнянович бе известен, не само сред адвокатските среди. В началото на 2000 г. той беше част от юридическия екип, защитавал бившия сръбски президент Слободан Милошевич пред Международния трибунал за Югославия в Хага. И не само...през последните години някои от най-видните лица от сръбския подземен свят присъстваха в клиентския му списък. Вероятно и заради това убийството предизвика едноседмична стачка на адвокатската колегия в цялата страна. “Кой ще посмее сега да защитава лица, свързани с мафиотски групи или убийства?”, възмущава се пред ДВ известният адвокат Божо Прелевич, бивш заместник-министър на вътрешните работи на Сърбия и добавя: “Убийствата са ясно послание към правосъдието и адвокатите”. \r\n\r\n Следите към Черна гора \r\n\r\n Според свидетели, последното убийство също принадлежи към поредицата кървави саморазправи между две воюващи наркогрупи. Убитият адвокат Огнянович наскоро защитава пред съда Лука Бойович, един от най-известните сръбски мафиотски босове. Въпреки че в момента Бойович се намира в испански затвор, се предполага, че той продължава да управлява бизнеса си на Балканите. В последните години няколко души, които се опитаха да извършат покушение над него, бяха убити в Белград, включително и собствения му брат. \r\n\r\n Други участници в кървавата нарковойна са два клана, произлизащи от Шкаляри и Котор - две съседни селища в залива Котор в Черна гора. Техните сблъсъци се осъществяват най-вече по улиците на Белград, град, който все още се счита за крепост на организираната престъпност. Мнозина подозират, че те са замесени и в политиката, полицията и съдебната власт. От 124 убийства, свързани с мафията и регистрирани след 2012 г. от сръбската мрежа за разследвания и корупция (KRIK), само 9 са разкрити до този момент. В други 87 случая няма дори заподозрени. \"Не забравяйте, че една от страните в тази мафиотска война има откритата подкрепа на държавата\", публикува в Туитър  главният редактор на KRIK  Стеван Дойчинович. \r\n\r\n Президентът Александър Вучич управлява с желязна хватка Сърбия вече цели шест години. Най-големите медии се контролират до дупка, а опозиция почти не съществува. Именно затова свободата на печата и липсата на независима съдебна система са проблеми, многократно посочвани в докладите на Европейския съюз за напредъка на Балканите. \r\n\r\n Към тази тревожна картина се прибавя и още един аспект. Любопитна фотография запечата 20-годишния Данило Вучич, син на президента, забавляващ се на трибуните по време на Световното първенство в Русия. Необикновеното в случая е, че на снимката той е заобиколен от небезизвестни лица от престъпния свят, облечен в същата тениска с \"патриотичен\" надпис като техните. Именно поради това никой не повярва на твърденията на президента, че синът му се оказал случайно сред тези хора. Особено след като същото обкръжение от трибуните послужи за охрана на Вучич по време на официалното му встъпване в длъжност като президент през май месец миналата година. Тогава няколко демонстранти и журналисти бяха пребити... \r\n\r\n Извън контрол \r\n\r\n Престъпните лица от близкия кръг на Вучич до октомври 2016 бяха ръководени от Александър Станкович, който поддържаше тесни връзки с клана от Кавач. Същата година Станкович бе застрелян в Белград, отново в “класическа засада”. Преди това Станкович се ползваше с привилегията да остане на свобода в продължение на години, въпреки че му беше наложена присъда от почти шест години затвор за продажба на наркотици и опит за убийство. За да избегне влизането в затвора, той представи пред съда 12 различни медицински доклада, които да удостоверят, че здравословното му състояние не позволява пребиваване зад решетките. Междувременно Станкович бе многократно забелязан в трибуните по време на  футболните срещи на Партизан Белград. Всичко това би било възможно единствено чрез стабилни политически връзки на най-високо ниво. \r\n\r\n \"Сърбия затъва в наркотици и можете да видите, че същите престъпници гравитират непрекъснато около управляващата партия\", казва адвокат Прелевич. Мощната Сръбска партия на прогреса също е обвинена в раздаване на обществени поръчки и работни места на своите верни застъпници. \"Този  възел от престъпност, пари и политика унищожава страната и правната система\". \r\n\r\n Но дори и най-суровите критици на президента не се осмеляват да твърдят, че всъщност Вучич е доволен от многобройните мафиотски убийства, извършени в страната. Защото в крайна сметка човекът се опитва да си изгради благоприличен образ на политик, борещ се с престъпността. Но беззаконието, веднъж приведено в действие, се разпространява като рак, открит твърде късно, пише белградският футболен съдия Миодраг Мажич в Туитър. Няма как да го контролирате. \r\n \n\t\t\t\t\t\t", "date": "2018.08.01", "title": "РАЗЧИСТВАТ СМЕТКИ!  19 мафиотски убийства в Сърбия"}
{"url": "http://www.bnews.bg/article/246126-yana_na_petko_se_nablaska_sas_silikon_snimka", "text": "\n И съпругата на Петко Димитров - Яна, сложи изкуствени гърди \r\n\r\n Красавицата, която е с перфектно тяло се е решила на процедурата, след като роди второто си дете. За целта Яна се бръкна с малко повече от 10 бона. На въпрос на „България Днес“ дали и колко се е разкрасила в бюста, бившата хореографка на „Денсинг старс“ само се изсмя и затвори телефона. \r\nОт години Яна мечтае  за по-големи гърди, но поради факта, че досега професията й забраняваше изкуствени намеси заради състезателния период, в който се намираше, Димитрова не посягаше към скалпела. След като спря спортните танци стана треньор и направи собствена школа, красавицата роди две деца на бизнесмена Петко Димитров и реши, че след двете кърмения може да си позволи нов бюст. Снимката вижте  \r\n \n\t\t\t\t\t\t", "date": "2018.08.01", "title": "Яна на Петко се наблъска със силикон (Снимка)"}
{"url": "http://www.bnews.bg/article/246231-tramp_glavniyat_prokuror_na_sasht_tryabva_vednaga_da_spre_razsledvaneto_za_rusiya", "text": "\n Американският президент Доналд Тръмп призова министъра на правосъдието и главен прокурор на САЩ Джеф Сешънс да прекрати разследването за възможно съглашателство между хора от предизборната му кампания и Русия с цел повлияване на президентските избори през 2016 г., предаде Ройтерс. \r\nСлед няколко съобщения в Туитър, в които подложи на атака разследването на специален прокурор Робърт Мълър, Тръмп написа: \"Това е ужасяваща ситуация и главният прокурор Джеф Сешънс трябва да спре този манипулиран лов на вещици веднага, преди да е опетнил нашата страна още повече. Боб Мълър е тотално противоречив, а неговите 17 гневни демократи, които му вършат мръсната работа, са позор за САЩ!\". \r\n\r\n \r\n \r\n \r\n\r\n   \r\n \n\t\t\t\t\t\t", "date": "2018.08.01", "title": "Тръмп: Главният прокурор на САЩ трябва веднага да спре разследването за Русия"}
{"url": "http://www.bnews.bg/article/246196-parva_snimka_na_bremennata_totsa_koyato_zachenala_po_chudo", "text": "\n Миската е в 3-ия месец, крие новината от суеверие, но коремчето вече й личи. Мис България 2009 Антония Петрова е бременна в третия месец, научи „Галерия“ от сигурни източници. Блондинката и вторият й съпруг Ивайло Батинков  очакват първата си рожба догодина и макар все още да крият благата вест, пред най-близки споделили, че им се е случило чудо. \r\n\r\n  Оказва се, че причината миската да се раздели с първия си съпруг – руснака Александър Бередин, е била невъзможността й да забременее. Двамата с милионера обиколили всички светила в Русия и у нас, но никой не им дал надежда за бебе. \r\n\r\n  Няколкото неуспешни ин витро интервенции  смазали психически Антония и тя решила да сложи край на брака си с Бередин. Когато Петрова се запознава с Батинков, не му споменава за репродуктивните си проблеми. Само месец по-късно, четири положителни теста за бременност и потвърждение от двама специалисти, миската съобщава на Ивайло, че ще става татко. Моделката е убедена, че дължи чудото на  посещението си в музея на баба Ванга. Малко след като се запознали с Батинков, двамата се отбили край Рупите на път за Гърция. Именно тогава Антония се помолила за бебе. Близки до миската пък смятат, че всъщност Бередин е имал репродуктивни проблеми, а не Петрова. \r\n\r\n  Спонтанното забременяване на миската е и причината   толкова бързо да се оженят с Батинков. Двамата сключиха брак едва три месеца след запознанството си. Наскоро младоженците отпразнуваха 1 месец от сватбата с пътешествие до Истанбул. Миската се похвали и със снимки, на които умело крие коремчето с дамската си чанта. С малко повече въображение могат да се видят наедрелите й форми. До момента миската кара лека бременност и няма никакви оплаквания. Лекарите са я уверили, че няма проблеми да пътува, стига да се храни добре и да си почива повече. Снимката вижте  \r\n \n\t\t\t\t\t\t", "date": "2018.08.01", "title": "ПЪРВА СНИМКА на бременната Тоца, която заченала по чудо"}
{"url": "http://www.bnews.bg/article/246141-dzhuliana_gani_pokaza_novoto_si_gadzhe", "text": "\n Миската Джулиана Гани, която от няколко дни е в центъра на светските клюки, показа новия мъж в живота си, пише ексклузивно BLife. \r\n\r\n Моделката  официално обяви преди ден,  че се развежда със Станимир Ташев и днес вече нетърпеливо показа новото си гадже. \r\n\r\n „За всички злобни коментари по наш адрес! Ликувайте“, написа силиконката на страницата си във фейсбук под обща  снимка с фитнес инструктора Илиян Найденов. \r\n\r\n Не се знае как и кога е пламнала любовта между двамата. От известно време моделката вае перфектната си фигура по уникалната програма на Илиян - „Детокс 2.0 – убиецът на мазнини”. Красавицата наистина показа убийствена форма, след се подложи на 15-дневния детокс режим, но се оказва, че за сияйното й излъчване има принос и авторът на книгата-бестселър. \r\n\r\n Клюките носят, че Джулката се е решила на развод след множество лъжи и проблеми на битово ниво с бившия си, които тя не би искала да коментира, поне засега, когато изглежда по-влюбена от всякога. \r\n \n\t\t\t\t\t\t", "date": "2018.08.01", "title": "Джулиана Гани показа новото си гадже "}
{"url": "http://www.bnews.bg/article/246187-strashni_dalaveri_lasnaha_v_agentsiyata_za_hora_s_uvrezhdaniya", "text": "\n Страшни далавери лъснаха в Агенцията за хора с увреждания! Още през 2011 г. на Агенцията са платени почти 1,8 милиона лева за изготвяне на регистър за хората с увреждания, който е отчетен, че е готов през 2013 г. Публично известен факт обаче е, че такъв регистър не функционира. \r\n\r\n Много по обезпокоителни са мотивите за създаването на регистъра, тъй като към днешна дата те са още по крещящи и на практика доказват, че някой е усвоил милионите, но не си е свършил работата. \r\n\r\n Ето какво е записано в самия проект: \r\n\r\n Създаване на работеща единна, централизирана национална база данни за социално-икономическия статус на хората с увреждания и за институциите, заети с обслужването им. Данните за броя на хората с увреждания в България, обобщавани в АХУ, сериозно се различават в зависимост от използвания информационен източник: броят се движи от 265 хил. души (данни на НСИ), минавайки през около 500 хил. души (данни на АСП), до 650 хил. души (данни на НОИ), без да е ясна вътрешната структура на лицата от гледна точка на тип увреждане, възрастова структура, регионално разпределение, образователно и квалификационно равнище, трудов опит и т.н. \r\n\r\n Различните източници обслужват различни социални цели, целеви групи и подгрупи на хора с увреждания и, главно, институциите, поддържащи съответната база данни, които имат относително самостоятелно субсидиране от държавния бюджет. Всичко това затруднява процеса на администриране и финансиране на дейностите по интеграция на хората с увреждания. Получава се парадокс: от една страна разходите на бюджетни средства, насочени към задоволяване на потребностите на хората с увреждания, постоянно нарастват, а от друга – растат незадоволените потребности на хората с увреждания, увеличава се тяхното усещане, че обществото не им обръща нужното внимание даже и в случаите на съществуващи неотложни нужди. \r\n\r\n Никаква целева и ефективна политика относно социалния статус, съществуващите възможности за работа, социалното включване и рехабилитация на хората с увреждания в България не може да се реализира без познаване на техния точен брой, на структурирането на уврежданията по възраст, регион, вид, както и по всички останали аспекти от цялостната картина за хората с увреждания в България. АХУ счита липсата на национална база данни с пълна информация за хората с увреждания за основна трайно действаща слабост на текущия период. Ето защо главните усилия по проекта са насочени към създаване на Национална база данни, която да обслужва планирането и изпълнението на държавната политика за интеграция на хората с увреждания. \r\n\r\n Понастоящем в АХУ няма установени никакви информационно-управляващи системи, в т.ч. за броя на хората с увреждания в България. До 2007 г. Агенцията е използвала специализиран софтуер с ограничени възможности, с помощта на който се извършваха плащания на медицинските (техническите помощни) средства, предоставяни на хората с увреждания за сметка на държавния бюджет. Но даже и този софтуер показа важността и необходимостта от разполагане със съвременна информационна технология, която да дава бързи отговори на различни въпроси, да подпомага осъществявания контрол от страна на Агенцията. Изграждането на съвременна база данни ще позволи да се анализират индивидуалните нужди на лицата с увреждания, да се намери подобаващо се и необходимото по време решение за тяхното задоволяване при осигуряване на адекватно финансиране. \r\n\r\n Изпълнението на тази дейност включва: \r\n\r\n • Анализ на съществуващата информационна и статистическа осигуреност за хората с увреждания, в т.ч. в институциите от целевата група и сред основните заинтересовани страни. \r\n\r\n • Предложение за хармонизиране на съществуващите бази данни за хора с увреждания при сериозни разминавания и/или предложения за взаимно не противоречащо съществуване на базите данни, при обективна невъзможност за тяхното хармонизиране. • Разработване на методи за събиране на информация за хората с увреждания по изградена система от променливи. \r\n\r\n • Методи и технология на въвеждане на събраната информация в базата данни по променливи величини за оценка на състоянието на хората с увреждания и нейната обработка за нуждите на политиките и интервенциите за работа с хората с увреждания. • Пилотно тестване на системата чрез първоначално събиране на информация за събраните променливи, тяхното вкарване и обработване от базата данни. Изпълнението на дейност 1 ще бъде възложено на външен изпълнител след провеждане на конкурс и подписване на договор за обществена поръчка.  \r\n\r\n 2. Изграждане на система за мониторинг и оценка на провежданата държавна политика за работа с хората с увреждания и нейното финансиране Функциите по всеобщ мониторинг, поверени на АХУ, се затрудняват от факта, че няма унифицирана система за събиране, обработка, обмяна и анализ на информационни потоци между АХУ и другите участници в процеса. Всяка институция, отговаряща за части от общия процес, поддържа своя собствена система за мониторинг, но в действителност няма обобщена информация за броя на лицата с увреждания, получили помощ от държавния бюджет, за начина и ефективността на задоволяване на техните нужди, за това на какво равнище и чрез какви организации се предоставят социални помощи и услуги на лицата с увреждания и какво на практика се получава от тях. С оглед на изпълнението и прилагането на най-добрите практики на ЕС по социално включване на хората с увреждания в проекта се предвижда разработка, изграждане и тестване на система за мониторинг за ефективно (с най-малко разходи) задоволяване на нуждите за социално и трудово включване на хората с увреждания на национално, областно и местно (общинско) равнище, в т.ч. институционалните структури, общините, неправителствените стопански и нестопански организации на и за хората с увреждания. \r\n\r\n Мониторингът ще се осъществява чрез наблюдение на измененията в предварително определени и утвърдени променливи величини за оценка на състоянието на хората с увреждания. Достигането на определени стойности на промяна се разглеждат като предпоставка да се направи оценка на изпълнението на съответна политика, програма и т.н. Оценката основно ще се прави в следните направления: \r\n\r\n - обвързаност на целите на съответните финансирания с национални и регионални потребности и приоритети, както и с изискванията на Европейския съюз; \r\n\r\n - ефикасност, която изразява отношението между постигнати дългосрочни и средносрочни ефекти и непосредствени резултати с помощта на вложените ресурси (най-вече финансови); - ефективност, която се изразява в сравняване на планирани с реални дългосрочни и средносрочни ефекти, както и с непосредствени резултати; - полезност, която се изразява в отговор на въпроса: доколко политиката, финансирането и т.н. са били полезни за хората с увреждания; \r\n\r\n - устойчивост, която се изразява в измерване на средносрочния и дългосрочния ефекти от съответната политика и финансиране, както и възможностите за продължаване на дейностите след приключване на определено финансиране или програмен цикъл. \r\n\r\n Тази дейност включва: \r\n\r\n • Анализ на информационната среда за мониторинг и оценка, която съществува в институциите и организациите от целевата група, правещи и реализиращи политики за хората с увреждания. \r\n\r\n  • Изготвяне на предложения за интеграция, хармонизация, съвместимост и допълване на различните системи за мониторинг и оценка. • Разработване на система от първични и вторични променливи за мониторинг и оценка, които да отчитат планираните и отчетните параметри на провежданите политики за работа с хората с увреждания. \r\n\r\n  • Разработване на методология за събиране, въвеждане, обработване и актуализиране на информацията за нуждите на мониторинга и оценката. • Разработване на методология за събиране, въвеждане, обработване и актуализиране на сравнителна информация. \r\n\r\n  • Тестване на системата с данни от действащи към момента на изпълнението политики и интервенции. Изпълнението на дейност 2 ще бъде възложено на външен изпълнител след провеждане на конкурс и подписване на договор за обществена поръчка.  \r\n\r\n И после се чудят управляващите защо майките на деца с увреждания протестират? Защото не само, че системата ни убива, а заедно с крадливата изпълнителна власт ни убиват по особено жесток и мъчителен начин. Ако имате здрави нерви цялата документация по тази крупна далавера можете да прочетете на  \r\n \n\t\t\t\t\t\t", "date": "2018.08.01", "title": "Страшни далавери лъснаха в Агенцията за хора с увреждания!"}
{"url": "http://www.bnews.bg/article/246191-ogromna_tragediya_zhertvite_na_pozhara_v_gartsiya_stavat_vse_poveche", "text": "\n Броят на загиналите при пожарите в Гърция се увеличават, съобщи в. „Катимерини”. Официално те са 76 души. \r\n\r\n Телата на още двама загинали бяха намерени във водите край Атина, но все още остава неясно дали смъртта им е настъпила вследствие на пожарите. \r\n\r\n В неизвестност са осем души. \r\n\r\n Междувременно екологични организации направиха оценка и заявиха, че пожарът в Мати е най-смъртоносният в историята на Гърция. \r\n\r\n Председателят на основната гръцка опозиционна партия „Нова Демокрация Кирякос Мицотакис отправи критики към премиера Алексис Ципрас, че няма оставки заради пожарите. \r\n\r\n От своя страна Ципрас обеща, че държавата ще разследва причините за огромния пожар. \r\n \n\t\t\t\t\t\t", "date": "2018.08.01", "title": "ОГРОМНА трагедия: Жертвите на пожара в Гърция стават все повече…"}
{"url": "http://www.bnews.bg/article/246190-forumite_zavryaha_karolev_skriy_si_alopetsiyata_s_burka_shte_te_poznaem_po_prostotiyata", "text": "\n \r\n\r\n Първа се изказа Галина Накова, която написа под снимка на Каролев: \r\n\r\n „Продължавам с коафьорираните кратуни в телевизора. А па тоя, агент \"Камен\" е с алопеция. При него му се е скапала дегизацията. Абе, Каролев, има моливчета, има цветни спрейове за коса, що така си се занемарил, бе, обедня ли?!“. \r\n\r\n \r\n\r\n „Акутната алопеция е свързана с дегенеративни проблеми и прогресиращо оглупяване“, \r\n\r\n „Световно известен шарлатанин“, \r\n\r\n „Кърлеж го е смукал негодника...“, \r\n\r\n „Отгоре на всичко е и пелтек.Не го ли е срам да се показва по телевизията. Да вземе да си сложи бурка. Ние по глупостите ще го познаем“, \r\n\r\n „Интересен екземпляр. Също Спайдърмен, но от прикритите. Нямаше го 2000 г. октомври-февруари 2001г, когато се пишеше икономическата програма на \"Симеон Велики Премиерски\".Той тогава още разпускаше в казината в Мадрид. Беше голямо шоу- преебателите на банко…“, „Ами Галка,на празен плевник,покрив не му трябва!“, \r\n\r\n „Кога магаре ръфа тиква --същата прическа!“, са само малка част от коментарите по повод нелепия вид на налудничавия агент Камен. \r\n \n\t\t\t\t\t\t", "date": "2018.08.01", "title": "Форумите завряха: Каролев, скрий си алопецията с бурка, ще те познаем по простотията!"}
{"url": "http://www.bnews.bg/article/246192-fibank_otnovo_e_generalen_sponsor_na_mezhdunarodniya_dzhaz_festival_v_bansko", "text": "\n От 4 до 11 август в джаз столицата на Източна Европа – Банско, ще се проведе най-голямото лятно музикално събитие в България, посветено на джаз музиката: 21-вия Международен Джаз Фестивал. \r\n\r\n Благодарение на подкрепата на Първа инвестиционна банка концертите на площад „Никола Вапцаров“ в град Банско отново ще бъдат със свободен вход. По този начин всички присъстващи ще могат да се насладят безплатно на изпълненията на едни от най-талантливите джаз музиканти от цял свят. \r\n\r\n Част от звездите на сцената в Банско тази година ще бъдат: Васил Петров и Ангел Заберски бенд, Камелия Тодорова и музиканта Станислав Арабаджиев, Петя Буюклиева и Биг Бенд Благоевград, Рут Колева, Лиса Симон, джаз-поп групата „Мат Бианко“, както и още много други популярни изпълнители. \r\n\r\n На 10-и август 2018 г. Fibank организира традиционен стилен коктейл с гурме специалитети за свои дългогодишни клиенти, партньори и приятели, който ще се състои в Кемпински Хотел Гранд Арена Банско. Специално за гостите на банката на живо ще свирят британската група Дейвид Дауер Трио, като на събитието Първа инвестиционна банка е подготвила и още куп приятни изненади за своите гости и приятели. \r\n \n\t\t\t\t\t\t", "date": "2018.08.01", "title": "Fibank отново е генерален спонсор на Международния джаз фестивал в Банско"}
{"url": "http://www.bnews.bg/article/246193-borisov_se_bie_v_gardite_balgariya_tsafti_vie_nishto_ne_razbirate", "text": "\n \"Приходните агенции работят добре, добър е бюджетният излишък, така че ще можем да „затворим“ добре годината и с направените разходи и да преизпълним плана – това поне към полугодието имаме\". Това заяви премиерът Бойко Борисов в началото на редовното заседание на кабинета в сряда, съобщава БГНЕС. \r\n\r\n Премиерът отчете, че службите работят добре в борбата с контрабандата и най-материалният израз на това са приходите в бюджета. \r\n\r\n По данни на представител на Министерството на финансите, оповестени в отговор на въпрос на премиера, излишъкът в бюджета с натрупване към края на юли 2,023 млрд.лева, а за юли - 309,9 млн.лева. \r\n\r\n \"Знаете преди година и нещо, като поехме управлението, имаше 3,7 дефицит, маса плащания без обезпечения и рекорден нисък външен дълг от 24%\", заяви премиерът и отбеляза, че тази информация е за тези, които казват, че правителството е задължило държавата и следващите поколения. То е точно обратното, подчерта Борисов, цитиран от БТА. \r\n \n\t\t\t\t\t\t", "date": "2018.08.01", "title": "Борисов се бие в гърдите! България ЦЪФТИ, вие нищо не разбирате…  "}
{"url": "http://www.bnews.bg/article/246180-kod_dazhd", "text": "\n Днес отново на много места в страната ще се развива купесто-дъждовна облачност. \r\n\r\n Ще има краткотрайни валежи, в следобедните часове с гръмотевици. Остават и условията за градушки. Ще духа слаб до умерен вятър от север-североизток. Максималните температури ще са предимно между 28° и 33°, в София - около 28°. \r\n\r\n Над Черноморието ще преобладава слънчево време с временни увеличения на облачността и на места ще превали и прегърми. Ще духа слаб до умерен вятър от север-североизток. Максималните температури ще са 28°-30°. Температурата на морската вода е 25°-27°. Вълнението на морето ще бъде 1-2 бала. \r\n\r\n Над планините ще се развива купесто-дъждовна облачност и ще има краткотрайни валежи с гръмотевици, на отделни места ще са значителни по количество. Ще духа до умерен, предимно източен вятър. Максималната температура на височина 1200 метра ще е около 23°, на 2000 метра – около 16°. \r\n\r\n През следващите дни въздушният пренос над страната ще бъде от изток-североизток. Температурите ще останат без съществена промяна. \r\n\r\n В четвъртък и петък все още ще има превалявания, главно в западната половина от страната. Първия ден ще са на повече места, в следобедните часове временно ще са интензивни, в отделни райони значителни по количество. \r\n\r\n Втория ден ще са на по-малко места, по-интензивни ще са главно в планините и планинските райони. Преди обяд над Източна България ще бъде предимно слънчево. През почивните дни и в началото на следващата седмица вероятността за валежи намалява още. Ще бъде слънчево с временни увеличения на облачността. \r\n \n\t\t\t\t\t\t", "date": "2018.08.01", "title": "КОД: Дъжд! "}
{"url": "http://www.bnews.bg/article/246181-uzhas_na_borda_patnicheski_samolet_se_razbi_85_dushi_sa", "text": "\n Около 85 души са ранени при разбиването на самолет на компанията \"Аеромексико\" малко след излитането му от мексиканския щат Дуранго на път за столицата град Мексико, предадоха Ройтерс и Асошиейтед прес. \r\nВ болница са приети 49 души, като двама от тях са в критично състояние, съобщи губернаторът на Дуранго Хосе Аиспуро. На борда на самолета Ембраер 190 е имало 97 пътници и четирима души екипаж, пише БТА. \r\nСпоред Аиспуро в момента на излитането самолетът е попаднал в силна градушка и е бил подложен на мощно въздушно течение, отбелязва Франс прес. \r\n \n\t\t\t\t\t\t", "date": "2018.08.01", "title": "УЖАС на борда: Пътнически самолет се разби, 85 души са… "}
{"url": "http://www.bnews.bg/article/246186-mvr_spira_vsichki_grazhdani_sas_zabrana_da_vlizat_v_shengen", "text": "\n От днес България ще отказва влизане и пребиваване на своя територия на граждани на трети страни, за които има сигнал в Шенгенската информационна система. Това става възможно след решение, прието от Съвета на ЕС, относно прилагането на оставащите разпоредби от Шенгенското законодателство за България и Румъния. \r\n\r\n Отказът за допускане на българска територия ще бъде прилаган в случай, когато гражданин на трета страна, за когото една или повече държави членки на ЕС са въвели в ШИС забрана за неговото влизане/пребиваване в шенгенското пространство, се яви на българско ГКПП. \r\n\r\n Граждани на трети страни, които се намират във вътрешността на страната без надлежно разрешително за пребиваване, за които се установи, че имат наложен „отказ за влизане”, ще бъдат извеждани от националната ни територия от компетентните български власти. \r\n\r\n ШИС е най-широкомащабната информационна система в Европа, с най-много крайни потребители и се явява най-ефективната компенсаторна мярка в пространството на свободно движение на лица. България, като държава членка на ЕС и ШИС, ще има задължението да въвежда своите национални забрани под формата на сигнали по чл. 24 от Регламента за ШИС II, както и да изпълнява забраните, наложени от останалите 29 държави членки. Това e едно от фундаменталните достижения на Шенгенското законодателство, което гарантира сигурността на общата територия чрез взаимно признаване и изпълнение на забраните за влизане, издадени от държавите членки. \r\n \n\t\t\t\t\t\t", "date": "2018.08.01", "title": "МВР СПИРА всички граждани със забрана да влизат в Шенген!"}
{"url": "http://www.bnews.bg/article/246183-skandalno_ot_mrezhata_obshtinski_savetnik_ot_gerb_glasuva_s_chuzhda_samolichnost", "text": "\n За скандален случай сигнализира общинският съветник от Бургас Живко Табаков. В официалната си страница във Фейсбук той посочва, че от ГЕРБ правят нарушения и се гласува не според правилата в местния им парламент. \r\n\r\n Ето какво пише Табаков (без редакторска намеса): \r\n\r\n Дръзко и мерзко: Днес общински съветник от #ГЕРБ си позволи да гласува от компютъра на свой съпартиец, който нито тялом, нито духом присъстваше в залата. Ето как се взимат важните решения за Бургас! Едното виновно лице носи името Красимира Маркович, за другото можем само да гадаем... \r\n#Поръчител+#Извършител=#безСъвестници \r\n#ОбщинскиНеСъвет \r\n\r\n \r\n \n\t\t\t\t\t\t", "date": "2018.08.01", "title": "СКАНДАЛНО от мрежата: Общински съветник от ГЕРБ гласува с чужда самоличност!"}
{"url": "http://www.bnews.bg/article/246188-pomnite_li_tantsyorkata_medarova_vizhte_kakvo_poiska_ot_aresta", "text": "\n 21-годишната пловдивчанка Габриела Медарова, която първоначално попадна в ареста, след като блъсна 10 паркирани коли, а скоро след това и заради нанасяне на телесна повреда, проговори пред журналистите днес. \r\n\r\n \"Осъзнах грешките си, съжалявам!\", каза младата жена. \r\n\r\n 21-годишната бивша танцьорка заяви, че е преосмислила живота си. Два месеца и 16 дни зад решетките били достатъчни. Тя отказа да коментира дали би се извинила на момичето, което  удар в главата в музикален клуб. \r\n\r\n До този момент 21-годишното момиче има 4 обвинения – 3 от тях са свързани с катастрофата – за нарушаване правилата за движение и употреба на алкохол и наркотици при сядане зад волана. \r\n\r\n Четвъртото обвинение е за лека телесна повреда по хулигански подбуди, след като през май удари друго момиче в дискотека. Тогава защитата ѝ обясни, че Медарова е била на силни лекарства и ударът е станал случайно. \r\n\r\n Днес Медарова обжалва ареста си.  \r\n \n\t\t\t\t\t\t", "date": "2018.08.01", "title": "Помните ли танцьорката Медарова? Вижте какво поиска от ареста! "}
{"url": "http://www.bnews.bg/article/246189-pirogov_tarsi_dariteli_na_krav_lekarka_e_v_mnogo_tezhko_sastoyanie", "text": "\n Болница \"Пирогов\" организира кръводарителска акция за лекарка от лечебното заведение, която е в изключително тежко състояние след падане от висок етаж в София. \r\n\r\n Университетската болница за спешна помощ се нуждае от кръв и кръвни продукти както за нея, така и за други пациенти. \r\n\r\n Недостигът е осезаем, пишат от лечебното заведение в прессъобщение. \r\n\r\n Инициативата за акцията е на служители на болницата, които имат подкрепата на директора си и директора на Националния център по трансфузионна хематология. \r\n\r\n Към пироговци, които даряват кръв, може да се присъедини всеки желаещ на 6 август, понеделник, от 17 до 19 ч. в зала \"Проф. Емил Таков\" (рапортната зала на травматологичния комплекс) на втория етаж в столичната болница. \r\n\r\n Кръводарителите трябва да са клинично здрави, да не са приелмали лекарства в деня на кръводаряване, да не са дарявали кръв през последните 3 месеца и да носят в себе си документ за самоличност. \r\n \n\t\t\t\t\t\t", "date": "2018.08.01", "title": "Пирогов търси дарители на кръв! Лекарка е в много тежко състояние!"}
{"url": "http://www.bnews.bg/article/246179-bedstvenoto_polozhenie_v_chepelare", "text": "\n Свлачища и затворени пътища след пороите на няколко места в страната. Обявеното вчера бедствено положение в Чепеларе също остава. \r\n\r\n Огромно скално свлачище затвори пътя за село Забърдо и Чудните мостове. Преляла река разруши главния път Кричим – Девин. \r\n\r\n Придошлите води заляха и разрушиха частично и пътя 3 км преди с. Михалково. Пътят за с. Осиково ще се ремонтира с дни. \r\n\r\n Усложнена е обстановката и в Тетевенско след като свлачища затвориха няколко пътища. В района още се борят с щетите с продължаващите поройни дъждове. \r\n\r\n В с. Градежница, където водата излезе от каналите, тежка техника разчиства и подкопава отводнителните канали. \r\n \n\t\t\t\t\t\t", "date": "2018.08.01", "title": "Бедственото положение в Чепеларе!"}
{"url": "http://www.bnews.bg/article/246185-neopisuema_tragediya_ot_pleven_roditeli_tarsyat_prichinite_za_smartta_na_novorodenoto_si_dete", "text": "\n Бебето се родило със синдром на Даун на 3 юни в болницата в Плевен. \r\n\r\n „По време на бременността не бяха направени всички изследвания, които трябва да бъдат направени. Препоръча ни се изследване, което не можехме да си позволим – за 1200 евро. Останалите изследвания, гинекологът ни увери, че те са игра на тото, в смисъл каквото и да покажат няма да е точно”. \r\n\r\n Това разказва майката на бебето Галя Горчева, предава NOVA. \r\n\r\n Гинекологът й обяснил, че въпросното изследване се изпраща в чужбина и показва дали детето има генетични заболявания. \r\n\r\n 5 дни преди раждането родилката влиза в болница, тъй като при контролен преглед се видяло, че тоновете падат, а майката има контракции. \r\n\r\n „3-4 дни лекарят се чуди дали да го извади. На 2-ри през нощта решихме да се извади детето, да се направи секцио. Роди се Ванеска и казаха, че всичко е наред. Съмняваха се за генетично заболяване, но лечимо, не толкова страшно”, разказва Галя. \r\n\r\n Бебето било сложено в кувиоз, защото било родено преждевременно. Тогава лекарите казали на майката, че детето има 90% синдром на Даун. \r\n\r\n „Започнахме да четем в интернет за този синдром и видяхме, че 90% от тези деца имат проблем със сърцето. Започнахме да питаме дали е прегледана от кардиолог, увериха ни, че детето е напълно здраво и няма причина да викат кардиолог”, разказа още Галя Горчева. \r\n\r\n „Извадиха я от кувиоза. Чакаха да наддаде до 2,200, за да я пратят в дом Майка и дете”, разказва майката. \r\n\r\n „Единият лекар ни каза, че като наддаде 2,200 ще го преместят в дом за медикосоциални грижи, други казваха, че до 2,500. Случайно видях, че има висока кръвна захар. Никой не ни информира за това нещо”, разказа бащата Владимир Врачански. \r\n\r\n Родителите настоявали за преглед при кардиолог, но докторите им казали да не бързат. \r\n\r\n „16 дни беше при тях – първо във втора база, после в дом Майка и дете. Видяхме, че диша тежко, казаха ни, че е нормално за недоносените деца. След това я изписаха. Обадихме се на джипито, която дойде още на следващия ден. Каза, че не е нормално да диша така това дете. Веднага се обадихме на кардиолог”, разказа майката. \r\n\r\n Още преди да стигнат до кардиолога обаче детето починало. Родителите още чакат резултатите от аутопсията.  \r\n\r\n „По-показания на лекарите детето е било с добри показатели, няма никакъв порок на сърцето. Изписано е от болницата здраво, но със синдром на Даун. След това е изписано и от дома за медикосоциални грижи. За съжаление е починало вкъщи, но въпреки това ние сме свикали ОКК”, заяви пиарът на болницата Момчил Цветков. „Раждането си е протекло нормално, детето е било леко недоносено, нямало е никакъв проблем със сърцето му, лекарите са го преглеждали многократно”, заяви Цветков. \r\n\r\n „Няма достатъчни данни да се изкажа медицински. Грешките, когато ги има, трябва да показват, за да бъдат елиминирани”, заяви Мирослав Ненков, бивш министър на здравеопазването. „От друга страна моята гилдия е сочена с пръст каквото и да стане. Това пречи на честното отношение на моята гилдия към нашите си грешки. Това е порочен кръг, много неприятен”. \r\n\r\n „В момента нямаме стандарт по акушерство и гинекология и никога, дори когато сме имали, там не сме имали фетална морфология – изследванията, които показват дали плода има генетични увреждания. Грехота е в 21 век ние да говорим, че е нормално да се роди дете със синдром на Даун, още по ненормално е да казваме, че дете със синдром на Даун е здраво дете”, заяви Мария Петрова, специалист по медицинско право. \r\n \n\t\t\t\t\t\t", "date": "2018.08.01", "title": "Неописуема ТРАГЕДИЯ от Плевен: Родители търсят причините за смъртта на новороденото си детe"}
{"url": "http://www.bnews.bg/article/246220-balgariya_v_edna_snimka_trotoari_v_pancharevo_sa_totalno_razrusheni_a_stolichna_obshtina_nehae", "text": "\n БиНюз се натъкна на неприятна снимка в групата във Фейсбук \"Забелязано в София\". На нея ясно се вижда напълно разрушен тротоар, а от описанието на снимката става ясно, че локацията е Панчарево.  \r\n\r\n Подигравателни коментари заваляха под фотоса, а госпожа Йорданка Фандъкова вероятно отново ще остане безучастна. \r\n\r\n Публикуваме част от коментарите на потребителите без редакторска намеса: \r\n\r\n \"Хирошима?\", пише Димитър Богданов. \r\n\r\n \"Това е от филма какво ще се случи на земята , ако изведнъж всички хора изчезнат\", гласи друг коментар. \r\n\r\n \"Какво,бе. Малко се е нагърчил релефа. Чудо голямо.\" \r\n\r\n \" Не се хвалете де, това и в центъра се среща\". \r\n\r\n Ние от БиНюз се обръщаме към Столична община: Това ли е представата ви за Европейска столица? \r\n\r\n \r\n \n\t\t\t\t\t\t", "date": "2018.08.01", "title": "България в една снимка! Тротоари в Панчарево са тотално разрушени, а Столична община нехае!"}
{"url": "http://www.bnews.bg/article/246102-lili_klyukarkata_pokaza_snimki_ot_pogachata_na_sina_si", "text": "\n Bалкият наследник на Лили се роди на 20 юни. Обичайно погачата се прави, след като бебето навърши 40 дни. В ритуала участват само жени. Лили не изневери на традицията и събра близки и приятелки в пловдивски ресторант, където да отбележат повода. \r\n\r\n Преди време тя разкри, че е имала репродуктивни проблеми, но е срещнала точните лекари, които са ѝ помогнали да се справи с предизвикателството. \r\n \n\t\t\t\t\t\t", "date": "2018.08.01", "title": "Лили Клюкарката показа снимки от \"погачата\" на сина си"}
{"url": "http://www.bnews.bg/article/246197-sasht_obmislya_25_danak_za_kitay", "text": "\n Съединените щати планират въвеждането на 25% вместо предлаганите първо 10% мита върху вноса на китайски стоки. \r\n\r\n Новите налози на стойност 200 млрд. долара може да бъдат обявени още днес. \r\n\r\n През юли администрацията на Доналд Тръмп заяви, че планира да обложи с 10% над 6000 вносни китайски продукти, в това число храни, минарели, стомана и алуминий. \r\n\r\n В началото на миналия месец Съединените щати въведоха 25-процентни мита върху стоки внос от Китай за 34 милиарда долара. Китай осъди новите мита и заплаши с ответни мерки. Вашингтон обвинява Пекин в нелоялни търговски практики, но според анализатори това е част от борбата между двете икономически сили за влияние на световната сцена. \r\n \n\t\t\t\t\t\t", "date": "2018.08.01", "title": "САЩ обмисля 25% данък за Китай"}
{"url": "http://www.bnews.bg/article/246090-tsveti_stoyanova_zaprilicha_na_koreyka_ot_plastichni_operatsii", "text": "\n Световната шампионка по художествена гимнастика Цвети Стоянова е заприличала на корейка от многото пластични операции. Цялата физиономия на смуглата красавица е променена до неузнаваемост, забеляза „Таблоид“. Днес няма и помен от момичето, което излизаше на терена и печелеше медал след медал. Напомпани устни, клъцнат нос и дръпнати очи, които й придават доста странен и нетипичен вид – на това е заприличала Цвети. Феновете на гимнастичката не спират да й се радват, че е жива след трагедията, но и да я критикуват, че е надминала фолк певиците по корекции. \r\n\r\n Повечето й почитатели са разочаровани от поведението й и това, че заложи на силикона, чалгата и деколтетата. Дори се е разделила с момчето, което не спираше да я подкрепя, въпреки всичко – Александър Любенов. \r\n\r\n Според критиците Цвети си слага и ботокс и се е пристрастила към пластичните операции. \r\n \n\t\t\t\t\t\t", "date": "2018.08.01", "title": "Цвети Стоянова заприлича на корейка от пластични операции"}
