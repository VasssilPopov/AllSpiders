{"url": "http://www.bnews.bg/article/259924-tv_alfa_sashto_udari_karakachanov_za_evtiniya_apartament_bayraktarov_prizova_siderov_da_poiska_ostavkata_na_koalitsionniya_si_partnyor_kakto_napravi_s_valeri_simeonov", "text": "\n Днес в предаването \"Неделник\" по ТВ \"Алфа\" гост бе журналистът Димитър Байрактаров, който разкри подробности около своето разтърсващо разследване срещу вицепремиера Красимир Каракачанов. \r\n\r\n Както вече стана ясно, Каракачанов също се е сдобил със супер луксозен апартамент на безценица и дори е основоположник на аферата \"Апартаментгейт\". \r\n\r\n В тази връзка, журналистът призова лидера на ПП \"Атака\" да поиска оставката на коалиционния си партньор Красимир Каракачанов така, както преди време поиска оставката на Валери Симеонов.  \r\n\r\n Репортажът, във връзка с разследването срещу познатия като Агент Иван от ДС (К. Каракачанов), бе излъчен на 30 март и събра стотици хиляди гледания в социалните мрежи.  \r\n\r\n Схемата с луксозния имот на Каракачанов е заменка, а експерти я определиха като \"кокошка за арабски кон\". В блок 43 в жк. Овча Купел 2 се е намирал старият апартамент на вицепремиера, който е бил наследство от неговите родители. Той е оценен на 114 000 лева. Димитър Байрактаров сподели, че лично е ходил до адреса, но на място е получил информация, че никой не обитава този апартамент. \r\n\r\n Журналистът сподели съмнения, че е извършена една симулативна сделка. Старият имот е бил заменен за новия луксозен мезонет, който е 210 квадратни метра, на две нива, разположен на прекрасно място в центъра на София и на 3, 4 минути пеша от Министерски съвет. \r\n\r\n Според твърденията на Каракачанов, той е доплатил 70 000 лева. Старият апартамент в Овча купел е оценен на 114 000 и по прости изчисления, прибавяйки 70 000 се получава 184 000 лева за новия луксозен имот. Това прави около €500 на квадратен метър. Фарсът обаче не свършва дотук. Мезонетът е ограден с огромна тераса, която е 118 квадратни метра.  \r\n\r\n Димитър Байрактаров заяви, че въпросната тераса не е описана в имотните декларации, но съществува. Той призова Прокуратурата да извърши тази проверка, защото като прибавим терасата, тогава цената пада на около €400 на квадратен метър. \r\n\r\n По справка на журналиста, сделките в същия район за много по-скромни апартаменти вървят в порядъка на 3, 4 пъти по- високи цени. \r\n\r\n \"Еднакъв ли е законът за всички? Ако едни господа подават оставки и биват проверявани от Прокуратура и КПКОНПИ, защо никой не проверява Красимир Каракачанов? Защо се наложи да излъча няколко пъти репортажа, за да се активират другите сайтове?\", запита Байрактаров. \r\n\r\n Гостът в студиото разкри, че заедно с колегата си Николай Бареков са подготвили подробен сигнал до Главния прокурор Сотир Цацаров. Той ще бъде внесен в Главна прокуратура на 22.04 (понеделник). \r\n\r\n \"Очакваме вече и министър председателя да реагира и се надяваме самия Каракачанов да има морала да подаде оставката си! Когато правихме това разследване, направихме счетоводна засечка в декларациите за публичност на имуществото. Оказа се, че през 2017 година, за да се сдобият с тази придобивка, Красимир Каракачанов и семейството му са били принудени да живеят с 213 лева на месец. Вие вярвате ли?\", коментира журналистът. \r\n\r\n Както стана ясно от разследването, през 2017 година вицепремиерът е направил пищна сватба на своята дъщеря. Остава да се чудим как се покрива масрафът на такова тържество с доходи от 213 лева месечно.  \r\n\r\n В декларация за публичност на имуществото Каракачанов декларира задължение от 35 000 лева към фирмата \"СОФТ МЕТАЛ\", осигурила му скъпата придобивка. В същото време не е декларирал конфликт на интереси. Това обстоятелство най- вероятно не е декларирано и пред НАП.  \r\n\r\n \"Колко хора знаят, че семейството на господин Сидеров живее под наем? Спрямо неговите колеги той винаги е бил коректен и лоялен. Ще припомня на господин Сидеров, че ТВ \"Алфа\" направи първото разследване за незаконните строежи на фирмата на Валери Симеонов \"СКАТ ТВ\", а аз завърших това разследване. Тези строежи, вместо за бъдат съборени, те са достроени. Как се случва така, на едно лице, заемащо висша длъжност да му се достроява незаконния строеж, а на други да бъдат съборени?\", запита в заключение Байрактаров. \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2019.04.21", "title": "ТВ \"АЛФА\" също удари Каракачанов за евтиния апартамент! Байрактаров призова Сидеров да поиска оставката на коалиционния си партньор, както направи с Валери Симеонов!"}
{"url": "http://www.bnews.bg/article/259919-politseyski_chas_v_shri_lanka_vlastite_spryaha_dostapa_do_sotsialnite_mrezhi", "text": "\n Правителството на Шри Ланка въведе вечерен полицейски час, който ще действа от 18:00 ч. местно време в неделя до 6:00 ч. местно време в понеделник, съобщава АФП. Мярката се предприема заради серията бомбени атаки в островната държава, взели най-малко 160 жертви. Сред жертвите има и 35 чужденци - американски, британски, холандски и португалски граждани. Според РИА Новости ранените са близо 360 души. Си Ен Ен съобщава за 560 пострадали. \r\n\r\n Властите в страната са спрели достъпа до социалните мрежи, съобщава Ройтерс. Вероятна причина за решението е да се спре масовата паника и разпространението на фалшиви новини за атаките. Все още никой не е поел отговорност за атаките. \r\n\r\n Общо осем взрива разтърсиха островната държава. Най-новата експлозия стана в северното предградие на столицата Коломбо - Оругодавата. Осмият взрив от серията атаки е бил извършен от камикадзе, съобщава АФП. Има три жертви - полицейски служители. Източник от силите на реда, пожелал анонимност, заяви, че атентаторът-самоубиец се е взривил, когато полицаите са влезли в къща в северно предградие на столицата Коломбо, за да извършат обиск. При ударната вълна се е срутил изцяло втория етаж на сградата и отломките са затрупали полицаите. \r\nПо обяд в неделя бомбена експлозия разтърси и малък хотел в южния столичен квартала Дехивала. Полицията съобщава за най-малко две жертви - полицаи. \r\n\r\n В столицата Коломбо в ранните часове на неделния ден бяха взривени три луксозни хотела - „Шангри Ла“, „Синамън гранд“ и „Кингсбъри“. Експлозии прогърмяха и в три католически църкви - \"Свети Антоний\" в столичното предградие Кочикаде, \"Свети Себастиан\" в Негомбо - северно от столицата и \"Цион\" в Батикалоа в източната част на острова. Властите предупредиха, че броят на загиналите и пострадалите вероятно се разминава, тъй като в църквите е имало огромно множество хора, отбелязващи Великден. Болниците са препълнени, а в районите на взривовете цари хаос. Достъпът до мястото на взривовете е блокиран. Има десетки екипи на полицията, пожарната и спешна помощ. \r\n\r\n Експлозиите са били координирани и са избухнали по едно и също време на няколко места на островната държава. Все още никой не е поел отговорност за атаките, които властите вече определиха като тероризъм. Изяснява се какво точно е предизвикало взривовете - нарочно поставени бомби или са били атентатори самоубийци. \r\n \n\t\t\t\t\t\t", "date": "2019.04.21", "title": "Полицейски час в Шри Ланка, властите спряха достъпа до социалните мрежи"}
{"url": "http://www.bnews.bg/article/259921-dvama_postradali_pri_katastrofa_v_blagoevgrad", "text": "\n Два автомобила се удариха в Благоевград и водачите им пострадаха леко. Пътният инцидент стана в 13.40 ч. на ул.\"Иван Михайлов\". \r\nДвете коли се движили една след друга в посока Радио-телевизионния център. \r\n\r\n 77-годишният водач на „Опел“, се изнесъл вдясно, за да направи неразрешен обратен завой пред Бюрото по труда. Тогава бил ударен в предната лява врата от „Форд“ с 42-годишен водач. При удара водачът на „Форд“–а напукал с глава предното стъкло. \r\n\r\n И двамата водачи са пострадали, в момента им се правят изследвания в МБАЛ-Благоевград. \r\n \n\t\t\t\t\t\t", "date": "2019.04.21", "title": "Двама пострадали при катастрофа в Благоевград "}
{"url": "http://www.bnews.bg/article/259923-ukrayna_pred_sadbonosen_izbor_za_prezident", "text": "\n В Украйна се провежда втори тур на президентските избори, съобщава БГНЕС. Във финалната надпревара ще се борят комикът Владимир Зеленски и действащият президент Петро Порошенко. Първият тур се проведе на 31 март и на него отпадна един от основните фаворити във всички изборни надпревари Юлия Тимошенко. \r\n\r\n Държавният глава на Украйна, страна с 45 милиона души население, която е по-голяма по територия от Франция, се избира за 5 години. Последните социологически проучвания сочат убедителна победа за Зеленски. По данни на Киевския международен институт по социология за него са готови да гласуват 65,1% от избирателите, а за Порошенко – 34,9%. Социологическата група „Рейтинг“ дава още по-голяма подкрепа за актьора. За него са готови да дадат гласовете си 73% от имащите право на глас, докато действащият държавен глава може да разчита на 27%. \r\n\r\n Роденият в Кривой Рог актьор се прочу с участието си в сериала „Слуга на народа“, където играе учител, който става президент на Украйна. В своята платформа той заявява, че гражданите сами трябва да определят задачите на властта чрез референдуми. Зеленски също така обещава всеки бизнесмен да може да легализира доходите си срещу 5% от тях; монетизиране на помощите; превръщането на Украйна в световен лидер в производството на екологични храни. \r\n\r\n Комикът с реални шансове да бъде следващият държавен глава на Украйна – Владимир Зеленски, заяви, че неговата кампания вече е помогнала за обединението на страната, съобщава Ройтерс. 41-годишният кандидат за президент пусна своята бюлетина в избирателна секция в столицата Киев. \r\n\r\n Преди да влезе да гласува комикът си направи много селфита с хората пред избирателната секция и беше видимо в добро настроение и с усмивка на уста. Според Зеленски вотът ще отбележи „победа за украинския народ“. „Ние обединихме страната“, категоричен беше комикът. \r\n\r\n 53-годишният Петро Порошенко, който ръководи страната от 2014 г., когато тя загуби Крим и Източна Украйна в резултат на необявената война с Русия, залага на нейното евроатлантическо бъдеще. Той определя себе си като най-нежелания от Владимир Путин кандидат за президент. „Нашата мисия е членство в ЕС и НАТО, ще подадем заявление през 2023 г., ще се присъединим в качеството на регионален лидер“, обещава Порошенко. Той иска да завърши започнатите реформи, а страната нашественик да плати за щетите. \r\n\r\n Порошенко вече гласува на втория тур на президентските избори. Той беше придружен от съпругата и децата си. След като даде своя глас Порошенко заяви пред събралите се журналисти, че трябва да се направи всичко, за да се гарантира, че напредъкът на Киев в интеграцията в ЕС и НАТО не е спрян. \r\n\r\n \"Искам да кажа, че се гордея с това, че изборите бяха организирани тази година. Твърдо вярвам, че по време на този вот трябва да направим всичко възможно, за да гарантираме, че нашият напредък в европейската и най-важното в евроатлантическата интеграция не просто не е спрян, но не е и забавен. Много е важно по време на гласуването да се ръководите от ума, защото това не е смешно. Името на избрания не е важно, важни са стратегията и начинът, по който нацията и страната ще продължат напред\", категоричен беше Порошенко. \r\n\r\n Стратегически приоритети на икономиката за него са: селскостопанският сектор, ИТ секторът, индустрията, транспортът и туризмът. „Украйна е Европа“ е основата на платформата му.  \r\n \n\t\t\t\t\t\t", "date": "2019.04.21", "title": "Украйна пред съдбоносен избор за президент"}
{"url": "http://www.bnews.bg/article/259922-slon_ubi_petima_dushi_za_edna_nosht", "text": "\n Разярен слон е стъпкал и убил петима души за една нощ в индийския щат Одиша, съобщи сайтът Хинду. \r\n\r\n Най-напред животното нападнало трима души по време на нощния им сън на верандата им в село Сандха. Всички те починали на място. След набега си слонът стъпкал още един човек в същото населено място. \r\nЕдин час по-късно, в селцето Сандхапад, разположено на няколко километра от Сандхи, бил убит и пети човек от животното, чиято самоличност все още не е установена. \r\nНападенията на слонове са голям проблем за хората от щата Одиша. По данни на Дружеството за защита на дивата природа, през последните 9 години са загинали по този трагичен начин 661 души. \r\n \n\t\t\t\t\t\t", "date": "2019.04.21", "title": "Слон уби петима души за една нощ"}
{"url": "http://www.bnews.bg/article/259917-do_dni_zapochva_stroitelstvoto_na_hemus_mezhdu_boaza_i_patya_ruse_veliko_tarnovo", "text": "\n На 23 април започва поетапното строителство на автомагистрала \"Хемус\" в участъка между Боаза и връзката с път I-5 Русе - Велико Търново, съобщиха от Агенция \"Пътна инфраструктура\". Проектът ще се изпълнява изцяло със средства от републиканския бюджет от държавното дружество \"Автомагистрали\" ЕАД. \r\n\r\n Преди символичния старт на новото трасе, ще бъде проверен напредъкът при изграждането на отсечката между Ябланица и Боаза на АМ \"Хемус\", която е близо 10 км. Строителството й започна в края на март м. г. и се финансира също с национални средства. Работата по нея напредва и е напълно реалистично да е готова през есента, около половин година по-рано от предвиденото, се посочва в прессъобщението. По договор отсечката трябва да е завършена през март 2020 г. \r\n\r\n За изграждането на 134,14 км от АМ \"Хемус\" в участъка от пътен възел \"Боаза\" до пресичането с път I-5 Русе - Велико Търново в края на миналата година правителството осигури от бюджета 1,12 млрд. лв. без ДДС, напомнят от пътната агенция. Трасето, което ще се изгражда от \"Автомагистрали\" ЕАД, е разделено на 6 участъка. \r\n\r\n Участък 1 е с дължина 15,26 км. Започва от Боаза и ще е до пресичането с пътя Луковит - Угърчин (км 87+800 до км 103+060), включително пътен възел \"Дерманци\". Връзката със съществуващата републиканска мрежа ще се осъществява чрез два пътни възела - п. в. \"Боаза\" при 88-ми км и п. в. \"Дерманци\" при 98-ми км. \r\n\r\n Участък 2 е 19,2 км. Той е от края на пътен възел \"Дерманци\" - при пресичане с пътя Луковит - Угърчин, до връзката с пътя Радовене - Катунец, включително пътен възел \"Каленик\" (от км 103+060 до км 122+260). \r\n\r\n Участък 3 е 17,08 км. Той ще започва от края на пътен възел \"Каленик\" при пресичането с пътя Радовене - Катунец до връзката с пътя Плевен - Ловеч, включително и п. в. \"Плевен\" (от км 122+260 до км 139+340). \r\n\r\n Участък 4 е 26,8 км. Той е от края на п. в. \"Плевен\" при пресичане с пътя Плевен - Ловеч до пътя Летница - Ловеч, включително пътен възел \"Летница\" (от км 139+340 до км 166+144.09). \r\n\r\n Участък 5 е 23,2 км. Той е от края на пътен възел \"Летница\" при пресичането с пътя Летница - Ловеч до пътя Бутово - Павликени, включително и пътния възел (от км 166+144,09 до км 189+344). \r\n\r\n Участък 6 е 32,6 км. Започва от края на пътния възел на пътя Павликени - Левски до пътя Русе - Велико Търново, включително и пътния възел (от км 189+344 до км 222+000). \r\n\r\n Изграждането на първите три участъка ще стартира тази година, а техническото проектиране на участъци 4, 5 и 6 ще бъде изпълнено през 2019 г. Целта е цялостното изграждане на АМ \"Хемус\" в участъка от Боаза до пресичането с пътя Русе - Велико Търново да приключи до 2023 г. \r\n \n\t\t\t\t\t\t", "date": "2019.04.21", "title": "До дни започва строителството на \"Хемус\" между Боаза и пътя Русе - Велико Търново"}
{"url": "http://www.bnews.bg/article/259920-parvi_aresti_za_ubiystvenite_atentati_v_shri_lanka", "text": "\n Властите на Шри Ланка са задържали седем заподозрени за участие в атентатите, които разтърсиха страната днес и причиниха смъртта на най-малко 207 души, съобщиха световните агенции. \r\n\r\n Засега не се съобщават подробности за задържаните. \r\n\r\n Осем взрива избухнаха в църкви, хотели, близо до столичния зоопарк и в района Дематагода. В болници с наранявания са приети 450 души.  \r\n\r\n Засега нито една групировка не е поела отговорност за нападенията. \r\n\r\n Трима полицаи са били убити при акция в жилище в Коломбо след атаките, допълниха властите, цитирани от Ройтерс. \r\n\r\n Сред жертвите на атентатите има 35 чужденци - граждани на Великобритания, Холандия, Турция и САЩ, както и един португалец. \r\n\r\n Генералният директор на Интерпол Юрген Щок заяви днес, че международната полицейска организация е готова да съдейства на Шри Ланка в разследването, допълва ТАСС. \r\n\r\n Според предварителната версия на разследващите взривовете може да са били извършени от радикални ислямисти. Местни медии съобщават, позовавайки се на източници, че те са дело на камикадзета. \r\n\r\n Министерството на отбраната на Шри Ланка съобщи, че след вълната от атентати с много жертви на острова въвежда за неопределено време полицейски час, който влиза в сила незабавно. Правителство обяви също, че временно блокира социалните мрежи, за да попречи да се разпространява неточна и фалшива информация във връзка с атентатите. \r\n\r\n   \r\n \n\t\t\t\t\t\t", "date": "2019.04.21", "title": "Първи арести за убийствените атентати в Шри Ланка"}
{"url": "http://www.bnews.bg/article/259888-tsvetnitsa_e", "text": "\n Днес православните християни отбелязват Цветница - деня, в който Спасителят е посрещнат в Йерусалим с маслинови клонки и цветя. \r\n\r\n Празникът винаги е в неделята след Лазаровден, една седмица преди Великден и е един от най-хубавите пролетни празници. Посветен е на тържественото посрещане на Иисус Христос в Йерусалим с маслинови и лаврови клонки. \r\n\r\n Празникът Цветница се отбелязва не само в православната, но и в католическата и протестантската църква. \r\n\r\n Според евангелските текстове, Христос влиза на магаре в Йерусалим, където го посрещат вярващите с клонки от маслина и го прославят като месиански цар. Предишния ден Христос е върнал към живота мъртвия Лазар и е посрещнат от жителите на Йерусалим като възкресител. \r\n\r\n Иисус Христос доброволно върви стъпка по стъпка към предначертания край на земния си живот. \r\n\r\n На службата в храмовете християните държат в ръцете си осветени върбови клонки, които заменят палмовите клонки - вайи, сякаш отново посрещат своя Спасител. Осветяването на върбичките се извършва на всенощното бдение в събота вечер. \r\n\r\n След богослужението християните отнасят осветените върбови клонки в домовете си за здраве и предпазване от болести и зло. Вярва се, че осветената върба има предпазна и възпроизвеждаща сила, затова тя се запазва цяла година пред домашната икона. \r\n\r\n Сутринта над портите на всяка къща се закачват венчета от върбови клонки, които предпазват от зло и неплодородие. Лазарувалите предния ден моми се събират на реката, като всяка носи свое венче и омесения предварително обреден хляб (кукла) и изпълняват обичая \"кумичене\". Венчетата и парчета от хляба се нареждат на дъсчица и се пускат по течението. Момата, чието венче излезе най-напред, се избира за \"кумица\" и тя повежда моминското хоро към своята къща. \r\n\r\n На този ден продължават Лазаровите обреди и обичаи. На този празник с кумиченето на лазарките завършва цикълът на моминските пролетни игри. Привечер на мегдана моми и ергени за последен път играят лазарското хоро, като за първи път след Великденските пости хорото е сключено. Седмицата, която започва в понеделник след Цветница, се нарича Страстната седмица. В нея християните съпреживяват мъките на Христос. \r\n\r\n Българите наричат празника още Връбница, Цветна неделя, Вая (Вайя), Куклинден или (в западните църкви) Палмова неделя. \r\n\r\n Имен ден празнуват всички, носещи имена на цветя, растения, храсти и дървета: Ангел(ина), Биляна, Божура, Виолета, Върба, Върбан, Върбинка, Гергин(а), Гроздан(к)а, Далия, Дафина, Делия, Делян(а), Дилян(а), Димитър-другото име на Богородичката е Димитровче, Динка, Детелин(а), Елица - идва от Ела, Жасмина, Здравка, Здравко, Зюмбюл(ка), Ива, Иглика, Калин(а), Камелия, Карамфил(к)а, Китка, Латинка, Лили, Лила, Лилия, Лиляна, Лора, Люлина, Маргарита, Магнолия, Малина, Нева, Невен(а),Незабравка, Петуния, Ралица, Роза, Росен, Росица, Смилян(а), Теменуга, Теменужка, Трендафил(ка), Фидан(к), Ангел(ина), Цвета, Цветан(а), Цветанка, Цветелин(а), Цветомир(а), Цветослав(а), Цвятко, Череша, Явор(а), Ягода, Ясен(а), Ясмина и др. \r\n \n\t\t\t\t\t\t", "date": "2019.04.21", "title": "Цветница е"}
{"url": "http://www.bnews.bg/article/259889-v_angliya_otkriha_masov_grob_ot_predi_3000_godini", "text": "\n Археолози откриха 26 човешки скелета на около 3000 години в графство Оксфордшър, Англия, съобщи Сайънс алърт, цитиран от БТА.  \r\n\r\n Предполага се, че гробищата, в които били намерени въпросните тленни останки, са били използвани за ритуални погребения и жертвоприношения. \r\n\r\n Костите на краката на единия скелет били отделени и разхвърляни от двете му страни.  \r\nЧерепът на друг човек също бил отделен и заровен близо до краката му. Смята се, че подобни погребения, които се различават от обичайните, са свързани с религиозни обреди. \r\n\r\n По мнението на специалистите, разчленяването на телата било характерно за британските племена през желязната епоха, преди земите им да бъдат окупирани от Древния Рим.  \r\nЧовешките тленни останки, както и намерените край тях животински кости и предмети от ежедневието са отнесени за допълнителна експертиза.  \r\n \n\t\t\t\t\t\t", "date": "2019.04.21", "title": "В Англия откриха масов гроб от преди 3000 години"}
{"url": "http://www.bnews.bg/article/259890-hilyadi_se_vklyuchiha_v_demonstratsii_za_mir_v_germaniya", "text": "\n Няколко хиляди души са участвали в традиционните великденски демонстрации за мир в Германия от четвъртък, предаде БТА. \r\n\r\n Най-големият марш в страната - тридневният поход Рейн-Рур - започна днес с около 300 участници в Дуйсбург, съобщи Мрежата на движението за мир в Германия.  \r\n\r\n Мнозина са се присъединили към демонстрациите, призоваващи за мир, разоръжаване и забрана на ядрените оръжия, също така в Берлин, Дюселдорф, Бремен и още няколко града.  \r\n\r\n Маршовете успяваха да мобилизират стотици хиляди хора до 80-те години, но сега в повечето градове се събират само по неколкостотин активисти.  \r\n \n\t\t\t\t\t\t", "date": "2019.04.21", "title": "Хиляди се включиха в демонстрации за мир в Германия"}
{"url": "http://www.bnews.bg/article/259916-v_turtsiya_arestuvaha_dvama_agenti_na_oae_patuvali_s_balgarska_kola", "text": "\n Турското разузнаване арестува двама агенти на тайните служби на Обединените арабски емирства (ОАЕ) в Истанбул. Според турските медии двамата агенти, чиито имена не се оповестяват, са арестувани в истанбулския квартал \"Есенйурт\". Двамата разузнавачи от ОАЕ са пристигнали в Турция от България с кола със софийска регистрация, съобщава 24rodopi.com. \r\n\r\n Според турското разузнаване МИТ арестуваните агенти са събирали данни за граждани от арабските страни - бизнесмени, студенти и други, които са били в опозиция с управляващите в арабската страна. \r\n\r\n Така също са събирали и разузнавателна информация от военен характер. \r\n\r\n Турската прокуратура съобщи, че разследват връзките на двамата шпиони с убийството на журналиста на The Washington Post Джамал Кашоги, който изчезна през октомври миналата година, след като отиде в Консулството на Саудитска Арабия в Истанбул. \r\n \n\t\t\t\t\t\t", "date": "2019.04.21", "title": "В Турция арестуваха двама агенти на ОАЕ, пътували с българска кола"}
{"url": "http://www.bnews.bg/article/259892-100_godishen_hram_se_rushi_sabirat_se_pari_za_remonta", "text": "\n 100-годишен храм, строен за изкупление на грях, загива. Храмът, намиращ се в пловдивското село Главатар, е затворен след идването на режима през 1944. През годините църквата „Св. Атанасий” е използвана за обор и сушилня за тютюн. Днес хората от селото събират средства, за да го възродят. Мечтата им е той отново да отвори врати на 100-годишнината си догодина. \r\n\r\n „По-красива църква в окръга нямаше от нея”, спомня си Димитър Димитров. \r\n\r\n „С много икони, които за съжаление изчезват, с много голяма камбана, която аз лично помня”, разказва Иван Юруков. \r\n\r\n „След това, като дойде комунизма, и всичко разбутаха”, допълва ги Атанаска Драганска. \r\n\r\n Църквата е „Св. Атанасий”. Мястото е село Главатар. Малко село недалеч от Пловдив. Някога наброявало няколко стотин души. Според местните, когато след Освобождението турците напуснали селото, го проклели. За да не расте. \r\n\r\n Днес жителите на Главатар са 150. Когато имат нужда да се докоснат до Бога, се срещат с отец Костадин, но в центъра на селото, защото църква в Главатар отдава няма. Въпреки това има църковно настоятелство. Васил Бахчевански е неговия председател. \r\n\r\n „След потушаването на Априлското въстание през 1876 година, лейди Странгфорд - голям благодетел за България, събира средства в Истанбул, пристига в България, за да подпомогне пострадалите от Априлското въстание. Дава парите на председателите на еснафи в Пловдив, които да разпределят тези пари”, разказва Васил Бахчевански. \r\n\r\n Председателят на Абаджийския еснаф в Пловдив - Атанас Неделчев, е един от тях. Според мълвата, вместо да помогне на вдовиците и сираците от Априлското въстание, помага на себе си. Изгражда няколко дюкяна и една воденица. Няколко години по-късно всичките му деца умират от туберкулоза. А след тях умира и той. През 1921 храма изгражда съпругата му Анна. \r\n\r\n „Като изкупление за греховете на съпруга си. На плочата пише, че храмът е изграден в памет на съпруга й и 4-те й деца. Камбаната, по мои спомени, беше около 3 килограма. След два неуспешни опита да бъде открадната, третия път успяха. Доколкото знам подът е бил дюшеме, но е изчезнал. Единствените неща, които са останали от църквата, това са маса и основа за свещник, която децата намериха в реката”, разказва Васил Бахчевански. \r\n\r\n „Дом Божий” наричат „Св. Атанасий”. Но след смяната на властта през 1944, храмът е обруган. Доварите са разрушени, дворът е превърнат в обор за телета. Църквата служи първо за съхранение на сено, а после в нея сушат и тютюн. \r\n\r\n Мечтата да възродят храма си обединява всички. Преди няколко години откриват сметка. Предстои да изготвят и проект. \r\n\r\n „Идеята ни е храмът да бъде максимално опростен и евтин, за да могат да се случат по-бързо нещата. Това е една кауза, която сплотява хората и идеята ми е да успеем да ангажираме абсолютно всички в селото”, заявява Бахчевански. \r\n\r\n Идеята успява. \r\n\r\n „Въпреки че сградата западаше, кръстът стоеше много гордо, издигнат върху купола. Сега, когато съм в чужбина, носталгията малко или много ме наляга”, разказва Петя Мъглова. \r\n\r\n Тя е финансист в Ню Йорк. За да помогне на селото, в което минава детството й, прави кампания и там. След като разказва историята му, за няколко седмици събира няколко хиляди долара. \r\n\r\n „Със съживяването на този храм, ние ще съживим чувството за принадлежност, за достойнство, за отговорност на обществото”, смята Петя Мъглова. \r\n\r\n Ако искате и вие да помогнете, може да го направите по банков път:  \r\n\r\n Църковно настоятелство на храм \"Св. Атанасий\" - село Главатар \r\n\r\n BG07STSA93000025475559 \r\n\r\n Банка ДСК  \r\n \n\t\t\t\t\t\t", "date": "2019.04.21", "title": "100-годишен храм се руши, събират се пари за ремонта"}
{"url": "http://www.bnews.bg/article/259898-ostaviha_v_aresta_komandosa_zadarzhan_za_iskan_podkup_za_kola", "text": "\n ъдът остави в ареста командоса от отряда за борба с тероризма. Той беше задържан, защото предложил съдействие за връщане на откраднат автомобил срещу 11 000 лева откуп. Задържан е в момента, в който получавал парите. \r\n\r\n В залата той заяви, че е набеден и настояваше заседанието да е закрито. Искането беше отхвърлено. \r\n\r\n Защитата на обвиняемия заяви, че няма доказателства, че е взимал пари, а това били само твърдения на свидетели. Съдът отхвърли тези доводи и обяви, че имало данни за условията, при които се провеждали срещите между командоса и един от свидетелите – те да бъдат в отсъствието на собственика на луксозния автомобил, който е откраднат, а парите да бъдат занесени в плик, без да ги докосва, след което да бъдат отнесени в неизвестно чейндж бюро. Всички тези разговори командосът провеждал от чужда сим карта. \r\n \n\t\t\t\t\t\t", "date": "2019.04.21", "title": "Оставиха в ареста командоса, задържан за искан подкуп за кола"}
{"url": "http://www.bnews.bg/article/259899-na_parva_instantsiya_postradali_osadiha_obshtina_varna", "text": "\n Близо 5 години след наводнението в Аспарухово, Районният съд във Варна осъди морската община за това, че не е изпълнила задължения си за поддръжка на дерето-убиец. \r\nМестната управа трябва да изплати обезщетение на собственичка на разрушена от пороя къща, в която смъртта си намериха 8 души. \r\n\r\n На 19 юни 2014 г. приливната вълна помита къщата на Жана Шопова. „Като дойде водата, ние всички се развикахме, аз започнах да се задушавам, нищо не помня, Като падна секцията на главата ми, после се намирах зад 1 трансформатор, по едни гащи само”, спомня си Жана Шопова, ищец по делото. \r\n\r\n Стихията разрушава дома на Жана и убива осемте души вътре, сред които е единствената ѝ дъщеря и двете ѝ внучета.  \r\n\r\n Наказателното дело за смъртта на тринайсетте жертви беше прекратено поради липса на доказателства за извършено престъпление и „екстремността на природното събитие”. Затова пострадалите могат да водят само граждански дела за обезщетения. \r\n\r\n Районният съд осъди общината да ѝ изплати близо 24 хил. лв. \r\n\r\n „Не са пари, моето цялото семейство отиде, цялото семейство. Аз може ли да ги изравнявам с 24 хил. лв, не мога да ги изравнявам”, коментира Жана. \r\n\r\n В решението на съда се посочва, че дерето е било обрасло с растителност, не е било почистено и на много места – застроено, което е намалило водопропускливостта му.   \r\n„Тя е собственик на това дере, по което е дошла приливната вълна и е станала причина за погиването на имота и като собственик, общината е била длъжна да бъде добър стопанин за имота си”, заяви Недка Панайотова, адвокат. \r\n\r\n Община Варна отказа коментар, защото обжалва решението. \r\n \n\t\t\t\t\t\t", "date": "2019.04.21", "title": "На първа инстанция пострадали осъдиха Община Варна"}
{"url": "http://www.bnews.bg/article/259915-megz_zavartya_glavata_na_bivshiya_zet_na_stoichkov", "text": "\n Топ дизайнерката Миглена Каканашева, която напоследък е по-красива от всякога, успя да омая известен хубавец, който дори беше кандидат зет на Стоичков.  \r\n\r\n Сексимволът и мечта на всички дами - Иво Аръков е като обладан от модната принцеса, пише marica.bg В събота Мегз беше гост в предаването му “Мармалад” и очевадно Аръков не спря да прави комплименти на Каканашева. \r\n\r\n Нещо повече - без никакво притеснение тв водещият сграбчи Мегз в мускулестите си ръце още при влизането ѝ и няколко минути не искаше да я пусне.   \r\n  \r\n \n\t\t\t\t\t\t", "date": "2019.04.21", "title": "Мегз завъртя главата на бившия зет на Стоичков"}
{"url": "http://www.bnews.bg/article/259887-nezryasht_yaponski_pateshestvenik_prekosi_s_yahta_tihiya_okean", "text": "\n За пръв път в историята напълно незрящ пътешественик, японецът Мицухиро Ивамото, успя да прекоси Тихия океан на борда на малка яхта, предаде БТА. \r\n\r\n По време на 14 000 километровия преход на приключенеца ограничена помощ единствено му е оказвал гражданин от САЩ, който му е съобщавал направлението на вятъра и други технически подробности. Но помощникът му не е взел участие в управлението на яхтата и разгъването на платната. \r\n\r\n 52-годишният Ивамото отплава на 24 февруари от пристанището в Сан Диего, Калифорния. В събота той пристигна в пристанището на град Иваки в префектура Фукушима на североизточното крайбрежие на главния японски остров Хонсю, където беше приветстван от местните жители. \r\n\r\n През 2013 година Ивамото се опита по същия начин да прекоси Тихия океан, но яхтата му се сблъска с кит и претърпя корабокрушение. \r\n\r\n В помощ на пътешественика бе американецът Дъг Смит, който му даваше единствено устна информация за посоката на вятъра. \r\n \n\t\t\t\t\t\t", "date": "2019.04.21", "title": "Незрящ японски пътешественик прекоси с яхта Тихия океан"}
{"url": "http://www.bnews.bg/article/259893-emanuela_s_toalet_ot_kolektsiya_na_gabriela_collection", "text": "\n Фолк звездата Емануела грее в уникален гащеризон на \"Gabriela Collection\". \r\n\r\n Певицата избра уникалния тоалет за своето представяне в столичен клуб преди няколко дни. Певицата бе заложила на супер актуалния за сезона гащеризон с модерни принтове. Стилната дреха подчертаваше изваяната фигура на изпълнителка за радост на многобройните й фенове. \r\n\r\n Междувременно Мис Силикон Габриела Попова представи и новата си секси лятна колекция на страницата на \"Gabriela Collection\" във Фейсбук, като моделите са налични и в новия бутик на марката в Студентски град на ул.Йордан Йосифов 2(срещу хотел Суит). \r\n\r\n \r\nСиликоновата изкусителка гарантира високо качество на предлаганите дрехи и аксесоари, бърза доставка, опция преглед и тест, както и  безпроблемна замяна или връщане. \r\n \n\t\t\t\t\t\t", "date": "2019.04.21", "title": "Емануела с тоалет от колекция на \"Gabriela Collection\""}
{"url": "http://www.bnews.bg/article/259895-nyama_danni_za_postradali_balgarski_grazhdani_pri_vzrivovete_v_shri_lanka", "text": "\n По информация на посолството ни в Индия няма данни за пострадали български граждани при терористичните атаки в три църкви и три хотела в Шри Ланка. \r\n\r\n При необходимост от съдействие българските граждани могат да се свържат с посолството в Индия на дежурен телефон : +919910999498. \r\n\r\n Сигнали и молби за съдействие при бедствени ситуации на български граждани се приемат денонощно и на телефонните линии на Дирекция \"Ситуационен център\": +359 2 948 24 04 или имейл: crisis@mfa.bg. \r\n \n\t\t\t\t\t\t", "date": "2019.04.21", "title": "Няма данни за пострадали български граждани при взривовете в Шри Ланка"}
{"url": "http://www.bnews.bg/article/259894-samoletat_padnal_do_orizari_letyal_7_godini_bez_da_dade_defekt", "text": "\n Двама души загинаха вчера след като малък самолет падна в землището край стадиона на пловдивското село Оризари. Там е имало демонстрация на дронове и самолетът е бил част от мероприятието. Машината е трябвало да направи заход, но по време на захода едно от крилата се чупи и тя се разбива. \r\n\r\n Двуместният самолет е летял ниско над стадиона, трябвало е да поздрави участниците в състезанието, когато при издигане на височина машината чупи крилото си. \r\n\r\n Самолетът е паднал съвсем близо но стадиона, до коритото на река Марица, но пожарната вече е изтеглила самолета. \r\n\r\n Пилотът е бил изключително опитен, любител, но с всички необходими курсове и дори имал документ за инструктор, обучил е десетки други пилоти. Машината е била сглобена от самия него, летяла е повече от 7 години без да даде никакъв дефект. Разследващите на инцидента тепърва ще изясняват каква е причината за него – това може да е и износване на материала. \r\n\r\n Христо Христов, ръководител на разследване на авиационни събития, обясни че това са т. нар. самолети – китове. „Има правомерни хора, които да го сглобят по определени схеми, а след това се правят изпитания при определена програма, проверява се от комисия, която му дава летателна годност”, каза още той и посочи, че ще се изследва защо се е стигнало до прекършване на крилото. \r\n\r\n Разследването е поето от Националната следствена служба, срокът, за който да се стигне до причините за инцидента е доста дълъг – една година. \r\n \n\t\t\t\t\t\t", "date": "2019.04.21", "title": "Самолетът, паднал до Оризари, летял 7 години без да даде дефект"}
{"url": "http://www.bnews.bg/article/259918-novata_sedmitsa_zapochva_sas_slantse", "text": "\n През нощта над по-голямата част от страната облачността ще намалее до ясно време. По-значителна облачност ще се задържи над североизточните райони. Ще бъде тихо. Минималните температури ще бъдат между два и седем градуса, в котловините и по високите поле на Западна България - около нула градуса и там ще се образува слана. \r\nАтмосферното налягане е по-високо от средното за април и ще се понижава. \r\n\r\n В понеделник ще преобладава слънчево време. По-значителна облачност още от сутринта ще има над североизточните райони, а след обяд над цялата страната ще има временни увеличения на облачността. Само на отделни места ще превали слаб дъжд. \r\n\r\n Ще духа до умерен вятър от югоизток и температурите слабо ще се повишат и максималните ще бъдат между 16 и 21 градуса. Вечерта от запад облачността ще се вплътнява и през нощта срещу вторник в Западна България ще завали дъжд, в планините над 2000 м - сняг. \r\n\r\n В планините ще преобладава слънчево време, след обяд с временни увеличения на облачността, но само на отделни места ще превали слаб дъжд. Ще духа умерен вятър от юг, по билата - от запад. Максималната температура на височина 1200 м ще е около 10 градуса, а на 2000 м - около два градуса. Вечерта над масивите от Югозападна България облачността ще се вплътни и през нощта срещу вторник на много места ще превали. \r\n\r\n По Черноморието ще има значителна облачност, но без валежи. Ще духа до умерен югоизточен вятър. Максимални температури на въздуха ще са 12-13 градуса. Температурата на морската вода ще е 11-12 градуса. Вълнението на морето ще бъде 2 бала. \r\n  \r\n\r\n   \r\n \n\t\t\t\t\t\t", "date": "2019.04.21", "title": "Новата седмица започва със слънце"}
{"url": "http://www.bnews.bg/article/259900-saytat_na_parlamenta_ne_rabotel_zaradi_spryan_tok", "text": "\n Сайтът на българския парламент не работи от вчера заради спрян ток при ремонтни дейности, съобщиха от пресцентъра на Народното събрание. \r\n\r\n В съобщението се посочва, че \"поради техническо-монтажни дейности, свързани с изграждането на новата пленарна зала в сградата на Народното събрание на пл. \"Кн. Александър І\" 1, е изключено електрозахранването на 20 и 21 април (събота и неделя). \r\n\r\n В тази връзка са изключени всички информационни и комуникационни системи на парламента. \r\n\r\n Захранването щяло да бъде възстановено до края на деня, когато ще бъдат включени и информационните и комуникационни системи на Народното събрание. \r\n \n\t\t\t\t\t\t", "date": "2019.04.21", "title": "Сайтът на парламента не работел заради спрян ток"}
{"url": "http://www.bnews.bg/article/259886-karakachanov_s_mezonet_za_400_evro_na_kv_m_i_nedeklarirana_terasa_117_kv_m_snimki", "text": "\n Епидемията с евтините имоти и недекларирани тераси не подмина и вицепремиера Красимир Каракачанов. Цената платена от Каракачанов за мезонет в София е доста ниска, а освен това той не е декларирал тераса от 117 кв.м., подобно на шефа на КПКОНПИ Пламен Георгиев, съобщи“Биволъ“. Имотната придобивка е излязла на Каракачанов само по 380 евро на кв.м. По същото време апартаменти в същата кооперация са се продавали над 1200 евро на кв.м. \r\n\r\n Имотният регистър дава оскъдна информация за сделката на Каракачанов, за която е посочен само кадастралния номер на обекта и площ 0.000 кв.м. Но информацията в кадастъра е категорична:  на този кадастрален номер излиза апартамент на две нива с първо ниво 149.25 кв.м. и второ ниво 61.02 кв.м. и тераси 117 кв.м. \r\n\r\n Дори без терасите сделката за 210 кв.м. жилище на такова място и с такова местоположение – мезонет на последен етаж, няма как да струва декларираните 1150 лв. на кв.м. В същия блок, същата фирма “Софметал 07” е продала апартамент от 70 кв. м. през 2017 г. за 176 024 лв. или над двойно по-скъпо – 2514 лв. на кв.м., при това не става дума за мезонет с огромна тераса. \r\n\r\n Впрочем, от терасата на Каракачанов няма никаква следа в неговата имотна декларация. Вероятно и той като Пламен Георгиев, шефът на КПКОНПИ, е решил, че става дума за общи части, които не подлежат на деклариране. \r\n\r\n В декларацията пред КПКОНПИ на действащия вицепремиер е описано, че Каракачанов и съпругата му, която е прокурор в Апелативен съд – София, са заменили друг мезонет с площ 164 кв.м., оценен на 114 273 лв. Освен това двамата са доплатили на фирмата по договор по 35 000 лв. Сумата на заменката и доплащането е 184 273 лв. и не се връзва с декларираната цена от 264 273 лв. В имотния регистър пък е вписана друга цена – 243 048,6 лв. \r\n\r\n За тераса от 117 кв.м. няма нито дума тази декларация. Ако обаче се отчете и квадратурата на терасата, сделката на вицепремиера пада на под 400 евро на кв.м. \r\nФирмата “Софметал 07”, която е заменила апартамента е на Димитър Христов Немски, бивш ортак на Гриша Ганчев. Тя наследява фирмата “Кемстийл”, която се занимава със скрап и през 2014-2015 е имала лиценз за износ на оръжие.  \r\n\r\n \r\n \n\t\t\t\t\t\t", "date": "2019.04.21", "title": "Каракачанов с мезонет за 400 евро на кв.м. и недекларирана тераса 117 кв. м.(СНИМКИ)"}
