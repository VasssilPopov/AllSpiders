{"url": "http://www.bnews.bg/article/248072-barekov_za_4_chasovoto_zasedanie_borisov_da_im_spre_vodkata_koalitsiyata_ostava_stapilna", "text": "\n Какво стана след над 4 часа коалиционно събиране -  всичко е точно. Няма разпад, няма оставки, коалицията е в перфектния си вид и битие. \r\n\r\n „Надяваме се да си вземем поука и да направим така, че да не се позволява разтурването на управлението, което ще доведе до щети. Цената, че продължаваме като коалиция, ще я платим пак ние“, каза той и заяви, че партньорите избират да продължат мандата. \r\n\r\n „Най-важното беше дали да продължим управлението или да се разпръснем и да отидем към избори, което означава да се хвърли страната в хаос и в неизвестност. Тежко е това, коeто днес взимаме като решение, не е лесно, защото трябва да преодолеем свои вътрешни качества и особености. Аз не искам да влизам в подробности, вие бяхте свидетели на разменени реплики и нападки. Кое е по-важното да останем управлението, за да не бъде страната в хаос или да се разтурим и да не знаем какво следва? Ние решихме, че второто е по-вредно за страната ни, за народа ни и цената, която сега ще платим за това решение ще я платим пак ние“, заяви лидерът на „Атака“ и председател на ПГ на „Обединени патриоти“ Волен Сидеров.  \r\n\r\n \"Почва да ми писва\", бе първият коментар на вицепремиера Валери Симеонов. \r\n\r\n \"Нямам намерения да отговарям на тенденциозни въпроси. Буквално съсипвате ежедневието на българите с внушенията, че всички са гадове и трябва да бъдат изметени\", отсече той вместо да отговори на зададените журналистически въпроси. Безумният му гняв бе провокиран от Илиана Беновска дали патриотите и ГЕРБ са извикали Владислав Горанов, за да говорят за пари. \"Ако нямате факти за корупция и подкупи не обвинявайте никого и не манипулирайте. Аз съм застанал тук с името си\", каза още Симеонов. \r\n\r\n Председателят на парламентарната група на ГЕРБ Цветан Цветанов благодари на Обединените патриоти, че са успели да изговорят темите, които са внесли смут в коалицията, и показа коалиционното споразумение, което се изпълнява. \r\n\r\n \"Това, което породи проблемите, а именно оставките, не означава, че процедурата е активирана\", заяви Цветанов и уточни, че няма взето окончателно решение по отношение на оставките и не са нарушили споразумението, тъй като те ще се гласуват в парламента. \r\n\r\n \"До дни пък ще се реши дали оставките ще бъдат приети и ще се обсъдят евентуални кандидатури\", каза Цветанов и подчерта, че коалиционното споразумение продължава да се следва, а доказателство затова е и присъствието на финансовия министър Владислав Горанов, с когото са обсъдили изпълнението на общата управленска програма. \r\n\r\n Как обаче видя срещата им, евродепутатът Николай Бареков публикува следният пост във Фейсбук, вижте в поста му веднага след срещата, без редакторска намеса: \r\n\r\n \"Сервиран е алкохол на коалиционния съвет днес в МС. Ако не сте разбрали от ломотенето, Каракачанов щял да спира ДПС. Ха ха ха. Борисов предвидливо и знаково липсва, но поне да им спира водката в работно време. Че заприличаха на политбюро на КПСС. Подалите оставка - остават. Коалицията остава стаПилна.\" \r\n \n\t\t\t\t\t\t", "date": "2018.09.03", "title": "Бареков за 4-часовото заседание: Борисов да им спре водката! Коалицията остава стаПилна!"}
{"url": "http://www.bnews.bg/article/248070-rusiya_v_nastaplenie_sasht_grubo_verbuvat_rusnatsi_za_shpioni", "text": "\n САЩ \"грубо\" се опитват да наемат руски граждани, за да действат като агенти според Песков, пише \"Ройтерс\". \r\n\r\n В хода на конферентен разговор говорителят на Кремъл Дмитрий Песков заяви, че Вашингтон се намесва във вътрешните работи на Русия. \r\n\r\n По време на разговора Песков беше попитан за коментар относно доклад на \"Ню Йорк Таймс\", според който ФБР и правосъдното министерство в САЩ се опитват неуспешно да вербуват руския алуминиев магнат Олег Дерипаска като информатор на Вашингтон в периода между 2014 и 2016 година. \r\n\r\n \"Факт е, че САЩ през последните години работят грубо, използвайки разузнавателните си служби, за да правят опити да вербуват руски граждани, упражнявайки морален и друг натиск върху тях\", заяви Песков. \r\n\r\n По думите му тези случаи красноречиво свидетелстват за намесата на Вашингтон във вътрешните дела на Русия. \r\n \n\t\t\t\t\t\t", "date": "2018.09.03", "title": "Русия в настъпление: САЩ грубо вербуват руснаци за шпиони"}
{"url": "http://www.bnews.bg/article/248071-barekov_toy_si_go_izbra_upravlenieto_e_palen_tsirk", "text": "\n Повече от три часа заседава коалиционният съвет на управляващите в Министерски съвет. Обсъждат оставки и нови министри. На този фон се яви най-нелепия досега министър на отбраната, който сме имали. \r\n\r\n Цялото им величие и управление е превърнато в цирк. Вместо синя каска агент Шиши със същия успех можеше да си нахлупи един готварски черпак на тиквата. \r\n\r\n Гротескния кадър коментира и евродепутатът Николай Бареков: \r\n\r\n \"Той си го избра, а според “Галъп” на Кънчовците Вие го харесвате най-много от всички министри. Наздраве!\" \r\n\r\n \r\n \n\t\t\t\t\t\t", "date": "2018.09.03", "title": "БАРЕКОВ: ТОЙ си го избра, управлението е пълен цирк!"}
{"url": "http://www.bnews.bg/article/248068-izvanredno_sled_saveshtanieto_koalitsiyata_ostava", "text": "\n Коалицията остава и се запазва, стана ясно почти 4 часа след заседанието й  Бойко не излезе да говори пред журналистите, стана ясно обаче, че всичко е решено в името на държавата.... \r\n\r\n \"Надяваме се да си вземем поука и да направим така, че да не се позволява разтурването на управлението, което ще доведе до щети. Цената, че продължаваме като коалиция, ще я платим пак ние“, каза той и заяви, че партньорите избират да продължат мандата. Най-важното беше дали да продължим управлението или да се разпръснем и да отидем към избори, което означава да се хвърли страната в хаос и в неизвестност. Тежко е това, коeто днес взимаме като решение, не е лесно, защото трябва да преодолеем свои вътрешни качества и особености. Аз не искам да влизам в подробности, вие бяхте свидетели на разменени реплики и нападки. Кое е по-важното да останем управлението, за да не бъде страната в хаос или да се разтурим и да не знаем какво следва? Ние решихме, че второто е по-вредно за страната ни, за народа ни и цената, която сега ще платим за това решение ще я платим пак ние“, заяви лидерът на \"Атака\" и председател на ПГ на „Обединени патриоти“ Волен Сидеров.  \r\nНа заседанието присъстваха премиерът Бойко Борисов, лидерът на ПГ на ГЕРБ Цветан Цветанов, финансовият министър Владислав Горанов и тримата лидери на Обединените патриоти – Волен Сидеров, Валери Симеонов и Красимир Каракачанов. \r\n\r\n На влизане Волен Сидеров поиска оставката на вицепремиера Валери Симеонов. „Цялата държава се занимава днес с настроенията или с изнудванията на един човек”, коментира той пред журналисти. \r\n\r\n Според него освобождаването на поста от Валери Симеонов е решение, което ще облекчи ситуацията и ще даде възможност да се работи нормално и спокойно. \r\n\r\n „На негово място ще застане пак представител на Патриотите, няма да пада правителството и ще се продължи напред”, коментира Сидеров. \r\n\r\n Вицепремиерът Красимир Каракачанов пък се прояви като много голям шегобиец и го изигра балансьор, като се появи със синя каска на заседанието на коалиционния съвет. \r\n \n\t\t\t\t\t\t", "date": "2018.09.03", "title": "Извънредно след съвещанието: Коалицията остава!"}
{"url": "http://www.bnews.bg/article/248052-elen_koleva_sprya_antidepresantite", "text": "\n Елен Колева най-после е прекратила лечението на маниакалната депресия, която я измъчваше в последните години. До срива в нервите й се стигна, след като напълно се провали като актриса и остана без никакви роли. На всичкото отгоре от години нямаше официален мъж, а само тайни любовници, което я докара да ръба на отчаянието, писа „Таблоид“. \r\n\r\n За пред хората Елен дълго време си даваше вид, че уж е много щастлива и всичко в живота й е Ецветя и рози. Неестествено приповдигнатото й настроение обаче прикривало душевните кризи, в които изпадала все по-често. В крайна сметка актрисата потърсила психиатрична помощ и сменила три вида антидепресанти, преди да се позакрепи емоционално. Дълго след началото на терапията Елен признавала пред приятелки, че плаче без причина и рязко сменя настроенията си. Тя се оплаквала още, че страда от безсъние. В крайна сметка обаче след дълго лечение симптомите отшумели и Колева отново е в адекватно психическо състояние. Тя дори наскоро пусна палави морски снимки в бял дизайнерски бански, с които загатна, че най-после има мъж до себе си. \r\n \n\t\t\t\t\t\t", "date": "2018.09.03", "title": "Елен Колева спря антидепресантите"}
{"url": "http://www.bnews.bg/article/248067-poddrazhnitsi_na_kadafi_izbyagaha_ot_libiyski_zatvor", "text": "\n 400 мъже избягаха от затвора Айн Зара край либийската столица Триполи след въоръжени сблъсъци между враждуващи групировки в района, съобщава BBC. По време на боевете затворниците успели да отворят вратите и избягали, а надзирателите не се намесили от страх за живота си. \r\n  \r\nПовечето от бегълците са поддръжници на бившия либийски лидер Муамар Кадафи и са осъдени за убийства по време на бунтовете срещу правителството му през 2011 г. \r\n\r\n В последните дни въоръжени групи водят боеве в южното предградие на Триполи, като убитите са най-малко 40, а ранените – над 100 души, повечето от които цивилни. \r\n  \r\nМеждувременно на испанския остров Майорка полицията простреля либиец, въоръжен с нож, който нападнал двама германски туристи. По информация на полицията инцидентът е станал тази нощ в бар на плажа, а туристите не са пострадали сериозно. Впоследствие мъжът започнал да крещи на арабски, когато му било казано да предаде ножа, и опитал да нападне и полицаите, но бил прострелян в крака. \r\n\r\n До момента властите изключват версията за тероризъм. \r\n \n\t\t\t\t\t\t", "date": "2018.09.03", "title": "Поддръжници на Кадафи избягаха от либийски затвор"}
{"url": "http://www.bnews.bg/article/248039-finansovi_koshmari_ivana_sas_zapor_ot_nap_irina_florin_obyavi_bankrut_reni_e_na_nula", "text": "\n Годината се оказа кошмарна за три от най-известните ни певици – Ивана получи запор от НАП, Ирина Флорин обяви банкрут, а сметката на Рени е на нула. \r\nОще през пролетта певицата е получила от пловдивските  данъчни запорно съобщение върху музикалната компания, чрез която осчетоводява сценичните си ангажименти – „Мегастар   мюзик“ ЕООД. Публичният изпълнител на ТД на НАП Пловдив Теодора Андреева пише на певицата, че на основание чл. 203, ал. 8 от ДОПК издава постановление за налагане на обезпечителни мерки във връзка с публични задължения, На изпълнителката е наложен запор върху притежаваните от длъжника 100 дяла в „Мегастар мюзик“ на 5000 лева. \r\nИвана изкарва 6000 лева само за час и 15 мин. на сцената, а ако е с бенда си взима цели  10 бона. За 2017г. е декларирала, че е изкарала 107 000 лева, затова е учудващо, че не е платила 5 бона данъци, пише „Телеграф“. \r\nКолежката й Ирина Флорин е обявила банкрут на 7 август 2018г, пише в документите на фирмата й „ИФ“. Певицата е писала до Софийски градски съд молба, че е във фактическа невъзможност да погасява задълженията си към своите кредитори. Общите задължения към момента са в размер на 15 000. \r\nКъм фалит отива и фолк певицата Рени, която е обявила в годишния си финансов отчет на фирмата си „Рени мюзик“ че е на нула. Толкова са приходите и за 2017-а, а само преди година тя бе отчела 92 000 лева. Тогава тя участва във ВИП Брадър и взе добър хонорар. Залезът на звездата започна след развода й с бизнесмена Борис Пилософ, който й взе буквално всичко и се наложи тя да започне живота си отначало с двете им деца. \r\n \n\t\t\t\t\t\t", "date": "2018.09.03", "title": "Финансови кошмари: Ивана със запор от НАП, Ирина Флорин обяви банкрут, Рени е на нула "}
{"url": "http://www.bnews.bg/article/248066-gavra_pred_prezidentstvoto_vizhte_kakto_izpluva_ot_shadravana_video", "text": "\n Шокираща гледка потресе столичани в съботния следобед в сърцето на града, точно пред сградата на президентството. Мъж влезе в шадравана и дори се опита да поплува във водата, докато смаяните зяпачи го снимаха с телефоните.   \r\n\r\n Той носеше перука с дълга руса коса. Тялото му беше покрито с нещо като гащеризон в телесен цвят, а отгоре – червен бански. За да е пълна приликата с Памела Андерсън в „Спасители на плажа“, той носеше червен спасителен буй и си беше напъхал подплънки, за да го докара на пищен бюст.   Стайлингът, обаче, се развали при потапянето във водата и „гърдите“ увиснаха неспасяемо. \r\n\r\n В края на клипа, който беше разпространен в социалните мрежи, „спасителят“ казва весело “Sorry” на човека зад камерата.   Шега или не, Фейсбук изригна от възмущение срещу гаврата, развихрила се точно под прозорците на президентството. Мнозина виждат в това подигравка с държавността, като един от потребителите пише: „Ми аз не съм ОК с това. Утре някой англичанин може да \"врътне\" един цър-пър на огъня на Незнайния войн“. \r\n\r\n  „На 90% тоя е поредният пиян холандец, англичанин или някакъв подобен... който е разбрал, че на тях всичко им е позволено когато дойдат в България“, коментира друг.  Мнозина смятат, че „спасителят на плажа“ е изгубил бас, съобщава БЛИЦ. \r\n  \r\n\r\n \r\n\r\n   \r\n \n\t\t\t\t\t\t", "date": "2018.09.03", "title": "Гавра пред президентството, вижте както изплува от шадравана! (ВИДЕО)"}
{"url": "http://www.bnews.bg/article/248057-piyan_bos_ot_treys_oshtastlivi_sofka_s_30_bona_bakshish", "text": "\n Софи Маринова захлеби впечатляващо на едно от последните си участия в елитна кръчма. Ромската перла успяла да намаже рекордно тлъст бакшиш от пиян строителен бос, който в алкохолното си помрачение я закичил с два плика, в които имало по 15 000 лева, научи пръв „Таблоид” от свидетели на чудото. \r\n\r\n Бизнесменът, занимаваш се със строителство на пътища, е подизпълнител на злополучната фирма „Трейс”, асфалтирала участъка-убиец край Своге, на който на 25 август загинаха 17 човека, сред които и 13-годишно момче. Той имал и акции в самата „Трейс”. Циганката напила баровеца в кръчмата и го засипвала с поздрави, отправени персонално в любовен фалцет на ушенце.  \r\n\r\n Трогнатият богаташ се замаял от щастие и в ранните часове на деня, кютюк пиян и тотално неадекватен, ѝ връчил двата плика с общо 30 бона. На следващия ден бизнесменът сериозно съжалявал за издънката, но нямало връщане назад, защото не можел да си поиска обратно космическия бакшиш.  \r\n\r\n При наличието на такива щедри спонсори не е чудно, че в началото на март фолкпевицата пръсна 70 000 лева в столичен бар. Мургавата красавица завела брат си Кирил Маринов – Кики и братовчед си Пацо Кирилов в стриптийз клуб, за да ги почерпи с първата част от хонорара, който получила от култовото шоу „Като две капки вода”. В светските среди тогава се говореше, че гласовитата ромка сключила договор с Маги Халваджиян за рекорден хонорар. Звездата взела част от парите предварително, които бързо-бързо профукала. \r\n\r\n Мълвата носи, че Кики и Пацо Кирилов помогнали в харченето, като закопали доста тлъста сума по елитни леки момичета. Двамата младежи дори заснели видео как броят столевките, наредени върху автомобила им, докато пътуват от родния Етрополе към софийските бардаци. \r\n \n\t\t\t\t\t\t", "date": "2018.09.03", "title": "Пиян бос от „Трейс” ощастливи Софка с 30 бона бакшиш"}
{"url": "http://www.bnews.bg/article/248055-za_patuvashtite_ot_i_do_gartsiya_zapochva_stachka_na_korabite_i_feribotite", "text": "\n Всички кораби и фериботи в Гърция днес останаха по пристанищата в страната. Моряците в южната ни съседка обявиха 24-часова стачка до сряда сутрин. \r\n\r\n Междувременно преговорите между синдикатите и работодателите продължават. \r\n\r\n Моряците и докерите в Гърция настояват за увеличение на заплатите с 5%. Същите искат и мерки срещу безработицата в сектора. \r\n\r\n Към момента обаче няма споразумение за исканото увеличение на възнагражденията. \r\n\r\n Министерство на външните работи отправя препоръка към българските граждани, които планират да пътуват или пребивават в Република Гърция, да съобразят своето евентуално придвижване по вода с обявената стачка. \r\n \n\t\t\t\t\t\t", "date": "2018.09.03", "title": "За пътуващите от и до Гърция: Започва стачка на корабите и фериботите"}
{"url": "http://www.bnews.bg/article/248059-volen_siderov_poiska_ostavkata_na_valeri_simeonov_prekracheni_sa_granitsite_na_iznudvaneto", "text": "\n Председателят на Парламентарната група на \"Обединени патриоти\" Волен Сидеров поиска оставката на вицепремиера Валери Симеонов заради неговите критики към правителството, премиера и към начина, по който функционира парламентарната група на патриотите: \r\n\r\n “ Аз вече съм я искал. Смятам, че тя е необходима в тая ситуация. Смятам, че от негова страна са прекрачени границите на изнудването, на извиването на ръце и хода, топката е в господин премиера. Ръководството на ГЕРБ, ако обичат, да не мълчат. Ако те са съгласни с изявлението на Симеонов, че има лична диктатура на Борисов, тогава трябва да се пръсне всичко. Ако не са съгласни, да станат, да го посочат и да кажат - г-н Симеонов, ти лъжеш, грешиш и мамиш хората и си подай оставката\".  \r\n \n\t\t\t\t\t\t", "date": "2018.09.03", "title": "Волен Сидеров поиска оставката на Валери Симеонов: Прекрачени са границите на изнудването!"}
{"url": "http://www.bnews.bg/article/248061-patnicheski_avtobus_katastrofira_v_ispaniya_ima_pone_4_zaginali", "text": "\n Пътнически автобус се вряза в един от стълбовете на виадукт в град Авилес в Северозападната испанска провинция Астурия. Инцидентът се е случил този следобед, около 13.40 местно време. Това информира електронното издание на El Pais. \r\n\r\n До момента е потвърдена смъртта на 4 души. Някои от по-тежко пострадалите са транспортирани с хеликоптер до най-близките лечебни заведения. \r\n\r\n Обстоятелствата и причините, довели до катастрофата, се изясняват, предаде Канал 3. \r\n \n\t\t\t\t\t\t", "date": "2018.09.03", "title": "Пътнически автобус катастрофира в Испания, има поне 4 загинали!"}
{"url": "http://www.bnews.bg/article/248056-tir_mina_pokray_kashta_i_ya_sabori", "text": "\n Къща в село Василовци се срути, след като покрай нея премина тир. Жителите на монтанското село смятат, че тежкият трафик заплашва още стари постройки. \r\n\r\n Няма пострадали при инцидента. Единственото останало от къщата обаче са руини, прах и останки от счупени мебели.  \r\n\r\n \"Тирът прелетя с висока скорост, при което се чу силен шум. По пътя има неравности. Когато дойдох, половината къща беше на тротоара\", разказа Цветан Георгиев, собственик на къщата. \r\n\r\n Къщата била стара, но поддържана. Почти цялата трябва да бъде бутната. След като рухнала, семейството на Цветан се преместило да живее в съседна постройка.   \r\n\r\n Пътят през селото е много натоварен и през него преминават стотици тежкотоварни автомобили на ден, както и тежка земеделска техника. Той е републикански и за неговото състояние са отговорни от Агенция \"Пътна инфраструктура\". \r\n\r\n \"Къщата е паднала от вибрациите\", категоричен беше Румен Димитров, жител на село Василовци. \r\n\r\n Собственикът на къщата призова за спешни мерки от страна на институциите. Той смята, че трябва да бъдат изпратени машини, които да премахнат неравностите на пътя. \r\n\r\n Потърпевшите ще се опитат да възстановят дома си със собствени средства, предаде Нова тв. \r\n \n\t\t\t\t\t\t", "date": "2018.09.03", "title": "ТИР мина покрай къща и... я събори"}
{"url": "http://www.bnews.bg/article/248062-nyama_afrikanska_chuma_po_svinete_ot_vnesenite_hrani_ot_sarbiya", "text": "\n Резултатите от изпратените за изследване проби за африканска чума по свинете от конфискувани храни на граничния пункт „Стрезимировци” са отрицателни.  \r\n\r\n Това съобщиха от Областната администрация в Перник.  \r\n\r\n От 12 юли досега са съставени 54 протоколи за изземване на храни от животински произход, внесени от Сърбия. На екарисаж са предадени над 25 кг хранителни продукти. Изследвани са и проби от умряло прасе, които също са отрицателни. \r\n\r\n  На граничния пункт е осигурено 24-часово дежурство за конфискуване на храни и обработване с дезинфектанти на всички влизащи в страната автомобили, предаде БНР. \r\n \n\t\t\t\t\t\t", "date": "2018.09.03", "title": "Няма африканска чума по свинете от внесените храни от Сърбия"}
{"url": "http://www.bnews.bg/article/248069-prevozvachite_pak_pritisnati_kolani_vav_vsichki_avtobusi_do_6_mesetsa_ot_bransha_sa_protiv", "text": "\n Поне година ще отнеме оборудването на всички автобуси с колани и видеорегистратори. Такова е мнението на бранша, след като стана ясно, че парламентът ще разгледа промени, свързани със задължително поставяне на обезопасителните средства в автобусите.   \r\n\r\n Оборудването с колани според бранша ще засегне близо 15 хиляди автобуса с около 1 милион седалки. Нямало как да стане обаче за 6 месеца, както се предлага в готвените законови промени, защото слагането на нови седалки с колани или пробиването на старите, за да се оборудват, трябвало да се удостовери като безопасно, предаде БТВ. \r\n\r\n „Заводът производител и специализирани лаборатории ще трябва да дадат тези потвърждения и това е много дълъг процес”, каза Петър Захариев от Националното сдружение на  автобусните превозвачи.   \r\n\r\n Друга идея  за повече безопасност в автобусите е да има видеорегистратори – те ще снимат случващото се в превозното средство и извън него. \r\n\r\n „Видеорегистраторът е изключително полезно средство, което ще самодисциплинира шофьорите и ще даде възможност за бързо и точно изясняване на ситуацията при пътнотранспортно произшествие”, отбеляза Владимир Тодоров от Асоциацията на пострадалите при катастрофи.  \r\n\r\n Разходите за колани и видеорегистратори обаче могат да доведат до фалит по-малките фирми, твърдят от бранша и предупреждават, че ще се отразят на пътниците.  \r\n\r\n „Работата е изтънена до минимум, т.е. няма резерви. Всички тези нови разходи ще бъдат допълнително натоварване – естествено, ще се отразят върху билета”, подчерта Петър Захариев.  \r\n\r\n От бранша предлагат да се увеличи контролът при минаването на автобусите на технически прегледи и на пътя,  за да се подобри безопасността. \r\n \n\t\t\t\t\t\t", "date": "2018.09.03", "title": "Превозвачите пак притиснати -  колани във всички автобуси до 6 месеца, от бранша са против "}
{"url": "http://www.bnews.bg/article/248065-maykite_na_detsa_s_uvrezhdaniya_posreshtat_v_sryada_deputatite_sas_spetsialna_aktsiya", "text": "\n Протестът на майките на деца с увреждания се разраства. Включват се още три града - Видин, Разград и Радомир.  \r\n\r\n Това каза за \"Хоризонт\" една от протестиращите от палатковия лагер в София Вера Иванова. Родителите готвят и специална акция, с която ще посрещнат депутатите на работните им места в сряда: \r\n\r\n “Входът ни е в черно, с черни знамена, така ще им напомним, че много малко време остава до 1-ви октомври и трябва да се захванат за работа, за да има реформа за хората с увреждания“, поясни Иванова.  \r\n\r\n Майките дадоха срок до 1 октомври на депутатите да започнат обсъждането в пакет на три законопроекта - за личната помощ, за хората с увреждания и за социалните услуги. \r\n \n\t\t\t\t\t\t", "date": "2018.09.03", "title": "Майките на деца с увреждания посрещат в сряда депутатите със специална акция"}
{"url": "http://www.bnews.bg/article/248063-migrant_poluchi_8_5_g_zatvor_za_ubiystvoto_na_15_godishno_momiche_v_germaniya", "text": "\n Млад мъж от чуждестранен произход беше осъден от германски съд на осем години и половина затвор за убийството на бившата си приятелка, съобщават световните агенции. \r\n\r\n Убийството на 15-годишното германско момиче в аптека в град Кандел през декември 2017 г. потресе Германия и разпали дебати за насилието, извършвано от мигранти. \r\n\r\n Във връзка с убийството на Мия Валентин беше подведен под отговорност афганистанецът Абдул Мобин Даводзай. Обвиняемият твърдеше, че е бил на 15 години при извършването на престъплението, но според направена по време на съдебния процес оценка на възрастта той е бил поне на 17. \r\n\r\n Жертвата е прекратила връзката си с мигранта няколко седмици преди убийството. 12 дни преди да бъде намушкана с нож, тя подала жалба срещу него, включително за обида и заплаха. Според прокуратурата той е действал от ревност и желание за отмъщение и е искал да я накаже. \r\n\r\n Присъдата идва скоро след друго знаково убийство – от миналия месец в град Кемниц, за което се твърди, че е дело на мигранти. То предизвика протести на крайнодесни групи. \r\n \n\t\t\t\t\t\t", "date": "2018.09.03", "title": "Мигрант получи 8,5 г. затвор за убийството на 15-годишно момиче в Германия"}
{"url": "http://www.bnews.bg/article/248060-piyaniyat_nadziratel_koyto_blasna_i_ubi_velosipedist_izliza_sreshtu_10_bona_garantsiya", "text": "\n Пазарджишкият окръжен съд освободи срещу 10 000 лв. парична гаранция надзирателя от Пазарджишкия затвор, който на 30 август блъсна и уби 16-годишен велосипедист след употреба на алкохол, предаде кореспондентът на bTV в региона. \r\n\r\n В съдебната зала стана ясно, че автомобилът на Доков се  е движил на зиг-заг на абсолютно прав участък от пътя и е ударил 16-годишния Станислав Стоянов на тревната площ извън асфалтовото шосе.  \r\n\r\n Съдия Ирина Джунева обаче прецени, че 46-годишният надзирател не е опасен за обществото и няма опасност да се укрие. Полевият тест с дрегер веднага след тежкия инцидент е отчел 1,59 промила алкохол. \r\n \n\t\t\t\t\t\t", "date": "2018.09.03", "title": "Пияният надзирател, който блъсна и уби велосипедист, излиза срещу 10 бона гаранция "}
{"url": "http://www.bnews.bg/article/248064-iznenada_tantsyorkata_gabriela_medarova_priznava_poboya_nad_momicheto_no_sadat", "text": "\n Районният съд в Пловдив прекрати днес делото срещу танцьорката Габриела Медарова и го върна на прокуратурата заради допуснати съществени процесуални нарушения, ограничаващи правата ѝ. \r\n\r\n Срещу пловдивчанката бяха повдигнати четири обвинения.  \r\n\r\n В началото на август районните магистрати я пуснаха на свобода срещу 5000 лева гаранция. \r\n\r\n Адвокатът на обвиняемата ще поиска съкратена процедура, защото танцьорката е направила пълни самопризнания по случая. \r\n\r\n Припомняме, първоначално Медарова категорично отричаше да е нападнала умишлено студентката. Тя обясняваше, че ударът е възникнал при отварянето на врата на тоалетната кабинка в клуба. Стана ясно обаче, че вратата се отваря навътре - в другата посока. После танцьорката заяви, че е залитнала и е ударила момичето без да иска в лицето. \r\n\r\n След повторното задържане на Медарова, съдът ѝ определи мярка за неотклонение \"подписка\". \r\n \n\t\t\t\t\t\t", "date": "2018.09.03", "title": "Изненада: Танцьорката Габриела Медарова признава побоя над момичето, но съдът...."}
{"url": "http://www.bnews.bg/article/248058-rumen_radev_ako_politicheskata_klasa_e_nesposobna_da_se_spravi_s_problemite_balgarite_shte_badat_prinudeni_da_otkriyat_novi_patishta_za_tyahnoto_reshavane", "text": "\n \"Известно е, че дори да обърнете гръб на политиката, тя се интересува от вас\". Това заяви президентът Румен Радев в обръщение към народа по повод началото на новия политически сезон.   \r\n\r\n \"България се управлява повече през телевизиите, отколкото през институциите. Скалъпени интриги засенчват фундаменталните проблеми на обществото. Страната се нуждае от идеи, а се дави в скандали. Оставките вече не са решение, а бягство от реалната отговорност.  Проблемът в държавата е системен. Нов изборен цикъл в непосредствено бъдеще няма да отвори нова перспектива. Отговорното поведение диктува управляващата коалиция да се фокусира върху най-общите проблеми на обществото\", добави още президентът. \r\n\r\n \"Гражданите очакват ускорено изграждане на убедителна алтернатива на сегашното управление.  Предстоят ни месеци на политическо усилие, в което всички граждани и политици имат своя дял. Онези, които не поемат своята част от отговорността, обременяват с нея всички останали. Ако политическата класа е неспособна да се справи с проблемите, българите ще бъдат принудени да открият нови пътища за тяхното решаване. Ще вложа своите сили в диалог и сътрудничество с вас и извеждането на страната към нова перспектива на развитие\", завърши изявлението си президентът.  \r\n  \r\n \n\t\t\t\t\t\t", "date": "2018.09.03", "title": "Румен Радев: Ако политическата класа е неспособна да се справи с проблемите, българите ще бъдат принудени да открият нови пътища за тяхното решаване!"}
{"url": "http://www.bnews.bg/article/248054-mesi_izpadna_ot_top_3_na_fifa_za_nay_dobar_futbolist", "text": "\n Лионел Меси остана извън Топ 3 за футболист №1 на ФИФА за първи път от 11 години насам. За приза на световната централа ще се борят Кристиано Роналдо, Лука Модрич и Антоан Гризман. \r\n\r\n Аржентинецът не попадна в тройката и в класацията на УЕФА, където бяха Роналдо, Модрич и Мохамед Салах. Приза на континенталната федерация бе връчен на Модрич, предаде бТВ. \r\n\r\n Меси спечели дубъл в Испания, голмайсторския приз в Ла Лига и Златната обувка за четвърти път в кариерата си. Той обаче претърпя пълен провал с Аржентина на световното първенство в Русия.  \r\n\r\n Победителят ще бъде обявен на гала вечер в Лондон на 24 септември. Вотът се определя от играчи, треньори, журналисти и фенове по целия свят. \r\n \n\t\t\t\t\t\t", "date": "2018.09.03", "title": "Меси изпадна от Топ 3 на ФИФА за най-добър футболист"}
{"url": "http://www.bnews.bg/article/248041-dashteryata_na_fatik_se_omazhva_za_frenski_tuzar", "text": "\n Голямата дъщеря на покойния подземен бос Филип Найденов – Фатик най-сетне намери любовта. Александра Тюркмен има сериозна връзка с богат французин на име Албърт Вини, който от години живее в Ню Йорк, където се занимава с финанси и е директор във фонд за здравно обслужване. \r\n\r\n На една от последните си снимки в мрежите красивата Алекс пише „Да“, а няколко снимки по-надолу двамата са в прегръдка, изразяващи любовта си. На въпрос на „България Днес“ в съобщение до Албърт дали е годеникът на Тюркмен, младежът отговори със сърчица и потвърждение. Освен красив, Ал е много богат. Той е само няколко години по-голям от Александра и е луд по нея, видно е от снимките им. \r\n\r\n Доскоро става ясно, че хубавецът е свалян от доста и различни момичета, но след появата на Тюркмен, той е само неин. Това се случва преди около година, когато тя живее в Ню Йорк заедно с българина Мони Георгиев. Тя има работна виза за САЩ, където през 2014 започна да извършва дейност като хостеса в завевдение. \r\n \n\t\t\t\t\t\t", "date": "2018.09.03", "title": "Дъщерята на Фатик се омъжва за френски тузар "}
{"url": "http://www.bnews.bg/article/248049-pernichani_otsviriha_toplofikatsiya_zaradi_novite_neizgodni_usloviya", "text": "\n Близо 3100 домакинства в Перник не са подновили индивидуалните си догори с \"Топлофикация\", предаде БНР. \r\n\r\n Отливът вероятно е заради новите условия, с които отпада заплащането на ползваната топлоенергия на база квадратура на жилището. Очаква се това да повиши чувствително сметките на домакинствата. \r\n\r\n През следващия отоплителен сезон абонатите с индивидуални договори ще плащат отоплението и топлата вода на 11 равни месечни вноски с 5% отстъпка и 12-та изравнителна с 50% отстъпка. Месечните вноски са различни за отделните домакинства и се изчисляват на база консумираната топлоенергия през предходните 3 години. \r\n\r\n През новия отоплителен сезон отпада и отстъпката от 13,7 %, която коректните абонати без индивидуални договори ползваха досега,  \r\n \n\t\t\t\t\t\t", "date": "2018.09.03", "title": "Перничани отсвириха \"Топлофикация\"  заради новите неизгодни условия"}
{"url": "http://www.bnews.bg/article/248046-balgarskite_detsa_postradali_pri_eksploziyata_v_bolonya_se_zavarnaha_u_doma", "text": "\n \r\nБългарските ученици, които пострадаха при експлозията в италианския град Болоня преди месец, вече са в България, съобщи МВнР. \r\n\r\n Общо 20 ученици от Гимназията по Механотехника в Силистра бяха в Болоня на стаж.  \r\n\r\n Седем от тях пострадаха при избухването на камион-цистерна до местното летище на 6 август.  През последните два дни на август две от децата са били изписани от болницата в Болоня. Те имаха по-леки  които имаха по-леки изгаряния. \r\n\r\n Същевременно е изписан и най-тежко пострадалият ученик, който беше настанен в болница за кожни изгаряния в град Чезена.  \r\n  \r\n \n\t\t\t\t\t\t", "date": "2018.09.03", "title": "Българските деца, пострадали при експлозията в Болоня, се завърнаха у дома"}
{"url": "http://www.bnews.bg/article/248037-mazh_se_samozapali_v_rusensko_zhivotat_mu_e_v_opasnost", "text": "\n Мъж от русенското село Николово е с 95% изгаряния, след като се самозапали тази сутрин. За инцидента съобщават от полицията. \r\n\r\n Тази сутрин в 08:20 ч. на тел. 112 е постъпил сигнал, че в с. Николово се е самозапалил мъж. На място са изпратени екипи на пожарната и на полицията. \r\n\r\n Мъжът е с 95% изгаряния по цялото тяло. Това съобщи проф. Огнян Хаджийски от МБАЛ \"Медика\", където е настанен пострадалият. \r\n\r\n 62-годишният мъж е е с изгаряния по цялото тяло. Вдишал е и дим, който е увредил белите му дробове. Към момента той е поставен на апаратна вентилация. \r\n\r\n Състоянието му е критично. Дежурна оперативна група от Областната дирекция на МВР – Русе извършва оглед на мястото на произшествието, предаде БНР.  \r\n \n\t\t\t\t\t\t", "date": "2018.09.03", "title": "Мъж се самозапали в Русенско, животът му е в опасност!"}
{"url": "http://www.bnews.bg/article/248044-vikove_smart_v_sadebnata_zala_i_23_godini_zatvor_za_ubietsa_na_malkata_damla", "text": "\n Окръжният съд в Кърджали осъди на 23 години затвор при строг режим 25-годишния Мехмед Хасан, обвинен за изключително жестокото убийство на 7-годишната си първа братовчедка Дамла Муса в Момчилград. \r\n\r\n Делото се гледа по съкратената процедура, след като обвиняемият призна всички факти и обстоятелства по обвинителния акт. По този начин присъдата бе редуцирана с една трета. \r\n\r\n „Не знам какво да кажа! Няма как с думи да изразя, това което е в мен!”, бяха последните думи на Мехмед Хасан пред магистратите. \r\n\r\n След изчитане на наказанието родителите на 7-годишното момиченце бяха шокирани, а съдебната зала се огласи от викове \"Смърт!\". Кръвнината, която ще трябва да плати 25-годишният убиец на майката и бащата на детенцето, както и неговата баба, е в общ размер на 400 000 лева. \r\n\r\n Присъдата може да бъде обжалвана пред Апелативния съд в Пловдив. \r\n\r\n Тялото на първокласничката бе намерено на 17 декември м.г. около 7.30 ч. в семейното жилище в Момчилград от майка й Садет, която се връщала от нощна смяна във фабрика край Кърджали. Дамла е била сама в апартамента, тъй като баща й работи в Белгия, брат й в Истанбул, а бабата била заминала в Турция при болни близки. Момиченцето бе удушено, а главичката му - обвита с тиксо. \r\n\r\n Днес окръжните съдии конституираха Садет и съпругът й Гюнер като частни обвинители. Двамата поискаха общо 1 милион лева кръвнина. Бабата на убитата Дамла също поиска 300 000 лева обезщетение, като частен обвинител. \r\n\r\n От държавното обвинение настояха за доживотен затвор за убиеца, като с редукцията наказанието да бъде 29 години „лишаване от свобода” при строг режим, предаде \"Родопи 24\". \r\n\r\n Служебният защитник на Мехмед Хасан пък поиска 23-годишна присъда, която да бъде намалена с 1/3. В хода на делото бяха разгледани веществените доказателства. \r\n\r\n Сълзи у роднините на Дамла предизвикаха вещите на убитото дете. Съкрушените родители видяха отново тиксото, с което е била облепена главата на момиченцето, както и ръкавиците на извършителя. Заедно с два презерватива, ключа за жилището на семейството, всички те са били изхвърлени от Мехмед Хасан в шахта в близост до блока, стана ясно в хода на делото. \r\n \n\t\t\t\t\t\t", "date": "2018.09.03", "title": "Викове \"Смърт!\" в съдебната зала и 23 години затвор за убиеца на малката Дамла!"}
{"url": "http://www.bnews.bg/article/248026-simeonov_si_svi_sarmite_i_deklarira_che_ostava_da_krepi_gerb", "text": "\n Вместо да се махне от властта, Симеонов реши да остане и да поставя нови условия. Най-важното е да махне Ангелкова от туризма и да й седне на стола. Рекетът на маргиналната НФСБ продължи с искането Волен Сидеров да не е лидер на ПГ на ПатрЕотите, която била във фактически разпад според бившия му кум. \r\n\r\n Симеонов искал колективно управление на двата файтона депутати. Сигурно ще бият световния рекорд по ръководство на глава от депутати, ако всяка партийка си назначи по един шеф на ПГ-то. \r\n\r\n Борисов вече се е хванал за главата и изглежда все по-абсурдно и паянтово на фона на нелепите претенции на двете му вицета - Симеонов и корпулентния “войвода” Каракачанов. \r\n\r\n Симеонов обяви, че още на първото заседание с коалиционните партньори ще постави въпросите за кадровите промени, бойкота на предложенията на НФСБ в парламента и политиката като цяло в коалицията. Той обяви, че ако тези неща продължават и не се стигне до консенсус, ще се свика ново събрание на ИК на НФСБ, за да се реши дали партията да напусне управлението.  \r\n\r\n Симеонов се хвърли и на Борисов. Осъди поведението на премиера и уволнението на кадри, които с години са градили авторитета си заради недоказана вина по случая с трагедията край Своге. Той критикува Борисов и заради нарушаването на точка 6 от коалиционната програма. \r\n\r\n   \r\n \n\t\t\t\t\t\t", "date": "2018.09.03", "title": "Симеонов си сви сармите и декларира, че остава да крепи ГЕРБ"}
{"url": "http://www.bnews.bg/article/248027-geri_nikol_broi_600_kinta_za_pricheska", "text": "\n Ако ви се струват много 60 лв за прическа, какво да кажем за 600?! Гери — Никол хвърля стотачки за плитки и дори не трепва. \r\nАтрактивната певица, която се прочу със задни части и тежък варненски акцент хвърля пачки за нова визия и не трепва от цената. Новите й плитки струват няколко стотачки, но Гери — Никол въобще не се притеснява от това, пише \"България днес\". \r\nРазбира се, този път Гери — Никол не пропусна да се изфука и със силикона си. Едва завършила средното си образование, младата певица се пуска с все по-изрязани бански. \r\n  \r\n \n\t\t\t\t\t\t", "date": "2018.09.03", "title": "Гери-Никол брои 600 кинта за прическа "}
{"url": "http://www.bnews.bg/article/248028-izvanredno_mazh_strelya_sreshtu_chasten_sadeben_izpalnitel_vav_veliko_tarnovo", "text": "\n Полицията във Велико Търново задържа възрастен мъж, който тази сутрин e стрелял срещу частен съдебен изпълнител. \r\n\r\n Частният съдебен изпълнител Дияна Колева тази сутрин е изпълнявала въвод във владение в жилището на 65-годишен мъж във Велико Търново. Собственикът, чийто апартамент е отнет, е отказал да пусне съдия-изпълнителя. Барикадирал се е в жилището, а след това е стрелял, съобщава БНР. Информацията беше потвърдена от Областната дирекция на МВР. \r\n\r\n Стрелецът е задържан, газовият му пистолет е иззет. Мъжът е с чисто съдебно и криминално минало. Частният съдебен изпълнител не е пострадал. Дияна Колева отказа коментар за инцидента. \r\n\r\n По случая е образувано досъдебно производство \r\n \n\t\t\t\t\t\t", "date": "2018.09.03", "title": "ИЗВЪНРЕДНО! Мъж стреля срещу частен съдебен изпълнител във Велико Търново"}
{"url": "http://www.bnews.bg/article/248030-bezsramnik_dzhigit_pomete_9_godishno_dete_i_izbyaga", "text": "\n Установен е 37-годишен шофьор, блъснал 9-годишно дете в Кюстендил, съобщиха от Областна дирекция на МВР – Кюстендил. \r\n\r\n На 2 септември 37-годишен водач на лек автомобил „Дачия“ е блъснал на ул. „Дондуков“ в града 9-годишно дете и е напуснал местопроизшествието. Детето е със средна телесна повреда, водачът е установен. \r\n\r\n По случая е започнато досъдебно производство в РУ - Кюстендил, уведомен е дежурен прокурор. \r\n \n\t\t\t\t\t\t", "date": "2018.09.03", "title": "БЕЗСРАМНИК! Джигит помете 9-годишно дете и...избяга"}
{"url": "http://www.bnews.bg/article/248029-tova_li_sa_bg_vip_ovete_zakasali_za_pari_sots_velichiya_krachmari_geyove_zatvornitsi_i_evtini_bramchalki_shte_oglasyat_kashtata_na_bradara", "text": "\n Остават 7 дни до старта на „ВИП Брадър“, а част от колоритните съквартиранти, които ще обитават къщата за популярни персони, вече са ясни! \r\n\r\n От кухнята на шоуто издадоха специално за HotArena участници, които на 100% ще гледаме след 1 седмица! Ще има семейна двойка! Петко и Яна Димитрови ще оставят за известно време грижите за децата на близките си, тъй като влизат в шоуто! \r\n\r\n  Най-нашумелият поп изпълнител, станал популярен най-напред като поет под името Константин Трендафилов, и като гаджето на тийн сензацията Дара – Папи Ханс ще покаже нагледно как се прави „Кекс“, както гласи заглавието на едноименния му първи музикален хит. \r\n\r\n  Ще има лице, което е лежало в зандана поради различни обвинения и това е бившият рапър Ванко 1. За плеймейтката Нора Недкова се знае от доста отдавна, че ще стане част от шоуто. \r\n\r\n  Дългогодишната водеща на БНТ Мира Добрева също ще обитава знаменитата къща. \r\n\r\n  Веднага след края на „ВИП Брадър“ ще започне продължението „Big Brother All Stars”, бе потвърдено днес на официална пресконференция по темата. \r\n\r\n  Говори се, че Ева от „Фамилия Тоника“, Сузанита и Орхан Мурад, както и мъжът на Гала Стефан също ще влязат в шоуто. \r\n \n\t\t\t\t\t\t", "date": "2018.09.03", "title": "Това ли са БГ ВИП-овете?! Закъсали за пари соц величия, кръчмари, гейове, затворници и евтини бръмчалки ще огласят къщата на Брадъра "}
{"url": "http://www.bnews.bg/article/248031-senzatsiya_parviyat_porno_film_s_uchastieto_na_seks_robot_e_gotov", "text": "\n Компанията, която открива из Европа бордеи със секс роботи, обяви, че е произвела първия порно филм с участието на роботизирани актьори, пише в. \"Дейли стар\". \r\n\r\n Фирмата \"Лумидолс\", която има свой публичен дом с механизирани секс кукли в Барселона, е влязла в сътрудничество с порно студиото \"Прайвът\" за изготвянето на 28-минутната лента за възрастни. Тя е първата по рода си с участието на секс робот. \r\n\r\n Порно звездите София Кърли и Дориан Дел Исла дадоха висока оценка на кинотворбата. Нейният сюжет проследява как мъж е изловен от приятелката си да прави секс с кукла робот в бордей в Барселона. След като ги наблюдава известно време, и тя се включва в играта. \r\n\r\n София Кърли сподели, че да работи с механизираната кукла било като да надникне в бъдещето. \"Това ще бъде хитът на следващите няколко години!\", предрича порно звездата. \r\n\r\n   \r\n \n\t\t\t\t\t\t", "date": "2018.09.03", "title": "СЕНЗАЦИЯ! Първият порно филм с участието на секс робот е готов "}
{"url": "http://www.bnews.bg/article/248032-prokuraturata_protestira_domashniya_arest_na_podkupniya_politsay_ot_silistra", "text": "\n Протест срещу взетата от съда мярка за неотклонение „Домашен арест“ на старши разследващия полицай К.У., обвиняем за подкуп, внесе Окръжната прокуратура в Силистра. Определението на съда, с което е била взета по-лека мярка за неотклонение спрямо обвиняемия, е от петък, 31 август 2018 г. \r\nСъстав на Силистренския окръжен съд е приел, че е налице обосновано предположение, че К.У. е извършил престъплението по член 302, т. 1,във връзка с член 301, ал. 1 от НК, както и че са налице данни за това, че той може да извърши друго престъпление, ако е на свобода. \r\n\r\n Въпреки това съдът се е съобразил със семейното му положение. Обвиняемият старши разследващ полицай се грижел сам за малолетното си дете, тъй като са му предоставени родителските права, както и за болните си родители. \r\n\r\n Според прокуратурата взетата мярка за неотклонение „Домашен арест“ е незаконосъобразна, тъй като на свобода К.У. има възможност да влияя върху \r\nопределени лица и свидетели, които изпитвали основателен страх от него. С оглед механизма на извършеното престъпление от К.У. и предвиденото тежко \r\nнаказание за подкуп – лишаване от свобода от 3 до 10 години, глоба до 20 000 лева и лишаване от права да заема определени длъжности, това може да го \r\nмотивира да се укрие. За това Окръжната прокуратура в своя протест предлага определението на Силистренския окръжен съд да бъде отменено от въззивната \r\nинстанция и да бъде взета най-тежката мярка за процесуална принуда – задържане под стража, спрямо К.У. \r\nПресслужбата на Апелативната прокуратура във Варна припомня, че К.У., който е с над 10 години стаж в системата, поискал дар 500 лева от разследвано лице, срещу което водел наказателно производство. Получил 300 лева в служебния си кабинет в ОД на МВР в Силистра. Срещу парите старши \r\nразследващият полицай трябвало да издейства отмяна на мярката „Забрана за напускане на страната“ и за да снеме криминалистическа регистрация на \r\nобвиняемия. \r\nНа 29 август 2018 г. непосредствено след вземане на подкупа разследващият е бил задържан за срок до 24 часа. С постановление на наблюдаващ прокурор от \r\nОкръжната прокуратура в Силистра срокът на първоначалното му задържане е бил удължен до 72 часа с цел довеждането му в съда. \r\nПредстои по протеста на Окръжната прокуратура в Силистра срещу определената от съда мярка за неотклонение „Домашен арест“ да се произнесе Апелативният съд във Варна. \r\n \n\t\t\t\t\t\t", "date": "2018.09.03", "title": "Прокуратурата протестира \"домашния арест\" на подкупния полицай от Силистра"}
{"url": "http://www.bnews.bg/article/248033-norvezhkata_politsiya_izdirva_satrudnika_na_dzhulian_asandzh", "text": "\n Норвежката полиция обяви вчера, че разследва изчезването на съоснователя на Уикилийкс и сътрудник на Джулиан Асандж - Арен Кампхойс, видян за последно през август в Северна Норвегия, предаде Франс прес. \r\n\r\n \"Започнахме разследване\", каза говорител на полицията пред Франс прес, добавяйки, че няма никаква представа къде може да се намира Кампхойс, който е холандски гражданин. \r\n\r\n Уикилийкс написа в събота в профила си в Туитър за \"странното изчезване\" на Кампхойс и уточни, че той за последно е бил видян да излиза от хотел в град Будьо в Северна Норвегия на 20 август. \r\n\r\n Според Уикилийкс Кампхойс е имал самолетен билет за 22 август за полет от град Тронхайм, намиращ се на повече от 700 км от Будьо. \r\n\r\n Основателят на Уикилийкс Джулиан Асандж бе принуден да потърси убежище в еквадорското посолство в Лондон, за да избяга от американското правосъдие, което иска да го съди за публикуваните в Уикилийкс американски военни и дипломатически документи. \r\n \n\t\t\t\t\t\t", "date": "2018.09.03", "title": "Норвежката полиция издирва сътрудника на Джулиан Асандж"}
{"url": "http://www.bnews.bg/article/248042-siderov_obvini_simeonov_v_iznudvacheski_hvatki_dnes_reshavat_badeshteto_na_koalitsiyata", "text": "\n \r\nТой допълни, че би отстъпил председателското място на парламентарната група на Патриотите само в полза на Валентин Касабов. \r\n  \r\nСидеров нарече исканията на Симеонов \"изнудвачески хватки\" и призова премиера Бойко Борисов да отговори как се отнася към думите на вицепремиера. \r\n  \r\n\"Не можем хем да казваш, че е диктатор твоя премиер, хем да стоиш там, а и да искаш да ти минават закончета, които са лобистки\", подчерта лидерът на \"Атака\". По думите му именно тези закони обслужвали определи бизнеси. \r\nНа въпрос дали е вярно, че Министерство на туризма е било отредено на НФСБ, Сидеров отрече това твърдение. \r\nВ 18.00 часа днес ще се проведе коалиционен съвет, на който лидерите в управляващата коалиция ще обсъдят трите министерски оставки, бъдещите им заместници и бъдещето на самата коалиция. \r\n  \r\n  \r\n\r\n   \r\n \n\t\t\t\t\t\t", "date": "2018.09.03", "title": "Сидеров обвини Симеонов в \"изнудвачески хватки\",  днес решават бъдещето на коалицията"}
{"url": "http://www.bnews.bg/article/248036-deyvid_i_viktoriya_razmenyat_laski", "text": "\n Дейвид и Виктория Бекъм са семейство от 19 години. И въпреки поредните слухове, че са пред развод заради изневяра на бившия халф, двамата са все така влюбени. \r\n\r\n В това успяха да се убедят папараците по време на семейната ваканция на Френската ривиера. Те изловиха известната двойка да си разменя ласки, докато се пече на яхтата на сър Елтън Джон. Дейвид дори целуна нежно жена си по корема. \r\n\r\n Близък до семейство Бекъм сподели, че те приемат със смях поредните слухове за раздяла. Но за да предпазят четирите си деца, ги събрали и провели откровен разговор с тях. Виктория казала на наследниците им, че Дейвид не я мами и бракът им е стабилен. \r\n\r\n Звездната двойка винаги е била откровена с трите си синове и дъщеря си. Сега те се забавляват с тях и им показват колко много се обичат. \r\n \n\t\t\t\t\t\t", "date": "2018.09.03", "title": "Дейвид и Виктория разменят ласки"}
{"url": "http://www.bnews.bg/article/248053-prostrelyaha_7_godishno_dete_v_kyustendil", "text": "\n 7-годишно дете е простреляно с въздушен пистолет. Инцидентът е станал в къща в кюстендилския квартал „Изток“, предаде \"Дарик\".  \r\n\r\n Детето е закарано в столично здравно заведение, без опасност за живота е.  По случая е започнато досъдебно производство, уведомен е дежурен прокурор. \r\n \n\t\t\t\t\t\t", "date": "2018.09.03", "title": "Простреляха 7-годишно дете в Кюстендил!"}
{"url": "http://www.bnews.bg/article/248034-eto_kak_balgarski_firmi_prevozvat_svine_prez_cherno_more_i_gi_izhvarlyat_martvi_v_nego_video", "text": "\n На публикуван неотдавна от Организацията за защита правата на животните PETA (People for the Ethical Treatment of Animals) снимков материал се вижда как свине умират при транспортиране от българското пристанище Варна до Батуми в Грузия. В края на юли животните са прекарали четири дни в камиони на ферибот в Черно море при ужасяващи температури, без вода, храна и медицински грижи, съобщиха от организацията. \r\n\r\n Свидетел видял как около 40 мъртви свине били извадени от камионите и изхвърлени през борда. Сред тях имало и живи животни. Видеоклип показва обезводнена свиня, която е твърде изнемощяла, за да се изправи. \r\n\r\n PETA разпрати писма до компетентните органи в България и Грузия. Организацията за защита правата на животните настоява за забрана на животинския транспорт. \r\n\r\n \"Според нашия източник от години транспортът на животни в Черно море се извършва при подобни условия. Тоест те са правило, а не изключение. Това е недопустимо - смята Лиза Кайнц, агроном и консултант за PETA по използването на животни в хранително-вкусовата промишленост. Този случай показва за пореден път, че животните се третират като бездушна стока, а законите се потъпкват из цяла Европа. Контролът е напълно занемарен. Само забраната за транспортиране може да помогне на животните\", изтъкват от PETA. \r\n\r\n Причината свине и други животни да се прехвърлят извън граница и да се транспортират на дълги разстояния е чисто икономическа. Животновъдството е тясно специализирана дисциплина. Това значи, че повечето животни се транспортират неведнъж през жизнения си цикъл, например от предприятието, в което се отглеждат, до мястото, където се угояват, а после и до кланицата. Освен това е по-евтино да транспортираш животните живи и да ги убиваш на място, отколкото да пренасяш местото им при постоянни хладилни условия. Често в камионите и на корабите животните са подложени на екстремни атмосферни условия, жажда, глад и стрес в продължение на дни. В отчаянието си те се нараняват едни други или умират бавно и мъчително. \r\n\r\n Регламентът на ЕС за защита на животните при транспортиране, който важи и извън границите на Съюза, когато животните са с произход от ЕС, редовно се погазва по най-груб начин. Почти не се извършват проверки, а наказанията при нарушение обикновено са ниски, обясняват от PETA. Затова организацията стартира петиция срещу транспорта на дълги разстояния в държави извън ЕС и се обявява за веганския начин на живот. \r\n\r\n \r\n\r\n     \r\n \n\t\t\t\t\t\t", "date": "2018.09.03", "title": "Ето как български фирми превозват свине през Черно море и ги изхвърлят МЪРТВИ в него! (ВИДЕО)"}
{"url": "http://www.bnews.bg/article/248040-vnimanie_politsiyata_izdirva_mariyan_koyto_e_sas_shizofreniya", "text": "\n   \r\n\r\n Мъжът е на 48 години от град Сливен  обявен за местно издирване от 2 септември тази година. \r\n\r\n Мариян Иванов има психично заболяване – шизофрения. Той е напуснал дома си на 1 септември около 09,00 часа с мотопед рег.№ С1802Т, червен, марка „ЗНЕН ЗН-50” и до момента е в неизвестност. Мъжът е висок 160 см., очи пъстри, телосложение- пълен, прошарена коса. \r\n\r\n За последно е забелязан около 12,30 часа  над бензиностанция „Петрол”  в местността „Рамануша”. Умоляваме гражданите, които са видели издирвания или имат информация за него, да не влизат в пряк контакт с лицето, а да съобщят незабавно на тел.112, в най-близкото поделение на МВР или на телефон 0898460048.  \r\n \n\t\t\t\t\t\t", "date": "2018.09.03", "title": "Внимание, полицията издирва Мариян, който е със шизофрения!"}
{"url": "http://www.bnews.bg/article/248038-61_ot_balgarite_odobryavat_trite_ostavki_v_kabineta_borisov_3", "text": "\n 61% одобрение за трите министерски оставки в кабинета Борисов 3, показва експресно национално представително проучване на социологическа агенция Алфа Рисърч. \r\n\r\n Поемането на политическа отговорност се оценява преобладаващо позитивно от гражданите, но почти 30 на сто са критичните мнения. Сред тях се открояват привържениците на двата основни политически опонента - ГЕРБ и БСП. Първите са сдържани в оценките си, заради лоялността към своите министри, вторите - заради базисното си недоверие към цялото правителство. \r\n\r\n По-сериозният проблем, който проучването очертава, е недостатъчността на акта \"министерски оставки“, когато системни дефекти засягат широки обществени групи. \r\n\r\n Проучването, поръчано от БНТ, показва, че за гражданите проблемът не е само в липсата на \"сцепление“ в асфалта, а в липсата на \"сцепление“ между работата на институциите, която трагичният инцидент край Своге осветли. \r\n\r\n По тази причина оставките не зареждат автоматично управляващата коалиция с нов кредит на доверие. Според едва 12% те са достатъчни, за да се увеличи личното им доверие към кабинета. 19% са най-радикалните, които, напротив, втвърдяват критичната си позиция. \r\n\r\n Най-голямо внимание заслужава позицията на мнозинството, според което оставките не са в състояние да повлияят на доверието им. Това не означава, че преценяват случая като маловажен, напротив, това е червен сигнал, че този механизъм, ако остане единствен, започва сериозно да буксува. \r\n\r\n Доказателство за промяната на обществените нагласи от чисто политически натиск към натиск за промени във всички нива на системата е високият дял на хората (56.5%), които очакват освен оставки на министри, да има и конкретни длъжностни лица, наказани за катастрофата. \r\n\r\n   \r\n \n\t\t\t\t\t\t", "date": "2018.09.03", "title": "61% от българите одобряват трите оставки в кабинета Борисов 3"}
{"url": "http://www.bnews.bg/article/248017-fen_tormozi_preya_v_sotsialnite_mrezhi", "text": "\n \"Бургаски ром периодично ми пише разни расистки съобщения да съм се махнела от държавата му. Ако искате мога да копирам профила му тук, за да му пращате дик пикс. Има и заплахи сред морето от изказвания от сорта на „Нали знаеш, че черните в България са втора ръка?“. Той е точно толкова черен, колкото и аз“, написа Прея. \r\n\r\n После добави, че няма как да я изкарат, тъй като винаги си е била тук. Милица Гладнишка и Лора Караджова веднага се застъпиха за певицата, пише „Телеграф“ .   \r\n \n\t\t\t\t\t\t", "date": "2018.09.03", "title": "Фен тормози Прея в социалните мрежи"}
{"url": "http://www.bnews.bg/article/248018-tervel_pulev_izliza_za_evro_titlata_sreshtu_arzhentinets", "text": "\n Tервел Пулев излиза на ринга за европейската титла в полутежка категория срещу аржентинеца с италиански паспорт Леонардо Бруцезе, съобщи Gol.bg. \r\nДвубоят между двамата ще се състои на 27 октомври в зала \"Арена Армеец\" в столицата, като ще бъде подгряващ към главния сблъсък на вечерта - този между Кубрат Пулев и британеца Хюи Фюри. \r\nТервел Пулев и Бруцезе ще се изправят един срещу друг в 12-рундов мач, а при успех българинът ще завоюва най-голямото отличие в кариерата си на професионалния ринг. \r\n35-годишният Бруцезе до момента има 19 победи и 6 загуби в кариерата си, докато връстникът му Пулев е с актив от 11 победи в 11 мача, 10 от тях с нокаут. \r\n  \r\n \n\t\t\t\t\t\t", "date": "2018.09.03", "title": "Тервел Пулев излиза за евро титлата срещу аржентинец"}
{"url": "http://www.bnews.bg/article/248025-simeon_sakskoburggotski_pita_zasluzhavam_li_da_me_lishat_ot_moya_dom_i_zastavyat_da_napusna_rodinata", "text": "\n Все по-често се питам заслужавам ли да ме лишат от моя дом и заставят да напусна Родината. Питам се и доколко защитено е правото на собственост на всеки български гражданин и на чуждестранния инвеститор от подобни политически продиктувани посегателства. Тези въпроси задава в специално изявление цар Симеон II, публикувано на сайта му.То е по повод решението на СГС на първа инстанция, че дворецът \"Врана\" не е негов, а на държавата. \r\n\r\n Все по-често се питам заслужавам ли да ме лишат от моя дом и заставят да напусна Родината. Питам се и доколко защитено е правото на собственост на всеки български гражданин и на чуждестранния инвеститор от подобни политически продиктувани посегателства. Тези въпроси задава в специално изявление цар Симеон II, публикувано на сайта му.То е по повод решението на СГС на първа инстанция, че дворецът \"Врана\" не е негов, а на държавата.[Пловдивски предприемач предоставя вила на Симеон Сакскобургготски] \r\n\r\n \"Последните няколко дни получих стотици обаждания и мейли от страната и чужбина. Прочетох много статии, интервюта и позиции в социалните мрежи на хора, възмутени от откровените лъжи, които се тиражират за нас. Това искрено трогна мен и Царицата! Много от тях бяха от сънародници, които не познавам лично. В този мъчителен за нашето семейство момент, когато след 75 години може в една свободна и демократична България да бъда принуден към второ изгнание, тази подкрепа е особено ценна!Все по-често се питам заслужавам ли да ме лишат от моя дом и заставят да напусна Родината. Питам се и доколко защитено е правото на собственост на всеки български гражданин и на чуждестранния инвеститор от подобни политически продиктувани посегателства”, подчертава Сакскобургготски.Може би много хора не ме познават и мерят със своя аршин. За тях искам за пореден път да заявя, че 55 години съм живял и без тези имоти. Вече се уповавам само на това, че посегателствата над мен няма да останат незабелязани в чужбина, където частната собственост е неприкосновена. Още веднъж от сърце благодаря на всички за изразената съпричастност, се казва още в изявлението на Симеон Сакскобургготски \r\n \n\t\t\t\t\t\t", "date": "2018.09.03", "title": "Симеон Сакскобургготски пита: Заслужавам ли да ме лишат от моя дом и заставят да напусна Родината"}
{"url": "http://www.bnews.bg/article/248024-esmer_zalichi_dzhizasa_zavinagi", "text": "\n Бившата на Благой Георгиев Есмер Омерова иска да изтрие футболиста и всеки спомен за него от себе си. \r\nТанцьорката, която бе омъжена за Джизъса и преди две години го дари със син, явно е превъзмогнала раздялата. Тя реши да се раздели с името на българския плейбой и махна татуировката с надписа „Благой“, който беше на ключицата над дясната й гърда. \r\nСлед като беше подхваната темата защо Есмер не го е махнала, явно притисната до стената, тя реши да го заличи, пише „Телеграф“. \r\n \n\t\t\t\t\t\t", "date": "2018.09.03", "title": "Есмер заличи Джизъса завинаги"}
{"url": "http://www.bnews.bg/article/248019-ot_poslednite_minuti_vizhte_kakvo_e_sastoyanieto_na_zhenite_koito_se_boryat_za_zhivota_si_sled_zverskata_katastrofa_kray_svoge", "text": "\n Няма промяна в състоянието на трите жени, които пострадаха тежко при автобусната катастрофа край Своге. Това съобщиха от пресцентъра на УМБАЛСМ „Н. И. Пирогов“. Пациентките продължават да са на апаратна вентилация в Централна реанимация на УМБАЛСМ „Н. И. Пирогов“. \r\n\r\n Там е и още една от пострадалите, която беше оперирана от екипа на проф. Диян Енчев миналата седмица. \r\n\r\n В Клиниката по неврохирургия е настанена друга пострадала, която в края на миналата седмица беше преведена от Централна реанимация. Пациентката претърпя операция, която извърши екипът на проф. Николай Габровски. Лекарите определят процеса по възстановяването ѝ като нормален. В следващите дни ще преценят дали е подходящо да бъде изписана. Шестата пострадала, която беше с черепно-мозъчна травма и лицево-челюстна травма беше изписана в края на миналата седмица и вече си е вкъщи. \r\n  \r\n \n\t\t\t\t\t\t", "date": "2018.09.03", "title": "ОТ ПОСЛЕДНИТЕ МИНУТИ! Вижте какво е състоянието на жените, които се борят за живота си, след зверската катастрофа край Своге"}
{"url": "http://www.bnews.bg/article/248020-mariana_marinova_prodavam_mis_silikon_ne_iskam_da_bada_chast_ot_poshlostta_koyato_ni_zaliva", "text": "\n Мисис България Мариана Маринова ще продаде правата за организиране на конкурса „Мис Силикон“. \r\n\r\n Маринова споделя, че е потресена от разговор с момиче на 14 години, които заявило, че иска да си сложи силикон в гърдите, за да стане „Мис Плеймейт“. \r\n\r\n „Със съжаление мога да кажа, че се предавам и няма да провеждам повече конкурса „Мис Силикон“, чиито права държа и е моя запазена марка. Създадох този конкурс с идеята да е само шоу и зрелище, но в годините концепцията се промени. Аз и момичетата винаги заставахме зад благородна кауза, с която да помогнем на жени в нужда. Такъв бе случая с кампанията „Аз съм красива“. Благодарение на нея много жени получиха средства за пластични операции, от каквито имаха нужда след някакви инциденти. Исках да промотирам естетичната пластична хирургия, която носи красота за очите и самочувствие за дамите. Явно опитите ми са неуспешни, след като мечтата на едно дете е да се наблъска със силикон за да спечели някаква титла. Не искам да бъда част от пошлостта и грозотата, която ни залива“, сподели пред BGLife.Club Мариана Маринова. \r\n \n\t\t\t\t\t\t", "date": "2018.09.03", "title": "Мариана Маринова: Продавам \"Мис Силикон\", не искам да бъда част от пошлостта, която ни залива "}
{"url": "http://www.bnews.bg/article/248015-niki_i_sanya_ne_mogat_da_se_razdelyat", "text": "\n Въпреки развода си Ники Илиев и Саня Борисова просто няма как да се разделят. \r\n\r\n На бившите съпрузи за пореден път им се наложи да се прегърнат заради общия си филм Нокаут. Този път това стана на фестивала Любовта е лудост. \r\n\r\n При откриването му те минаха по отделно на червения килим. След това обаче им се наложи да излязат под ръка на една и съща сцена, за да проведат среща с публиката. \r\n\r\n Когато дойде ред за снимките с феновете пък Саня и Ники си наложиха дори да се прегърнат, макар че най-вероятно и за двамата това не е било особено приятно, пише Уикенд. \r\n \n\t\t\t\t\t\t", "date": "2018.09.03", "title": "Ники и Саня не могат да се разделят"}
{"url": "http://www.bnews.bg/article/248023-skandalno_osadiha_na_zatvor_zhurnalisti_na_royters_zaradi", "text": "\n Съд в Мианмар постанови присъда от 7 години затвор за двама журналисти на агенция „Ройтерс“, съобщи Би Би Си.   \r\n\r\n Журналистите Ва Лоне и Куав Сое О пледираха невинни по обвинения за нарушаване на закона за държавната тайна. Максималната присъда, която ги грозеше, беше 14 години затвор.   \r\n\r\n Двамата журналисти отразяваха миналата година бруталната операция на армията на Мианмар срещу рохингите в западния щат Ракхайн. Според обвинението журналистите са получили и разпространили поверителни документи.   \r\n\r\n Двамата журналисти казаха в съда, че двама полицейски представители са им връчили поверителните документи в ресторант в Янгон. Минута след това други полицаи са ги арестували на 12 декември миналата година. В съда свидетел разказа, че нещата са били нагласени, за да бъде устроена клопка на журналистите   Присъдата бе произнесена пред претъпкана с журналисти и дипломати съдебна зала. \r\n  \r\n \n\t\t\t\t\t\t", "date": "2018.09.03", "title": "СКАНДАЛНО! Осъдиха на затвор журналисти на „Ройтерс“ заради...."}
{"url": "http://www.bnews.bg/article/248021-vazhno_danakat_na_starite_koli_skacha_vizhte_s_kolko", "text": "\n Дaнъцитe въpxy мoтopнитe пpeвoзни cpeдcтвa c тeглo дo 3,5 тoнa вeчe щe ce cмятaт пo нoвa фopмyлa, aĸo пpeдлoжeниeтo нa Mиниcтepcтвo нa финaнcитe бъдe пpиeтo. \r\n\r\n B нaй-oбщия cлyчaй ce oчaĸвa лeĸo пoвишeниe нa дaнъцитe нa пo-cтapитe ĸoли и лeĸo нaмaлeниe нa нoвитe. \r\n\r\n  Kaĸ ce oпpeдeляxa дaнъцитe дoceгa? \r\n\r\n B мoмeнтa дaнъĸът нa aвтoмoбил ce cмятa пo фopмyлa, ĸoятo вĸлючвa мoщнocттa и възpacттa нa вoзилoтo. Cyмaтa, ĸoятo ce плaщa зa мoщнocт, ce oпpeдeля oт Oбщинcĸия cъвeт, ĸaтo тя e в гpaници, oпpeдeлeни oт Hapoднoтo cъбpaниe cъc зaĸoн. Πoлyчeнaтa cyмa ce yмнoжaвa пo ĸoeфициeнт нa възpacттa нa aвтoмoбилa, ĸaтo cтapитe плaщaт пo-мaлĸo, a пo-нoвитe пoвeчe, пише Money.bg. \r\n\r\n Kaĸвa e цeнaтa зa ĸилoвaт? \r\n\r\n B зaĸoнa e oпpeдeлeнa гpaницa oт: дo 37 kW вĸлючитeлнo – oт 0,34 дo 1,02 лв. зa 1 kW; нaд 37 kW дo 55 kW вĸлючитeлнo – oт 0,40 дo 1,20 лв. зa 1 kW; нaд 55 kW дo 74 kW вĸлючитeлнo – oт 0,54 дo 1,62 лв. зa 1 kW; нaд 74 kW дo 110 kW вĸлючитeлнo – oт 1,10 дo 3,30 лв. зa 1 kW; нaд 110 kW – oт 1,23 дo 3,69 лв. зa 1 kW. \r\n\r\n Πoлyчeнaтa cyмa ce yмнoжaвa cъc ĸoeфициeнти: 1x зa aвтoмoбил нaд 14-гoдишнa възpacт, 1,5x зa ĸoли нaд 5 и дo 14-гoдишнa възpacт и 2,8x зa нoви aвтoмoбили дo 5-гoдишнa възpacт. Taĸa пo-cтapитe aвтoмoбили плaщaxa пo-мaлĸo, ĸoeтo peaлнo cтимyлиpa пoтpeбитeлитe дa нe ĸyпyвaт нoвa ĸoлa, ĸoятo e пo-eĸoлoгичнo чиcтa и пo-бeзoпacнa. \r\n  \r\n \n\t\t\t\t\t\t", "date": "2018.09.03", "title": "ВАЖНО! Данъкът на старите коли скача, вижте с колко"}
{"url": "http://www.bnews.bg/article/248014-borisov_kupuva_simeonov_s_turizma_goryat_oshte_tsetska_neno_dimov_i_nemiya_porozhanov", "text": "\n Премиерът Борисов раздава постове на министри като топъл хляб. Който влиза в кабинета беден като църковна мишка, излиза - милионер. Ако е Порожанов - още по-богат. За да оцелее клатещият се като палатка на Карадере кабинет, премиерът раздава постове на всяка калинка, боядисана със знамето на трикольора. Всеки бай Ганьо, който вика “Да живей”, има шанс да получи място за вице или министър в Борисов 3. \r\n\r\n По-жалка картинка на правителство не сме имали. В името на властта и парите всички са готови за всякакви постове, докато народът мре от фалшивия асфалт и липса на здравеопазване и поминък в земеделието. Реформите за забранени. Всичко е в режим на оцеляване. Правосъдието е сведено до сопа за управляващите \r\n\r\n Ето поменник за търговията с постове според актуалния борсов индекс за министерски “кутии за обувки” според 24 часа. Какво дава Борисов и какво лапат корпулентното вице агент Иван от ДС и Валери Симеонов, бургаска батка от Слънчака: \r\n\r\n Цачева ще освободи правосъдието на път към КС, Ангелкова може да се върне в транспорта, където беше служебен министър, премиерът още мисли за Порожанов и Нено Димов Вицепремиерът Валери Симеонов да не е без портфейл, а да стане и министър на туризма. \r\n\r\n Вицепремиерът Валери Симеонов да не е без портфейл, а да стане и министър на туризма. Това е била една от идеите за промени, която се обсъжда в последните дни. Разговор обаче между премиера и патриота още не е имало. Възможността Валери Симеонов да поеме и туризма вероятно не е била проигравана с партньорите му от \"Атака\". Волен Сидеров се обяви против тази рокада през \"24 часа\". \r\n\r\n \"Госпожа Ангелкова си върши работата много добре и не виждам основание за нейната смяна. Няма логика да обсъждаме други имена за този пост\", заяви той. Сидеров отрече и информацията в медиите, че постът е бил предлаган дори и на него. Лидерът на \"Атака\" е единственият от тримата лидери извън изпълнителната власт. \r\n\r\n Валери Симеонов в понеделник ще обяви, че остава във властта със сериозни изисквания към ГЕРБ. \r\n\r\n Неофициално в коалицията се говори, че при избора на Николина Ангелкова за министър на туризма в третото правителство на Борисов тя е била подкрепена от всички патриоти, включително и Валери Симеонов. \r\n\r\n Откритият им конфликт помежду си обаче може да насочи Николина Ангелкова към министерство на транспорта, където тя беше вече служебен министър при Георги Близнашки. Все още министър-председателят няма теърд кандидат за поста на регионален министър. Имало вариант зам.-министърката Малина Крумова да го поеме.  \r\n\r\n Има силна реакция в ГЕРБ и дори сред червените кметове за запазването на Николай Ненков. Борисов обаче бил категоричен, че този път оставките ще бъдат гласувани.  \r\n\r\n За нов министър на вътрешните работи също няма фаворит, въпреки че най-често споменаването има в ГЕРБ е на сегашния зам-мнистър Красимир Ципов.  \r\n\r\n Репликата на Борисов, че има претенции към още министри, извън тримата, чиито оставки получи, отвориха вратата за серия предположения и слухове, в които се замесват имената на трима министри. Със сигурност от поста министър на правосъдието си тръгва Цецка Цачева, която ще бъде предложена за член на Конституционния съд.  \r\n\r\n От министрите на ГЕРБ Борисов все още обмислял дали да смени и земеделския Румен Порожанов. Тук мотивите са липсата на обяснение на хората при кризата с чумата по овцете и козите в Странджа, както и появилите се съмнения, че животните са избити без основание. Все още обаче няма окончателно решение.  \r\n\r\n Екоминистърът Ненчо Димов, който е от квотата на патриотите, също може да освободи поста си. Тук основната причина ще е спогодба между Борисов и тримата патриотични лидери да не се сменят само хора на ГЕРБ, за да се тушира напрежението в голямата управляваща партия.  \r\n\r\n \"Никой не е застрахован за вечен министър. Трябва обаче да има конкретни основания за това. В случая с оставките на тримата министри, които са от квотата на ГЕРБ, имахме една жестока трагедия, имаше много силно обществено напрежение и желание за поемане на политическа отговорност на ниво министри\", коментира Волен Сидеров.  \r\n\r\n Този път оставките на нарочените за махане министри ще се гласуват в Народното събрание и заден ход няма да има. В това е бил категоричен пред съпартийци Борисов.  \r\n\r\n До този момент двама министри подадоха оставки, но Борисов не ги внесе в Народното събрание - енергийната Теменужка Петкова и социалният Бисер Петков.  \r\n \n\t\t\t\t\t\t", "date": "2018.09.03", "title": "Борисов купува Симеонов с туризма. Горят още Цецка, Нено Димов и Немия Порожанов"}
{"url": "http://www.bnews.bg/article/248012-150_kilogramova_manekenka_koritsata_na_spisanie", "text": "\n По този начин то насърчи дамите да се отнасят позитивно към природните си дадености \r\n\r\n На корицата на британското издание на популярното женско списание „Космополитън“ се появи 150-килограмовата манекенка Тес Холидей, като по този начин насърчи дамите да се отнасят позитивно към природните си дадености. \r\n\r\n Дизайнерите на изданието положиха доста усилия, за да поберат на корицата масивната фигура на Тес и да остане достатъчно място и за другите анонси в броя, пише БТА. \r\n\r\n Тес Холидей е активистка на движението на бодипозитивните жени. \r\n\r\n „Не мога да повярвам, че станах едно от момичетата на „Космополитън“. Благодаря на редакцията!“, написа тя в Twitter. \r\n\r\n Това е втората корица на Тес Холидей. Предишната й беше за списание „Селф“. \r\n \n\t\t\t\t\t\t", "date": "2018.09.03", "title": "150-килограмова манекенка – корицата на списание"}
{"url": "http://www.bnews.bg/article/248010-geshev_za_arabadzhievi_vetko_i_marinela_ne_sa_na_pochivka_a_se_ukrivat", "text": "\n Ветко и Маринела Арабаджиеви не са на почивка, а се укриват. Такова мнение изрази в ефира на NOVA заместник-главният прокурор Иван Гешев. \r\n„Към момента на провеждането на действията по разследването са се намирали във Франция, сега не мога да кажа къде са. Предприети са всякакви възможни действия за издирването им. Обявени са за издирване както от Интерпол, така и с европейска заповед за арест. Така че не са на почивка, а се укриват”, заяви Гешев.   \r\nГешев уточни, че прокуратурата не е искала мярката за неотклонение на Вълчо Арабаджиев да се гледа при закрити врата, това е било искане на адвокатите. \r\n„Защитата се притеснява, прокуратурата не се притеснява от нищо”, заяви Гешев. По думите му фамилията е разработвана от месеци. \r\n\r\n „Периодът е от януари, но предвид намерени доказателства ще бъде разширен. Едно от намерените неща е екселска таблица от 2008 година до момента, в която в табличен вид са описани невнесените данъци само от захарния комбинат в Пловдив от 2008 година до настоящия момент, съответно и фирмите, през които е станало това. Тази сума, според тази таблица, е десетки милиони левове, може да станат и над 100 милиона”, заяви Гешов. „Явно ще бъде разширен периодът на разследването ”. \r\n \n\t\t\t\t\t\t", "date": "2018.09.03", "title": "ГЕШЕВ ЗА АРАБАДЖИЕВИ: Ветко и Маринела не са на почивка, а се укриват"}
{"url": "http://www.bnews.bg/article/248011-desi_slava_stroshi_kantara_vizhte_koy_y_e_vinoven", "text": "\n Фолк певицата Деси Слава е на ръба на отчаянието, след като осем месеца води неравна битка с килограмите, които натрупа с втората си бременност. Въпреки опитите да отслабне, певицата си е все така сочна. \r\nТова показват и снимките от сватба, на която Деси е поканена да забавлява младоженците и гостите им. Въпреки катовете дантела върху роклята, коланчето препасано под бюста й, подчертава допълнително корема на миньончето. Ръцете й са здрави като на руска колхозничка, а върху бедрата на пайнерката също има доста излишни мазнинки. \r\nЗвездата роди в края на декември миналата година, но все още изглежда като бременна в шестия месец. Далеч по-младият й съпруг, боксьорът Благой Найденов също имал пръст в проблема на гласовитата си кака. Той й обяснявал, че я харесва и такава и не виждал проблем в наднорменото й тегло. \r\nПевицата с ангелски глас опитала няколко различни диети, но кантарът безмилостно отчитал едни и същи килограми. Тъй като Деси Слава издържа семейството, включително и по-големия си син Майки, който е почти връстник на Благо, се налагало да поема всякакви участия без почивка. Това също оказвало влияние върху теглото на изпълнителката, която нямала достатъчно време за сън, а за фитнес не можела и да си помисли. \r\n \n\t\t\t\t\t\t", "date": "2018.09.03", "title": "Деси Слава строши кантара, вижте кой й е виновен "}
{"url": "http://www.bnews.bg/article/248022-paata_burchuladze_otmeni_kontserta_si_v_sofiya_s_prezavereni_bileti_slushame_andzhela_georgiu_v_ndk", "text": "\n Вместо концерта на Паата Бурчуладзе на 21 септември в зала „България“ ще звучи първият концерт от тематичния цикъл „Руски приказки“. Програмата включва две знакови произведения на руския романтизъм – Концерт за пиано № 2 и Симфония № 2 от Сергей Рахманинов. \r\n\r\n Промяната се налага заради заболяване на големият грузински бас, който изказа искреното си съжаление, че няма да успее да се срещне с почитателите си през септември. Паата Бурчуладзе таи много топли чувства към българската публика, с която се е срещал 2 пъти през годините и обеща, че ще пее със Софийската филхармония през 2019 г. Датата ще бъде уточнена допълнително. \r\n\r\n В знак на уважение към публиката Софийската филармония дава възможност и за презаверка на билетите закупени за концерта на Паата Бурчуладзе, за този на голямата оперна дива Анджела Георгиу на 25 февруари в зала 1 на НДК. Подробности за условията за презаверка можете да научите на касата на зала „България“ и на телефони 02/987 76 56 и 02/988 31 95 \r\n\r\n Всички, които желаят да върнат своите закупени билети, могат да го направят от понеделник, 3 септември, на касата на зала „България“ и в партньорските мрежи. \r\n \n\t\t\t\t\t\t", "date": "2018.09.03", "title": "Паата Бурчуладзе отмени концерта си в София, с презаверени билети слушаме Анджела Георгиу в НДК"}
{"url": "http://www.bnews.bg/article/248009-geshev_gepi_valcho_s_10_miliona_v_kutii_za_obuvki_sadat_go_pusna_za_20_hilyadi", "text": "\n След продължило пет часа секретно съдебно заседание, съдия Вилислава Ангелова от спецсъда реши, че синът на Ветко и Маринела Арабаджиеви - Вълчо, излиза от ареста срещу 20 000 лева парична гаранция. \r\nВ събота заместник-главният прокурор Иван Гешев оповести, че са задържани 10 човека при акция за укриване на данъци и пране на пари. \r\nМалкият син на Ветко и Маринела Арабаджиеви беше задържан в петък в хотел \"Маринела\". Още в началото на съдебното заседание в неделя беше взето решение мярката да бъде засекретена. Мотивът беше, че при разследването са били използвани СРС-та и можело да се разгласи държавна тайна. \r\nЗа да пусне от ареста Арабаджиев, Ангелова изтъкна мотив, че няма доказателства младежът да е знаел дали родителите му се занимават с нещо незаконно, защото учил в Лондон. \r\n\r\n Прокуратурата е представила справка от НАП за доходите на семейството за предишни години, които възлизат на 25 млн. лева, но били законни пари. Колкото до двете счетоводителки - за тях има косвени доказателства да са участвали в престъпната група, но няма опасност да се укрият или да извършат ново престъпление. Решението на съдия Ангелова не е окончателно. \r\n \n\t\t\t\t\t\t", "date": "2018.09.03", "title": "Гешев гепи Вълчо с 10 милиона в кутии за обувки, съдът го пусна за 20 хиляди"}
{"url": "http://www.bnews.bg/article/248006-sled_dazhd_kachulka_zapochvat_remont_na_patya_svoge_sofiya", "text": "\n Днес започва ремонтът на участъка от път II-16 Своге – София, където стана тежкият пътен инцидент с автобус. Това съобщиха от пресцентъра на Агенция „Пътна инфраструктура“. Отсечката първо ще се фрезова, а след това ще се преасфалтира. \r\n\r\n Досега предприемането на ремонтни дейности беше невъзможно поради извършваните процесуално-следствени работи.  \r\n\r\n В останалите участъци от път II-16, в които са констатирани дефекти, до момента Изпълнителят Сдружение „Трейс Своге“ е извършил следните строително-монтажни работи: изкърпени са всички дупки и неравности от км 23+000 до км 52+000. Това е участъкът малко след тунел \"Елисейна\" до град Своге. \r\n\r\n Ремонтирани са и две пропадания при км 71+000 - след разклона за село Ромча, и при км 73+000 - в Искърскотото дефиле.  \r\n\r\n Служители на ОПУ - София са направили оглед на всички пътни знаци и където е било необходимо е премахната избуялата от дъждовете растителност за осигуряване на по-добра видимост за шофьорите. \r\n \n\t\t\t\t\t\t", "date": "2018.09.03", "title": "СЛЕД ДЪЖД КАЧУЛКА! Започват ремонт на пътя Своге - София"}
{"url": "http://www.bnews.bg/article/248016-volen_siderov_za_valeri_simeonov_shtom_pravitelstvoto_se_upravlyava_ednolichno_napuskay_i_ne_se_pravi_na_oshtipana_moma", "text": "\n С и без НФСБ ще вървим напред. Ние сме се споразумели. Когато си се разбрал, се държиш мъжки, не като ощипана мома. Това заяви в сутрешния блок на bTV лидерът на „Атака“ Волен Сидеров по повод критиките на Валери Симеонов към правителството на Бойко Борисов и предстоящата среща между Патриотичния фронт и ГЕРБ.   \r\n\r\n „Можем и без други министри, без други вицепремиери. Важно е това, за което сме се споразумели – програма за управление на България“, подчерта Сидеров. \r\n\r\n   Той изтъкна, че Симеонов като лидер на НФСБ сам нарушава коалиционното споразумение, като се „събира на тайна среща да решава дали да остава във властта“.   По повод твърденията, че Борисов управлява еднолично, Сидеров припомни назначенията на Кирил Войнов и други подобни, които били по предложения на вицепремиера Симеонов.   \r\n\r\n Лидерът на „Атака“ заяви, че ще настоява Цветан Цветанов и министрите на ГЕРБ да кажат дали премиерът управлява еднолично, „с палка в ръка“.   Сидеров подозира, че изказванията и действията на Валери Симеонов са „изнудване или предотвратяване на някаква лоша новина за самия вицепремиер“. „Чувам, че за постове настоява. Ако това е начин да си извоюва министерски пост, аз съм против. Или на овакантените, или някакъв друг. Ние знаем за неговата титанична битка с министър Ангелкова“, посочи той.   „Как ще поеме отговорност вицепремиерът Симеонов за това, че набеждава един от министрите в престъпление, а компетентният орган казва, че няма престъпление?“, попита лидерът на „Атака“.   „Аз не съм рушител. Аз искам нещата да вървят“, отговори той на въпроса дали призовава Валери Симеонов да подаде оставка от правителството.   „С Борисов може да сме били във всякакви отношения, стиснали сме си мъжки ръка и имаме споразумение“, каза още Сидеров. „Не да се крием по хотели и на тайни сбирки да решаваме“, добави той.   „Не може да казваш, че правителството се управлява еднолично. Тогава какво правиш в него? Излизай, напускай, започвай партизанска война, ако искаш. Но не може да си в него и да казваш, че това е лошо“, каза той по адрес на Валери Симеонов.   „Няма нарушена комуникация, има Радини вълнения от страна на НФСБ, които се държат като ощипана мома“, коментира още Сидеров.     Той увери, че не е заявявал амбиция за министерски пост. „Моята роля е по-добра в парламента и като човек, който знае какво е в политиката“, смята той. \r\n  \r\n \n\t\t\t\t\t\t", "date": "2018.09.03", "title": "Волен Сидеров за Валери Симеонов: Щом правителството се управлява еднолично, напускай и не се прави на ощипана мома!\r\n\r\n"}
{"url": "http://www.bnews.bg/article/248008-karakachanov_uplashen_za_kresloto_si_iska_izgonenite_ministri_na_gerb_da_ostanat", "text": "\n \r\n\r\n \"Не може когато някаква група от хора иска оставки, кръв и уволнения, ти да гониш професионалисти. Министър Николай Нанков няма никаква вина за трагедията край Своге. Още повече, че пътят не е правен по негово време\", заяви вицепремиерът. \r\n\r\n \r\n\r\n На въпрос дали ВМРО ще подкрепи НФСБ като гласува против оставките на министрите Нанков, Радев и Московски, Каракачанов отговори така: \"След утрешните разговори при премиера ще видим как ще се развият нещата и ще преценим\".  \r\n \n\t\t\t\t\t\t", "date": "2018.09.03", "title": "Каракачанов уплашен за креслото си! Иска изгонените министри на ГЕРБ да останат!"}
{"url": "http://www.bnews.bg/article/248007-ministarat_v_ostavka_radev_progovori_za_h_l_marinela_i_svoge_vizhte_kakvo_kaza", "text": "\n Министърът на вътрешните работи Валентин Радев коментира в сутрешния блок на Нова телевизия акцията срещу семейство Арабаджиеви и жестоката автобусна катастрофа на пътя Своге – София, при която загинаха 17 души, а 21 души бяха ранени. \r\n\r\n Припомняме ви, че Радев, заедно с Николай Нанков и Ивайло Московски подадоха оставки в петък заради тежката катастрофа на 25 август. \r\n\r\n Относно настаняването на гостите по време на евродепредседателството ни в хотел „Маринела“, Радев обясни, че това е било едно от малкото места, където е можело да се настанят такъв брой хора. По думите му е имало отправени оферти и към други хотели, но някои не са се съгласили. \r\n\r\n „Обществено напрежение има заради катастрофата, въпреки работата ни. Оставките ни са доказателство за политическата отговорност на ГЕРБ. Направихме много, но въпреки това стана трагедията. Просто се случи. И кой премиер няма да вземе такива мерки, кой министър няма да си подаде оставката?“, попита Радев. \r\n\r\n На въпрос дали Красимир Ципов ще се справи с поста министър на вътрешните работи, Валентин Радев отговори, че не може да коментира. „Това е работа на премиера“, добави той. \r\n\r\n Във връзка със случая Харманли и катастрофата между бащата на президента и инвалид, министърът в оставка заяви, че е възмутително това, което се е случило с униформените там. \r\n \n\t\t\t\t\t\t", "date": "2018.09.03", "title": "МИНИСТЪРЪТ В ОСТАВКА РАДЕВ ПРОГОВОРИ ЗА Х-Л \"МАРИНЕЛА\" И СВОГЕ! Вижте какво каза!"}
{"url": "http://www.bnews.bg/article/248005-dazhd_ili_slantse_vizhte_kakvo_vreme_ni_ochakva_v_parviya_delnichen_den_ot_septemvri", "text": "\n Времето преди обяд ще бъде слънчево. След обяд ще се развива купеста и купесто-дъждовна облачност и главно в западната половина от страната краткотрайно ще превали, в отделни райони е възможно и да прегърми. Ще духа слаб, в Източна България и Дунавската равнина - до умерен вятър от изток-североизток. \r\n\r\n Максималните температури ще са предимно между 29 и 34 градуса. Над Черноморието ще бъде слънчево. Максималните температури ще са между 28 и 30 градуса. Температурата на морската вода ще е от 26 градуса по северното крайбрежие до 29 градуса по южното крайбрежие. \r\n\r\n Вълнението на морето ще бъде 1-2 бала. В планините в следобедните часове ще се развива купеста и купесто-дъждовна облачност и на места в западните масиви ще има краткотрайни валежи, ще има условия и за гръмотевична дейност \r\n \n\t\t\t\t\t\t", "date": "2018.09.03", "title": "ДЪЖД ИЛИ СЛЪНЦЕ!? Вижте какво време ни очаква в първия делничен ден от септември?"}
