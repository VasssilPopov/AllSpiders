{"url": "http://www.bnews.bg/article/239024-kevorkyan_bnt_opryaha_do_damata_s_kremcheto_da_komentira_aferata_skripal_i_rusiya", "text": "\n И накрая опряха до Поптодорова. \r\nЧакахме новини за приключението й в безмитния магазин на Варшавското летище, което я обезсмърти - а то се оказа съвсем друго.  \r\nОт БНТ са сметнали, че Дамата с кремчето е  \r\nнай-подходящия събеседник за „Аферата Скрипал“ и изборите в Русия.  \r\nДа им влезем в положението – не са останали повече от 4-5 души, които да са склонни да газят в мътната вода на рутинната русофобия.  \r\nИ, кой крал - крал, обаче трябва да се осигури някой от тях за текущите нужди. \r\n\r\n Поптодорова авторитетно съобщила, че отравянето на руското ченге-предател Скрипал е „едно много тъжно, арогантно и цинично престъпление“- от което обаче „по една много тъжна ирония, имало полза за всички“.  \r\nЗа всички – едва ли, за Поптодорова пък – в никакъв случай.  \r\nНо тя изобщо не си дава сметка, че отдавна трябваше да изхвърли от речника си думата „престъпление“ – защото щом я спомене, публиката веднага ще се сети за личната й афера на Варшавското летище.  \r\nОбаче тия хора са си такива – пет пари не дават за публиката, дори я ненавиждат заради собствените си грехове. \r\n\r\n Въпросната дама си въобразява, че вкиснатата й антируска риторика ще й осигури някаква амнистия. Вятър. \r\n\r\n Не поглеждай по-високо от кремчето - би й казал Апелес, ако в древна Елада имаше магазини за козметика. \r\n\r\n „Никой не смяташе, че ЕС така бързо ще намери обща позиция по темата“ /за Скрипал/ – казала още Дамата с кремчето.  \r\nДа, де, ден преди изборите европейските лидери дежурно обобщиха, че Путин е демон, който се забавлява с отрепки като въпросното ченге-предател. \r\nОбаче ден след изборите, Юнкер Целувачът коленопреклонно измляска ботуша на Руския Император.  \r\nХора като него нямат никаква тежест в очите на публиката - всичко, което изговарят, е лекьосано от притворство и бакалски сметки.  \r\nНикога няма да бъдат взимани на сериозно – готови са да подписват декларацийки за предателя Скрипал, но мълчат за ареста на Саркози, примерно – един, като тях. \r\n\r\n За руските избори Дамата с кремчето казала: „Атмосферата беше като на сеанс, основан на десетилетно внушение“.  \r\nПочти същата фраза използвал и един друг спец от тази порода, той пък вместо „сеанс“ казал „социалистическа манифестация“.  \r\nТия хора са си плюли в устата - независимо дали имат афери с крадена козметика, или не. \r\n\r\n Дамата с кремчето ни нахранила с още обобщения: „Силата е първа стойност, тя е с най-голяма стойност /в Русия/. Но никъде в тази кампания не чухме за живота вътре в Русия“.  \r\nИ това го казва човек, който досега и една думица не е обелил за живота „вътре“ в България. \r\n\r\n Неколцината американски сакати „лобисти“ изглежда са минали преди изборите набързо през някакъв общ инструктаж – понеже и Соломон П. говорил за руската „сила“.  \r\nНикаква следа обаче не остава след напъните им, трудолюбиви са, обаче безталантни – влече ги единствено Зовът на Яслата, на която са зачислени. \r\n\r\n Събуждат искрено съжаление заради напразните усилия, които полагат – сякаш са повярвали, че някой ден суратите им ще бъдат издялкани – ако не в планината Ръшмор, до Бащите на Америка, то поне в някой баир в Пернишко. \r\n\r\n Тези хора си останаха последните Мунчовци на грубото противопоставяне, деградацията им е очевидна и дори трагична.  \r\nВлиянието им над публиката е нулево, тя с основание отдавна ги презря, понеже разбра, какво ги мотивира. \r\n\r\n И клоунадите им бързо я отегчиха: Пасито в „Трабант“, Пасито в кабината на изтребител Ф-16, Пасито се подмилква на Кадафи /да, онзи /.  \r\nТеатрото на многострадалната Поптодорова също отврати \r\nпубликата.  \r\nДруг от тия пък извадил от нафталина убийството на Борис Немцов, за да го припише отново на Путин.  \r\nДърварски хватки без никакъв ефект. \r\n\r\n Американците трябва да стимулират петата си колона у нас за нови пропагандни подходи, но това няма да е лесно, поради очевидната й недъгавост и изчерпаност.  \r\nА и авангардът на тази колона „Отворено общество“ трайно се снабди с антипатиите на българите.  \r\nНашите политически слабаци обаче се плашат от примера на Унгария, и дори на Израел, които поставиха соросоидите на мястото им.  \r\nТукашните пу.ьовци знаят само да благодарят, това е най-лесното. \r\n\r\n Русофобията на „лобистите“ изглежда съвършено неоправдана: един е бил преводач на Живков, друг – син на активен борец срещу фашизма и капитализма, трети учил в Москва.  \r\nНякои по-подозрителни хора дори смятат, че те, всъщност, са истинското, тайно руско лоби у нас.  \r\nОтегчителни и примитивни в „западнячеството“ си, което нахално ни натрапват, те сякаш имат за цел да отблъснат хората именно от Запада. \r\n\r\n Майната й на русофобията им – но те са си неприкрити българофоби, и не го крият. А това е отвратително. \r\n\r\n Но пък неизменно получават трибуна, телевизионните ярета мрат да слушат глупотевините им.  \r\nИ най-често имат комфорта да се пуйчат без опоненти край себе си - това го практикува дори телевизията на „всички гледни точки“. \r\nНакрая, ползата от напъните на Поптодорова и другите от Кръжеца на Яслата е колкото ползата от изкуствения скандал с отрепката Скрипал - никаква. \r\n\r\n Вече дори не успяват да развеселят публиката, опротивели са й: ти й люскаш лафове за престъпления и избори, тя си мисли за кремчето ти. \r\n\r\n Каквото и да дрънка Пасито, хората се сещат и гневят на отвратителната му фраза „Майната му на Православието“ - с тази фльонга ще си остане завинаги.  \r\nСлед като Бжежински нареди директивата си за православието, нашето бжежинче й притури една майна - и готово.  \r\nАко Соломон не се правеше на евреин /по целесъобразност/, можехме да кажем, че е измътил една фраза, на която би завидял и Бай Ганю. \r\n\r\n Тия са си ясни – големият грях обаче е на телевизиите и на гламавите водещи.  \r\nПарадът на паситата постепенно доведе до пълен крах сериозността на телевизиите.  \r\nНеобяснимо и направо патологично е упорството им да танцуват с Нищото, да ни го натрапват за нещо важно и достоверно.  \r\nТака те се превръщат в ходатаи на несмислени, арогантни тези.  \r\nНе е голямо удоволствие с отрепки-предатели или кахърни лобисти бездарно да доказваш „евроатлантизма“ си.  \r\nКакто казваше Левчев, „Бездарието е фашизъм“. \r\n\r\n С утвърждаването на нелепи хора, с жаждата си изобщо за нелепости, телевизиите/водещите упорито развращават публиката.  \r\nТия дни всевъзможни идиоти си разпасаха поясите покрай Трети март – но нито един водещ не потърси историците Косев и Дойнов, за да представят новата си книга „От Шипка и Плевен до Сан Стефано и Берлин“.  \r\nИзвън другото, това издава страх от познанието – затова се задоволяват да прехвърлят оттук-оттам вестниците, сякаш е непосилно усилието да прочетеш една книга, непрекъснато ни подсказват, че е нежелано да си грамотен.  \r\nЖивей си с просташките подмятания и си хвърляй калпака. \r\n\r\n Всъщност, някои удобни всезнайковци са си поп Гапоновци – провокатори: колкото повече дрънкат за убийството на Райко Алексиев, толкова повече хората се сещат за  \r\nГео Милев.  \r\nКога обаче политическият хермафродит Пръмова ще нареди да се направи предаване за „Белите нощи“ през 1925-а?  \r\nНикога, разбира се, макар че и отвън, и отвътре е червена до неприличие. \r\n\r\n Дори северно-корейците вече разбраха, че трябва да има някакви граници на враждебността. \r\nСамо нашите лобисти-талибани не проумяват това.  \r\n*** \r\n\r\n   \r\n \n\t\t\t\t\t\t", "date": "2018.03.22", "title": "Кеворкян: БНТ опряха до Дамата с кремчето да коментира \"Аферата Скрипал\" и Русия"}
{"url": "http://www.bnews.bg/article/239020-angliyski_sad_kravni_probi_na_skripal_da_se_dadat_na_ozho", "text": "\n Английският съд реши, че проба от кръвта на атакувания с нервопаралитичен газ на територията на Великобритания бивш служител на руското ГРУ Сергей Скрипал ще бъде изпратена на Организацията за забрана на химическото оръжие, предава АФП. Съдия Дейвид Уилямс заяви, че лекарите имат право „да вземат кръвни проби за ОЗХО, както и копия от медицинските картони на жертвите“, предаде Фокус. \r\n\r\n Великобритания обвинява Русия за нападението на Скрипал и на дъщеря му в град Солсбъри. В момента те са в кома в болницата в стабилно състояние. \r\n\r\n   \r\n \n\t\t\t\t\t\t", "date": "2018.03.22", "title": "Английски съд: Кръвни проби на Скрипал да се дадат на ОЗХО"}
{"url": "http://www.bnews.bg/article/239022-palen_koshmar_am_hemus_zatanala_v_snyag_tir_ove_zadrastvat_patya", "text": "\n Само няколко часа, след като Агенция \"Пътна инфраструктура\" съобщи, че по републиканските ни пътища близо 440 снегорина работят 24 часа в денонощието, потребителка на социалната мрежа Facebook публикува видео, в който ясно се вижда неизчистената и заснежена магистрала \"Хемус\" в близост до село Врачеш. \r\n\r\n В клипа се вижда още, че в в посока София има километрично задръстване във всички ленти, предизвикано от два аварирали ТИР-а. \r\n\r\n След като рано сутринта от АПИ забраниха предвижването на тежкотоварни камиони по републиканските ни пътища поради зимната обстановка, около 12:30 часа на сайта на агенцията бе публикувано съобщение, че то е възстановен, съобщава OFFNews. \r\n\r\n Вижте . \r\n \n\t\t\t\t\t\t", "date": "2018.03.22", "title": "Пълен кошмар: АМ \"Хемус\" затънала в сняг, ТИР-ове задръстват пътя"}
{"url": "http://www.bnews.bg/article/238998-amerikantsite_ne_iskat_anita_meyzer_slozhiha_cheren_pechat_v_pasporta_na_chernata_vdovitsa", "text": "\n Осъдената Анита Мейзер се оказа персона нон грата за Америка, макар да живя зад Океана дълго време. Наскоро 10-годишната виза на ромката за Америка е изтекла, а опитът на Анита да поднови правото си за престой в Щатите е претърпяло неуспех. \r\n\r\n От затвора в Сливен, където допреди месец Анита Мейзер излежаваше присъдата си от 4,5 години за непредумишлено убийство, тя попълнила документация, нужна й за посолството в Америка с молба да й бъде подновена визата. От посолството обаче оставили молбата й без разглеждане, тъй като Анита трябвало да се яви и лично за задължително събеседване. Служители обаче предали на адвоката на Мейзер, че тя повече няма да получи американска виза и че е включена в неформален „черен“ списък на лица, които не са желани в Щатите. Такъв бил случая и с дъщерята на Мейзер – Джули, която също не можела да пътува за Америка, макар визата й още да е валидна, писа „Уикенд“. \r\n\r\n „Джули се върна от Щатите, след като майка й уби Николай и влезе в ареста. След това направи два опита да се прибере в Америка, но там не я допускат, като не й дават обяснения. В момента щерката на Анита Мейзер е в Кипър, където семейството разполага с жилище. Дъщерята обвинява майка си за проваленото си бъдеще“, твърдят познати на осъдената за убийство варненка. Самата Анита виняла за черния печат за Щатите сестрата на убития от нея Николай Димов, която е прокурор. Според Мейзер, снаха й използвала служебното си положение, за да я злепостави пред високопоставени служители от щатското посолство. \r\n\r\n Анита Мейзер емигрира в Америка преди повече от 10 години заедно с невръстната си тогава дъщеря Джули, след като погребва мъжа си Живко Желев. Странното е, че първият мъж на ромката загива от сърдечна недостатъчност, след като приел някакви хапчета. В Щатите Анита Мейзер се залюби с американеца от еврейски произход Марк Мейзер, който също умира при странни обстоятелства. Даже след брака и онаследяването на Марк обаче варненката не успяла да си издейства американски паспорт, а сега вече не може да припари до Щатите. \r\n\r\n Същевременно циганката смени килията в затвора в Сливен заради влошено здравословно състояние. Със заповед на началника на женския пандиз от 16 февруари, Мейзер е пратена за лечение в болницата към Софийския затвор, където трябва да остане до 1 април. Според медицинска експертиза, Анита Мейзер има остри болки в областта на вратните сухожилия. Сред лишените от свобода в Сливенския затвор обаче се мълви, че тя платила 5 бона рушвет, за да замени килията с болничното легло. \r\n \n\t\t\t\t\t\t", "date": "2018.03.22", "title": "Американците не искат Анита Мейзер, сложиха черен печат в паспорта на черната вдовица"}
{"url": "http://www.bnews.bg/article/239016-patriotarsko_litsemerie_za_16_miliarda_leva_i_malchanieto_na_mediite", "text": "\n \r\nРодината ни за пореден път бе разтресена от грандиозен скандал! Да, Родината, защото вече имаме сериозни съмнения за съществуването на държава на тази територия. \r\n\r\n И как да нямаме такива? Кажете в коя нормална държава същата в лицето на нейните институции ще \"пропусне\" да си прибере 16 милиарда лева?! Да, това са много пари! Страшно много пари! \r\n\r\n Още по страшно е, когато всички медии мълчат и не задават въпроси на най- сериозните лица, които държат цялата власт в ръцете си за оказване на тотален контрол и това са председателите на две парламентарни комисии. \r\n\r\n Първата - \"Комисия за наблюдение на приходните агенции и борба със сивата икономика и контрабандата\",  бе създадена по настояване на патриотарите и оглавена от \"видния патриот\" Емил Димитров- Ревизоро. Е, вижда се, че е осъществено такова \"наблюдение\", че същата комисия по патриотарски не е забелязала цели 16 милиарда лева. \r\n\r\n С какво ли са затворили очите на нейните 19 члена, та да не забележат такова чудо на българската \"бяла\" икономика? А пък дали тази комисия не бе създадена точно с тази цел да замита следите на десетки милиарди левове потънали в сметките на партийни фирми и черни партийни каси? \r\n\r\n Втората комисия е така наречената бюджетна комисия оглавявана от години от Менда Стоянова, която освен всичко идва от сферата на данъчната администрация в политиката. Интересен факт е, че нито една медия не ги потърси за въпроси по тази толкова важна тема. \r\n\r\n Редно е да припомним и на Менда Стянова и на Емил Димитров, когато говорят по медиите как нямало пари за увеличение на пенсии и заплати, че именно те са от главните виновници за липсата на милиардите левове! В тази наша родина май всичко е кражба! Преди  време окрадоха милиарди от привтизация, крадат от контрабанда, покровителствана от управляващите за справка \"Ало, Ваньо!\", а сега директно крадат от данъци, отчитайки ги като несъбрани! \r\nЕ, г-н Главен Прокурор, Вие сте на ход! \r\n  \r\n \n\t\t\t\t\t\t", "date": "2018.03.22", "title": "Патриотарско лицемерие за 16 милиарда лева и мълчанието на медиите!"}
{"url": "http://www.bnews.bg/article/239007-filip_kirkorov_se_razmina_s_delo_za_15_mln_rubli", "text": "\n  Делото бе заведено срещу Киркоров, компанията \"Филип Киркоров продакшън\" и фирмата, която издава дисковете му. Става въпрос за песента \"Helwa ya Baladi\" (\"Моя прекрасна родина\"), изпълнена за пръв път от певицата Далида през 1979 г. Филип Киркоров пее тази песен на руски език под названието \"Шелковая нить\" (\"Копринена нишка\"). Тя е включена в три от албумите му. Ищците настояваха да се забрани на Киркоров да изпълнява песента \"Шелковая нить\", а компанията му да няма право да я разпространява. Киркоров, компанията му и фирмата, която издава дисковете му, отхвърлиха всички обвинения. Филип Киркоров смята, че е добросъвестен купувач, който е купил правото да използва песента. Освен това представител на Руското общество за управление на авторските права, което се яви като трета страна по делото, заяви, че оригиналната песен, създадена през 1978 г., и преработената по-късно песен са две отделни музикални произведения. \r\n \n\t\t\t\t\t\t", "date": "2018.03.22", "title": "Филип Киркоров се размина с дело за 15 млн. рубли"}
{"url": "http://www.bnews.bg/article/238997-enio_morikone_s_posleden_kontsert_prez_noemvri", "text": "\n Легендарният италиански композитор на филмова музика Енио Мориконе ще изнесе последния си концерт през ноември във Великобритания. \r\nПреди оттеглянето си в края на годината 89-годишният Мориконе за последен път ще дирижира изпълнение на свои композиции пред британска публика на 26 ноември в лондонската зала \"02 Арина\". Към него ще се присъединят чешкият Национален симфоничен оркестър и симфоничният хор на Крауч Енд, Лондон. \r\nЗа 60 години като филмов композитор Енио Мориконе е създал музиката за продукции като \"За шепа долари\", \"За няколко долара повече\", \"Добрият, лошият и злият\", \"Имало едно време на Запад\", \"Имало едно време в Америка\", \"Професионалистът\", \"Недосегаемите\", \"Лолита\". \r\n\"Още от първата ми изява във Великобритания имам свидни спомени за концертите ми в страната. Британската публика винаги ме е посрещала изключително топло. Затова реших, че трябва да изнеса един последен концерт в Лондон, преди да се оттегля в края на годината\", споделя Енио Мориконе. \r\nПредставлението в британската столица е част от световното турне \"60 години музика\", в рамките на което Мориконе изнесе над 40 концерта в 30 града в Европа през последните няколко години. За шоутата бяха продадени над 500 000 билета. \r\nБилетите за последния концерт на Енио Мориконе във Великобритания ще бъдат пуснати в продажба в петък. \r\n  \r\n \n\t\t\t\t\t\t", "date": "2018.03.22", "title": "Енио Мориконе с последен концерт през ноември"}
{"url": "http://www.bnews.bg/article/239014-bratovched_na_kadafi_sarkozi_e_vzel_milioni_za_kampaniyata_si_ot_libiya", "text": "\n Братовчедът на покойния либийски диктатор Муамар Кадафи заяви, че обвиненията за корупция, повдигнати срещу бившия президент на Франция Никола Саркози „са божие наказание“ за ролята в свалянето на дългогодишния лидер на северноафриканската държава, предава ABC News. \r\n\r\n Ахмед Кадафи ал Дам, който в момента живее в Кайро, заяви, че знае за милиони евро, които братовчед му приживе е давал за предизборната кампания на Саркози. Следствието в момента разглежда обвиненията, че режимът на Кадафи тайно е предоставил на Саркози 50 милиона евро за неговата предизборна кампания през 2007 г, предава Фокус. \r\n\r\n  Като президент Саркози постави Франция начело на кампанията на НАТО, подкрепила бунтовниците в Сирия. Кадафи ал Дам заяви, че повечето либийци, замесени в предаването на парите са или в затвора, мъртви или страхуващи се за живота си. \r\n \n\t\t\t\t\t\t", "date": "2018.03.22", "title": "Братовчед на Кадафи: Саркози е взел милиони за кампанията си от Либия!"}
{"url": "http://www.bnews.bg/article/239015-golyamo_naprezhenie_borisov_mozhe_i_da_ne_se_sreshtne_s_taypi_vav_varna_ne_iska_da_poema_otgovornosti", "text": "\n \r\nПодготвяме се много, всички много очакват от нас, заяви премиерът Бойко Борисов по повод насрочената за 26 март среща ЕС-Турция във Варна. \r\nНапрегнато ми е, притеснено ми е, огромни очаквания имат всички да се опитаме да успокоим отношенията. Дори не е сигурно, че срещата ще се проведе, защото има много голямо напрежение и очакване, които самият аз не искам да поемам, призна премиерът Бойко Борисов пред български журналисти в Брюксел, където пристигна за участие в заседанието на Европейския съвет. \r\nПо-късно евролидерите ще решат дали срещата ще се състои.  \r\nСреща ще има, поне на този етап. Това е може би една от последните възможности да останем в диалог. Толкова много са се влошили отношенията на много места по света, водят се войни, агресивни действия, обличат се с хубави думи \"свобода\", \"демокрация\", \"правда\", а всъщност гинат хора. Надали на някой му е най-приятното нещо да организира подобни срещи, добави премиерът. По неговите думи всички негови колеги в Европейската народна партия имат надеждата, че с диалог може да се постигне някакво съгласие. Борисов, цитиран от БТА, отбеляза, че председателят на гръцката партия \"Нова демокрация\" Кириакос Мицотакис го е помолил да говори на срещата за двамата задържани от Турция гръцки войници. \r\nПоставил съм си една-единствена цел, която е също много трудна за момента - продължаването на споразумението за мигрантите и изплащането на това, което поехме ангажимент към турската страна за 3.5 милиона мигранти там, уточни министър-председателят.  \r\nПремиерът припомни случаите с мигранти в центъра в Харманли и столичния квартал „Овча купел“ като каза, че това може да се възобнови и не приема такава алтернатива.  \r\nБез да се натоварваме с никакви очаквания, не виждам лошо да се проведе неколкочасова среща и да се кажат всички тези претенции не през медиите, а очи в очи с нашите съседи, добави той. \r\n  \r\n \n\t\t\t\t\t\t", "date": "2018.03.22", "title": "Голямо напрежение: Борисов може и да не се срещне с Тайпи във Варна, не иска да поема отговорности"}
{"url": "http://www.bnews.bg/article/239005-arestuvaha_nadezhda_savchenko_za_darzhaven_prevrat", "text": "\n \r\nБившият пилот и символ на независима Украйна Надежда Савченко, която досега бе депутат, беше задържана в парламента и обвинена в подготовка на държавен преврат \r\n  \r\nПреди това Върховната рада на Украйна сне депутатския ѝ имунитет по искане на главния прокурор Юрий Луценко. Според него Савченко лично подготвяла терористичен акт в парламента и се подготвяла да внесе в сградата миномети и гранати, съобщи ТАСС.   \r\nНа изслушването сутринта в четвъртък депутатката извади и сложи на масата гранати, които след това се оказаха изработени от плодове.  \r\nМалко преди задържането си Савченко предаде на сестра си звездата на Герой на Украйна, която получи след освобождаването си от руски затвор и завръщането си в Украйна. Украинската военнослужеща бе пленена на фронтовата линия от проруските сепаратисти, които я предадоха на Русия, за да бъде съдена по обвинения в съучастие в убийството на двама руски журналисти.  \r\nУкраинката, която беше щурман на боен хеликоптер на украинската армия, беше осъдена на 22 години затвор по обвинения за съучастие в убийството на двама журналисти в Донбас. През 2016 година беше помилвана от руския президент Владимир Путин и се завърна в Украйна при размяна на затворници беше приета като национална героиня.  \r\nСавченко обаче бързо изпадна в немилост, като през януари 2017 г. депутати призоваха тя да бъде разследвана за антиукраински действия. Това стана след като Савченко намекна, че Украйна ще трябва да се откаже от Крим, за да си върне Донбас. Тя освен това поведе преговори със сепаратистите без съгласието на правителството и публикува секретни списъци на пленени и изчезнали в конфликта хора.  \r\n  \r\n \n\t\t\t\t\t\t", "date": "2018.03.22", "title": "Арестуваха Надежда Савченко за държавен преврат"}
{"url": "http://www.bnews.bg/article/239008-nap_se_opravda_za_nesabranoto_dds_ne_sme_sabrali_16_mlrd_lv_prihodi", "text": "\n 5.4 млрд. лева е сумата на несъбираемото ДДС за периода от 2000 до 2017 година, обяви изпълнителният директор на Националната агенция за приходите Галя Димитрова. Става дума за хора, които нямат имущество и няма по какъв начин да бъдат събрани тези пари. Това е почти цялата част от непогасените задължения за 17-годишния период, допълни Галя Димитрова: \"За въпросните 16 млрд. - това не са несъбрани приходи. Това е целият размер на ДДС, който органите по приходите са установили, след като са извършили ревизии, след като са издали ревизионни актове и след като са разкрили данъчни злоупотреби\".  \r\n\r\n Днес от ГД \"Боец\" съобщиха, че са сезирали прокуратурата срещу финансовия министър Владислав Горанов и премиера Бойко Борисов по казуса за несъбрани милиарди по ДДС. Стана ясно, че са уведомили и президента. В понеделник щели да уведомят и предоставят цялата информация и в Еропейската комисия и ще я изпратят до парламента и политическите партии. Следващата седмица щели да внесат сигнал до Прокуратурата да разследва всички финансови министри, шефове на НАП и премиери от периода 2000-2017 г.  \r\nНа 20 март от \"Боец\" дадоха пресконференция в БТА. На нея Георги Георгиев от движението заяви, че голяма част от финансовия ресурс на страната се източва. Той поясни, че става дума както за бюджета, така и за парите, които са от еврофондове. България е на последно място по доход, заяви Георгиев и допълни, че организацията е получила отговор от НАП, в който се казва, че несъбраното ДДС, установено с ревизионни актове от 2000 година до сега се изчислява в милиарди левове. Но тази сума не можело да бъде събрана, защото задължените лица нямали собственост, която да бъде запорирана. За периода 2000-2010 година несъбраното ДДС е 1.4 млрд, а само за 2011 г. е 1,1 млрд. лв., когато бюджетът на МВР е бил 999 млн. лв. От организацията са внесли следващо питане до НАП с искане на справка за дружества и търговци, които са участвали в различни схеми. За да се допусне подобна сума да не може да бъде събрана, означава, че институциите не са си свършили работата, смятат от \"Боец\". Затова от организацията настояват за пълен списък на всички търговци, които дължат ДДС в големи размери.  \r\nОт \"Боец\" днес уточняват, че в първото писмо от НАП, което са получили след Заявление по ЗДОИ става дума само за суми, констатирани по ревизионни актове! Там няма и дума за източено по криминални схеми ДДС – чрез кухи, бързо изчезващи фирми и фиктивен износ. Това е престъпление, с което се занимават различните органи, които през годините разследват финансови престъпления – Икономическа полиция, ДАНС, ГДБОП, Прокуратура…  \r\nТази информация вече поискахме от НАП с друго Заявление по ЗДОИ, очакваме отговора, но по предварителни данни, става дума за десетки милиарди, само за периода след 2000 г. Тези 16 милиарда са само констатираните задължения и са малка част от общата загуба на държавата от различните схеми за източване и невнасяне на ДДС. \r\nПарламентарната комисия ще извика за изслушване представители на МФ и на НАП заради данните, че държавата не е успяла да събере над 16 млрд. лв. от ДДС за 18 г. \r\nДанните за дължимия данък добавена стойност са предоставени официално от НАП на Гражданско сдружение \"Боец\" чрез Закона за достъп до обществена информация и са за периода от 2000-та година до края на 2017-а.  \r\nХристиян Митев от \"Обединени патриоти\", член на Комисията за наблюдение на приходните агенции, съобщи за БНР, че писмо или сигнал с подобни данни не е постъпвало в комисията, но тя ще се самосезира и ще поиска изслушване на отговорните страни:  \r\n\"За мен е по-важно да чуем становището на НАП, защото тя е органът, няма какво да се заблуждаваме, който осъществява контрола и който би трябвало да блокира и да предотвратява подобни схеми\".  \r\nГеорги Търновалийски от БСП, заместник-председател на Бюджетната комисия, коментира:  \r\n\"Измамите с данък добавена стойност ги има в цяла Европа, но ние се оказва, че сме водещи и в това отношение. Тези огромни размери на несъбран данък добавена стойност е недобре функционираща администрация, недобро управление на приходите\", съобщи БНР.  \r\n  \r\n \n\t\t\t\t\t\t", "date": "2018.03.22", "title": "НАП се оправда за несъбраното ДДС: Не сме събрали 16 млрд. лв. приходи"}
{"url": "http://www.bnews.bg/article/239009-gardian_razkazva_kak_balgarite_spasyavat_shtarkeli", "text": "\n \r\nБританският вестник \"Гардиън” публикува статия за 53-годишния Сафет Халил от село Зарица, който приюти бедстващи щъркели, за да ги спаси от студа. \r\nКакво би направил ако откриеш мръзнещи, покрити с лед щъркели в снежното поле? В България хората ги прибират в домовете си, пише в статията на в. \"Гардиън\".  \r\nРязкото застудяване в страната приземи стотици мигриращи птици, покривайки крилата им с лед, продължава британската медия.  \r\n\"Намерих пет замръзнали щъркела край пътя до селото\", разказва 53-годишният Сафет Халил от село Зарица, близо до град Дулово.  \r\n\"Взех ги у дома, запалих печката, за да ги затопля и им дадох риба.\" \r\nХалил, който работи по поддръжката на пътищата, предизвика вълна от подкрепа в социалните медии, а в други в района последваха примера му, като над 40 птици бяха защитени в домовете на хората, в гаражите или в хамбарите им.  \r\nЕксперти твърдят, че замръзналите крила на птиците са ги принудили да прекарат нощта на земята, вместо да се катерят на дървета, както обикновено. \r\n\"За първи път виждаме толкова много щъркели в беда в България\", каза Христина Клисурова от Центъра за рехабилитация на дивата природа Зелени Балкани в Стара Загора, също цитирана от \"Гардиън\".  \r\nМеждувременно стана ясно, че десетки щъркели бедстват в Община Айтос, а местната администрация организира спасителна акция.  \r\nОколо 20 птици са забелязани до пътя между гр. Айтос и село Караново. От общината се обърнаха с апел към доброволци, които биха желали да участват в улавянето на щъркелите. Това е трудната част в акцията, тъй като и местността е заблатена и трудно достъпна.  \r\nВ съседна Румъния дружеството по орнитология публикува съвети как хората могат да помогнат на пострадали щъркели. Закъснялата зима в Източна Европа причинява проблеми на птиците на много места.  \r\n  \r\n \n\t\t\t\t\t\t", "date": "2018.03.22", "title": "\"Гардиън\" разказва как българите спасяват щъркели"}
{"url": "http://www.bnews.bg/article/239010-zukarbarg_prehvarli_topkata_na_makedoniya_s_iztochvaneto_na_danni_ot_mrezhata_mu", "text": "\n Създателят и директор на интернет-корпорацията „Фейсбук“ Марк Зукърбърг заяви, че в Македония са открити редица фалшиви профили в социалната му мрежа , които са разпространявали фалшиви новини. Той заяви лично това по време на интервю пред телевизионния канал Си Ен Ен, цитиран от Фокус. \r\n\r\n Обсъждайки възможната намеса на изборите от недействителни профили, разпространяващи фалшиви новини, които са повлияли на президентските избори в САЩ и Франция той отбеляза, че редица фалшиви профили се оказват с произход от Македония. \r\n\r\n „Разположили сме някои нови инструменти на изкуствения интелект за откриване на фалшиви профили, които се опитват да разпространяват фалшиви новини и открихме голям брой такива, идващи от Македония“, заяви създателят на „Фейсбук“. \r\n\r\n „Имаме много работа, за да предотвратим това държави да се месят в чужди избори, да направим така че „интернет троловете“ да не разпространяват фалшиви новини“, допълни той. \r\n \n\t\t\t\t\t\t", "date": "2018.03.22", "title": "Зукърбърг прехвърли топката на Македония с източването на данни от мрежата му"}
{"url": "http://www.bnews.bg/article/238991-banevi_bodat_s_vilitsi_za_112_000_leva_a_rabotnitsite_im_se_samoubivat_bez_zaplati", "text": "\n „Кризата ме свали от самолета на майбаха“ – изплака преди време видният приватизатор Николай Банев. \r\n\r\n Тези дни той трябва да се яви на второто заседание по делото за неизплатения лизинг на луксозен автомобил. Кокошкарската кражба беше подробно описана от „Уикенд” -  на олигарха му се досвидели някакви си 30-тина хил. лева за аудито, но не го върнал, а го харизал на майка си.  \r\n\r\n У нас вече и децата знаят, че комсомолският милионер не обича да плаща, но в същото време като истински новобогаташ умира да парадира с лукс, достоен за крале. Това не е клевета, а доказателството за това са две фактури с любопитно съдържание. \r\n\r\n Според тях бизнесменът, който изневиделица получи над 130 предприятия и после ги наряза на скрап, начело с гиганта „Полимери”, е потрошил над 112 000 лева за вилици и лъжици. Скъпата стока е закупена уж за курорта „Русалка”. По-точно според фактурите е платена от ваканционния клуб, но че Евгения и Николай са ползвали изисканите прибори, няма никакво съмнение.  \r\n\r\n Разбира се, не става дума за някакви си китайски ментета, а за най-висок клас сребърни прибори с частична позлата. Носят подписа на елитния френски бранд „Кристофл”, който има близо двувековна история, а изделията му красят масите на короновани особи и холивудски звезди. При това Баневи са се спрели на една от последните линии на известната фирма, измайсторена от холандски дизайнер, в която нежно се преплитат флорални мотиви. \r\n\r\n Цените на тази красота също са на висота. Най-евтини са лъжичките за еспресо - по 98 лева на бройка, а нашите ценители са си взели 30. Да има! От вилиците и лъжиците, които струват по 320 лева парчето, са накупили по 60 броя. Ограничили са се само в приборите за сервиране, които са по 555 лева за всеки отделен екземпляр. Баневи пестеливо са ги свели едва до 5 вилици и лъжици за сервиране и 2 лопатки за торта, като само за тях са броили над 7000 лева.  \r\n\r\n Още една фактура показва размахът, с който милионерите са харчили, докато работниците в приватизираните от тях заводи, оставени с месеци без заплати, са стигали до самоубийства в отчаянието си. В документа са описани чаши, чинии, фруктиера, покривка за маса и други подобни съдове от няколко линии на Версаче за някакви си 20 000 лева. Тук най-скъпа им излязла кана за вода за 577 лева. При това Баневи ползвали и 4 хиляди намаление и така спестили някой лев за посудата.  \r\n\r\n Иначе Евгения и Николай Баневи не спират да се кълнат, че са с леви убеждения. Само че не се отказват и от буржоазния разкош. А защо прокуратурата още не е подхванала одиозното семейство, е наистина голяма загадка.  \r\n \n\t\t\t\t\t\t", "date": "2018.03.22", "title": "Баневи бодат с вилици за 112 000 лева, а работниците им се самоубиват без заплати"}
{"url": "http://www.bnews.bg/article/239011-rusentsi_udariha_pernichani_v_zemyata_ryazaha_bankomat_s_gorelka", "text": "\n Районната прокуратура в Русе е повдигнала обвинение и е задържала за 72 часа трима мъже, които опитали да разбият банкомат и да откраднат наличните в него 54 200 лева. Това съобщиха от прокуратурата. \r\n\r\n Разследването е започнало вчера. Извършителите се придвижили до мястото с автомобил. Със себе си носели горелка, с която да разрежат банкомата и така да си осигурят достъп до парите в него. Имали и сак с инструменти. При пристигането на служители на охранителната фирма тримата мъже оставили автомобила и инструментите и избягали, предава БТА. \r\n\r\n В резултат на ефективните действия на полицейските служители от областната дирекция на МВР в Русе самоличността на извършителите била установена само за денонощие. Така Д.Д., Д.С. и М.Й., на възраст между 33 и 34 години, били задържани. Установено било, че единият от тях е рецидивист - бил освободен от изтърпяването на поредната си присъда в затвора преди по-малко от година. \r\n\r\n Законът предвижда за това престъпление наказание от три до 15 години затвор, като съдът може да постанови и конфискация до една втора от имуществото на виновните. \r\n \n\t\t\t\t\t\t", "date": "2018.03.22", "title": "Русенци удариха перничани в земята: Рязаха банкомат с горелка!"}
{"url": "http://www.bnews.bg/article/239018-ami_sega_avstriya_razreshi_pusheneto_navsyakade_u_nas_se_opravdavame_s_evropa", "text": "\n \r\nВ ресторантите и баровете в Австрия ще се пуши свободно, решиха депутатите от управляващото мнозинство на консерваторите и крайната десница. \r\nПо този начин те пренебрегнаха официална петиция с 543 000 подписа срещу приемането на решението, предаде ДПА. \r\n\"Досега нямаше случай на страна в света, която да е отстъпвала от защитата на непушачите\", каза опозиционният депутат от Австрийската социалдемократическа партия (АСДП) Памела Ренди-Вагнер в разгорещените дебати по темата, които предшестваха гласуваното решение.  \r\nЗабраната за тютюнопушенето в заведенията в Австрия бе въведена от предишното правителство на АСДП и консерваторите от Австрийската народна партия (АНП). Тя трябваше да влезе в сила през май. \r\nВ края на миналата година обаче крайнодясната Австрийска партия на свободата (АПС) направи отмяната на тази мярка условие за участието си в новото правителство с АНП, припомня.  \r\nВ спора АПС поддържаше либералната теза, според която гражданите трябва свободно да избират дали и къде да пушат, припомня ДПА. Министърът на здравеопазването Беате Хартингер-Клайн (АПС) обвини опозицията в дискриминиране на пушачите.  \r\n\"Осъждам маргинализирането на пристрастените\", каза тя. \r\nПрез последните седмици Австрийската медицинска камара и организация на пациенти с ракови заболявания събраха над 543 000 подписа в рамките на петиция, която ще принуди депутатите да обсъдят отново решението си. Тя обаче не ги задължава да променят своята позиция.  \r\nВъпреки че партиите от управляващата дясна коалиция оттеглиха забраната за пушене в баровете и ресторантите, те приеха мерки срещу приучването на младежите към тютюнопушенето: парламентът повиши минималната позволена възраст за закупуване на цигари от 16 на 18 години и забрани да се пуши в автомобилите, ако в тях има непълнолетни пътници.  \r\n  \r\n \n\t\t\t\t\t\t", "date": "2018.03.22", "title": "Ами сега? Австрия разреши пушенето навсякъде, у нас се оправдаваме с Европа"}
{"url": "http://www.bnews.bg/article/239019-vlado_platsentata_e_pochinal_v_sanya_si", "text": "\n Владимир Стоянов, който нападна лекарка заради плацентата на бебето си, е умрял в съня си на 12 март, съобщава “24 часа”. \r\n\r\n 38-годишният мъж е починал от болест, казаха запознати, но не уточниха каква. \r\n\r\n На 1 юни миналата година Стоянов, който стана известен като Владо Плацентата, нападна и наби д-р Албена Гагова в столичната АГ болница “Шейново”. Причината бе, че лекарката, която току-що изродила със секцио първородния му син, отказала да му даде плацентата на бебето. Мъжът я искал, за да прави генетични експерименти с нея в лабораторията си в столичния кв. “Красна поляна”. След като я ударил, той избягал и дори подстригал косата си, за да затрудни разпознаването. Номерът му обаче не мина и той беше обвинен от прокуратурата и даден на съд. \r\n\r\n При всяко появяване в съда Стоянов се държеше нагло, караше се със съдиите и прокурорите и идваше с маска на лицето. Мъжът твърдеше, че не помни да е удрял лекарката. \r\n\r\n Веднага след побоя приятелката му отказа да запише бебето с неговата фамилия. \r\n\r\n Срещу Плацентата имаше още няколко дела. Едното бе за укриване на бежанци, другото - за държане на незаконна пушка, с която ги заплашвал. Разследваха го и за грабеж на сребърно синджирче от непълнолетен. В миналото той е бил осъждан за притежание на дрога, грабеж и незаконно влизане в страната. \r\n \n\t\t\t\t\t\t", "date": "2018.03.22", "title": "Владо Плацентата е починал в съня си"}
{"url": "http://www.bnews.bg/article/238999-aezh_akreditira_simvolichno_95_turski_zhurnalisti_za_sreshtata_borisov_erdogan_vav_varna", "text": "\n   \r\n\r\n Асоциацията на европейските журналисти в България издаде символични акредитации за срещата на върха Европейски съюз – Турция във Варна на 26 март за 95 арестувани турски журналисти. Тогава турският президент Реджеп Тайип Ердоган ще се срещне у нас с председателя на Европейската комисия Жан-Клод Юнкер, председателя на Европейския съвет Доналд Туск и премиера Бойко Борисов. \r\n\r\n Според АЕЖ арестуваните турски журналисти трябва да бъдат там и да вършат работата си – да задават въпроси на политиците и да ги държат отговорни за ангажимента, който са поели, към обществото. „За съжаление, тези 95 души няма да могат да присъстват, тъй като са лишени от свобода”, посочват от асоциацията. \r\n\r\n От там призовават българските журналисти, които ще присъстват на срещата, да вземат символични баджове с имена и снимки на свои турски колеги и да говорят и от тяхно име. \r\n\r\n В същото време обаче, твърдо вярвайки в посочените по-горе демократични ценности, използваме Вашето домакинство на тази предстояща среща, за да Ви призовем по време на нея да се застъпите пред турския президент за спазването на правото на живот, за забраната за изтезание и нечовешко или унизително отношение, за правото на свобода и справедлив съдебен процес, по отношение на всички турски граждани, спрямо които е започнало наказателно преследване по повод на опита за преврат в Турция и в частност на нашите колеги съдии и прокурори. \r\n\r\n Много се надяваме, че Вие осъзнавате колко е важно за един български държавник да покаже национално достойнство, самочувствие, смелост и принципност при отстояването на основни демократични принципи, при срещите му с представителите на чужди държави.\" \r\n\r\n „Посланието ни към политиците е ясно: Журналистите не са терористи и не могат да бъдат третирани като такива заради работата си. Дори да сложите критичните журналисти зад решетки, няма да спрете да ги чувате – с техния глас ще говорят други. С техния глас ще говорим ние”, отбелязват от АЕЖ. \r\n\r\n От асоциацията настояват Турция незабавно да освободи задържаните заради работата им журналисти. „Европейският съюз в никакъв случай не трябва да мълчи по този въпрос и трябва да поставя съдбата на задържаните журналисти като условие за всякакво сближаване с Анкара”, категорични са от АЕЖ. \r\n\r\n От асоциацията изтъкват, че след неуспешния опит за преврат от лятото на 2016 г. Турция се е превърнала в най-големия затвор за журналисти в света. \r\n\r\n Данните за това, колко журналисти са зад решетките, са противоречиви. Според списъка на Стокхолмския център за свобода задържаните са 190, а други 55 вече са осъдени, включително и на доживотен затвор. Според Платформата за солидарност със задържаните журналисти – те са 212. Съюзът на турските журналисти посочва 147 имена, а Асоциацията на прогресивните журналисти – 135. \r\n\r\n „Ние сравнихме четирите списъка и изготвихме акредитационни баджове единствено за 95-те колеги, които се срещат във всички четири списъка. Искахме да бъдем сигурни, че няма да получим обвинения в неточност или в преувеличение и затова избрахме този сигурен вариант – да акредитираме символично само журналистите, които се посочват от всяка една от тези независими една от друга организации. Със сигурност извън нашия списък остават задържани колеги. Солидарни сме и с тях и настояваме и те да бъдат освободени незабавно”, посочват от АЕЖ. \r\n\r\n Припомняме, че преди два дни най-голямата съсловна съдийска организация у нас - Съюзът на съдиите, изпрати писмо до премиера Бойко Борисов във връзка със срещата му с турския президент Реджеп Ердоган на 26 март във Варна. В писмото те  \r\n\r\n \"В същото време обаче, твърдо вярвайки в посочените по-горе демократични ценности, използваме Вашето домакинство на тази предстояща среща, за да Ви призовем по време на нея да се застъпите пред турския президент за спазването на правото на живот, за забраната за изтезание и нечовешко или унизително отношение, за правото на свобода и справедлив съдебен процес, по отношение на всички турски граждани, спрямо които е започнало наказателно преследване по повод на опита за преврат в Турция и в частност на нашите колеги съдии и прокурори. \r\n\r\n Много се надяваме, че Вие осъзнавате колко е важно за един български държавник да покаже национално достойнство, самочувствие, смелост и принципност при отстояването на основни демократични принципи, при срещите му с представителите на чужди държави.\", написаха съдиите в писмото си до премиера. \r\n \n\t\t\t\t\t\t", "date": "2018.03.22", "title": "АЕЖ акредитира символично 95 турски журналисти за срещата Борисов-Ердоган във Варна"}
{"url": "http://www.bnews.bg/article/239001-katastrofi_v_rusensko_i_varnensko_snegat_nyama_da_spre_do_kraya_na_sedmitsata", "text": "\n Верижна катастрофа е станала на пътя Бяла – Русе на разклона за град Две могили, съобщава БНР. Автобус се е блъснал в движещ се пред него ТИР, а в инцидента са въвлечени и други автомобили, които са излетели от пътя. \r\n\r\n Няколко души от автобуса са леко ранени.  \r\n\r\n Движението се отклонява през град Две могили. От Русе са изпратени три линейки. Движението в района е затруднено. От Спешна помощ обясниха, че петима пострадали ще бъдат транспортирани с три линейки до Спешното отделение на УМБАЛ \"Канев\" в Русе. Само една жена е с по-сериозни наранявания.   \r\n\r\n Двама мъже са в болница с опасност за живота след тежка катастрофа, станала днес следобед на пътя Варна-Добрич, малко преди разклона за Изворско. \r\n\r\n Шофьорът на варненско пежо изтървал контрола над автомобила по заснежения път, навлязъл в лентата за насрещно движение, където се ударил в товарен автомобил, излетял от пътя и спрял в дърво. Той и приятелят му, който пътувал с него, са откарани в болница без да дойдат в съзнание. Лекарите се борят за живота им. \r\nПрез следващото денонощие метеорологичната обстановка ще продължи да се усложнява. През нощта снеговалежите ще се усилят и снежната покривка ще се увеличава. С умерен и временно силен североизточен вятър ще продължи да нахлува студен въздух. Ще има снежни виелици и ще се образуват преспи и навявания. Минималните температури ще бъдат предимно между минус 5 и 0 градуса, сочи прогнозата на НИМХ - БАН. \r\n\r\n   \r\nУтре от югозапад валежите временно ще отслабват и в много райони за кратко ще спрат, но привечер от юг отново ще се активизират. Североизточният вятър ще отслабне, ще се ориентира от северозапад и в източната половина от страната ще е умерен, по Черноморието и временно силен. Максималните температури в по-голямата част от Северна България ще са около 0 градуса - там ще вали сняг, в Южна и по Черноморието - до 6-8 градуса, като снегът временно ще преминава в дъжд и ще има условия за обледяване на проводници. \r\n\r\n През нощта срещу събота в по-голямата част от страната отново ще вали сняг. Над Черноморието ще е облачно с валежи, като през деня снегът ще премине дъжд. Ще духа умерен и временно силен северозападен вятър. Максималните температури на въздуха ще бъдат 6-8 градуса; температурата на морската вода - 7 градуса. Вълнението на морето ще е 4 бала. \r\n \n\t\t\t\t\t\t", "date": "2018.03.22", "title": "Катастрофи в Русенско и Варненско, снегът няма да спре до края на седмицата"}
{"url": "http://www.bnews.bg/article/239003-tehnologichnata_revolyutsiya_shte_izhvarli_ot_pazara_mnogo_profesii", "text": "\n Милиони работни места ще изчезнат от пазара на труда, много професии ще останат в миналото, а други, за които дори не подозираме, ще изместят съществуващите. Тези трансформации ще се случат в изключително кратки срокове - през следващите двадесет години, провокирани от технологичната революция.  \r\n\r\n Ако всички ние, европейците, не сме готови да отговорим на този технологичен ръст, сме обречени на нови кризи. Предупреди в приветствието си към участниците в срещата българският вицепрезидент Илияна Йотова.  \r\nКак ще отговорят обществото, бизнесът и образованието, така че да гарантират заетостта и да предотвратят разделението на крайно бедни и изключително богати - тези въпроси са в дневния ред на срещата на европейските работодатели, която се провежда в София като част от събитията в рамките на Българското европредседателство.  \r\n  \r\n\r\n В съвременния свят всички ние сме свидетели на безпрецедентното развитие на технологиите. В бизнеса, в услугите, дигиталната валута и финансовия сектор, който не знае какво да прави с нея, и от другата страна - компании с милиарди оборот и без никакви активи.  \r\n\r\n В същото време голямата част от бизнеса все още не може да се справи с новите предизвикателства. Образованието не успява да подготви кадрите с необходимите умения и компетентности.  \r\n\r\n Уменията изостават от технологичната революция. За това свидетелства и спадът на производителността с 2%, или с 8 евроцента на час, цитира данни Ясек Кравчик, председател на групата работодатели от Полша. \r\n\r\n Европа изостава от Азия и Съединените щати по отношение на иновациите, предаде БНР. \r\n\r\n   \r\n \n\t\t\t\t\t\t", "date": "2018.03.22", "title": "Технологичната революция ще изхвърли от пазара много професии"}
{"url": "http://www.bnews.bg/article/238984-nikolay_aprilov_shte_bada_shtastliv_poveche_mladi_hora_da_znayat_pesnite_na_emil_dimitrov_i_istinata_za_zhivota_mu", "text": "\n На 31 март се навършват 13 години от смъртта на гениалния български певец и композитор Емил Димитров. По този повод на 26 март от 19 часа на сцената на Музикалния театър \"Стефан Македонски\" ще се играе спектакълът „Емил- изповед пред Олтара на живота”. Създателят на спектакъла \"Емил - една изповед на певеца пред олтара на живота\" е режисьорът Николай Априлов. \r\n\r\n Априлов е една от многото публични личности, които се вълнуват от съдбата на Емил, възхищават се на творчеството и постиженията му и държат споменът за него да остане във времето. Ето защо Априлов се е нагърбил с тежката задача да разкаже в спектакъл живота на естрадната ни легенда, позовавайки се на достоверни факти от кариерата и лични преживявания на певеца. \r\n\r\n „Аз и Емил Димитров не бяхме близки приятели, но се познавахме. Пели сме навремето негови песни в любимото на мнозина предаване „Като лъвовете”. След всяко изпълнение на негова песен, Емил се обаждаше на Катя Кисимова – жената, която се занимаваше с подбора на песните и децата, за да благодари. Казвал е: „Здравейте, Катя, обажда се Емил Димитров! Благодаря ви, че изпълнявате моя песен!”. Два пъти бе наш гост в предаването“, споделя пред „Аз Буки“ режисьорът. \r\n\r\n В спектакъла, който Николай Априлов предлага, коректно разказва етапни моменти от детството, възхода и кариерата, трудните години и още много любопитни факти и събития от живота на Звездата. Разказът е занимателен, атрактивен, предизвикателен, но и разгърнат на философска основа. Събужда доста изводи за смисъла на живота, за избора на място под слънцето, за сложните връзки, зависимости и взаимодействия на артиста. \r\n\r\n „Либретото на този различен спектакъл направи моят брат Влади Априлов. Той прелисти стотици интервюта, спомени, бележки, публикации за земните години на Емил. Позова се на спомените на неговият баща Факира Мити в съществуващият ръкопис от над 200 страници, достоен за филмов разказ. Тези материали ни бяха предоставени от сина на Емил Димитров, Емил – младши, който намира сътвореното от нас за изключително успешно, създаващо достоен образ на именитият му баща пред днешните зрители. Либретото ни запознава не само с очевидните, безспорните, а и със скритите, необясняваните измерения на отразяваната фактология и всичко това, заради една изплакана от Артиста реплика преди смъртта му: - „ Когато умра за мен ще се пръснат толкова много слухове, че най-накрая никой няма да разбере какъв съм бил в действителност? Тази мисъл не ми дава покой...” Ето затова аз разказвам за Емил!“, споделя Николай Априлов. \r\n\r\n Съществено място в представлението имат най-големите хитове на Емил Димитров. Съвсем естествено е огнено темпераментните и неудържимо жизнени Страцимир Павлов – пиано и Орлин Цветанов – цигулка да се пристрастят към музиката на Емил. Тази мощна музикална сила, омагьосва публиката , запазва цялата прелест на познатите песни, но едновременно с това внася промени в тяхната постройка и особено в тяхната ритмика. \r\n\r\n Певците Пейо Филипов, Велин Михайлов, Денислав Новев и Олга Михайлова – Динова проникват с изпълненията си в явните, но и в невидимите пластове на човешката душевност. \r\n\r\n Режисьорът Николай Априлов не пропуска да сподели с тъга, че основната публика са хора на средна възраст и отгоре. Хора, които са гледали Емил на живо, било то на телевизионния екран или на неговите концерти. \r\n\r\n „Интересът на младите е незначителен, което искрено ме тревожи, защото повече от сигурно е, че песните на техните „идоли” ще продължат да съществуват, най-много до следващото лято. Всяка песен на Емил Димитров е послание. Има три песни, посветени на майката. Има песни за раздялата. Има песни за любовта, за Родината. „Ако си дал” е истински социален хит, а „Моя страна, моя България”, която комисиите не пускат до ефира тогава, днес е неофициалният химн на българите в чужбина“ Заслужава си да научиш нещо повече за този композитор и певец, нали?“, отсича Априлов. \r\n \n\t\t\t\t\t\t", "date": "2018.03.22", "title": "Николай Априлов: Ще бъда щастлив, повече млади хора да знаят песните на Емил Димитров и истината за живота му! "}
{"url": "http://www.bnews.bg/article/239000-kak_patriarshiyata_podari_na_ginka_za_15_hilyadi_leva_mesechno_zlatnata_mitropoliya_na_ploshtad_sveta_nedelya", "text": "\n Предварителният договор на Инерком със Софийската митрополия е подписан от Браницкия митрополит Григорий, викарий на патриарха и Софийски митрополит Неофит, и съпруга на Гинка Славчо Върбаков като неин пълномощник.  \r\n\r\n От документа, с който OFFNews разполага, става ясно, че Инерком трябва да получи помещения с обща площ 2774 кв.м. на цена 8,5 евро на квадрат на площад \"Св. Неделя\" 16.  Сградата е 7-етажна, на площада и на ъгъла с улица \"Съборна\".  \r\n\r\n Условията в предварителното споразумение предвиждат, окончателният договор да е за наем за 10 години с възможност да бъде \"автоматично продължен още четири пъти по толкова\". Ако след това Инерком продължи да ползва имота, без Софийската митрополия да се противопостави, договорът става безсрочен.  \r\n\r\n Дружеството на Върбакови се ангажира да намери фирма за обследване на сградата, като разходите ще се приспадат от месечния наем. Наемателят трябва да внесе 150 000 лева депозит, за който не се издава фактура, при подписване на предварителното споразумение.  \r\n\r\n Цялостният ремонт - ВиК и електроинсталация, реставрация на фасадата, покрив, подмяна на асансьори и цялостното й \"привеждане\" за жилищно и офисно ползване, е за сметка на Софийска митрополия. Инерком внася необходимата за ремонта сума, след което вместо 23 324 евро ще плаща 15 000 лева на месец. Разликата до пълния размер на наема ще бъде прихващана по погасителния план за платените от наемателя пари за ремонт, пише в договора. \r\n\r\n Припомняме, че  , като при нас постъпиха и сигнали от разследващи журналисти, съобщи председателят й Жельо Бойчев. \r\n\r\n \r\n\r\n   \r\n \n\t\t\t\t\t\t", "date": "2018.03.22", "title": "Как Патриаршията подари на Гинка за 15 хиляди лева месечно златната Митрополия на площад Света Неделя"}
{"url": "http://www.bnews.bg/article/239002-pernishkata_dashterya_kravopiytsa_ne_znam_zashto_ubih_mayka", "text": "\n Пернишкият окръжен съд наложи мярка за неотклонение \"Задържане под стража\" на 34-годишната Лилия Георгиева, обвинена в убийство на майка си Елка Стоянова. Пред съда младата жена изказа съжаление за стореното и заяви, че майка й никога не е давала повод да й посегне. \r\n\r\n Лилия Георгиева е направила самопризнания пред разследващите. Тя не е могла да обясни защо е убила майка си, предаде БТА. \r\n\r\n Жертвата - 57-годишната Елка Стоянова бе намерена мъртва сутринта на 19 март в дома си в пернишкия квартал \"Твърди ливади\". Жената била прободена смъртоносно с нож от дъщеря си. Стоянова е работила като санитарка в столична болница и живеела заедно с двете си деца. Сутринта синът й отишъл на работа. За смъртта на майка си научил, след като сестра му се обадила по телефона. \r\n \n\t\t\t\t\t\t", "date": "2018.03.22", "title": "Пернишката дъщеря кръвопийца: Не знам защо убих майка"}
{"url": "http://www.bnews.bg/article/238989-kiparskata_politsiya_vika_na_razpit_ivaylo_petev", "text": "\n Ивайло Петев ще се яви днес следобед с адвоката си на разпит в кипърската полиция заради отправени обвинения за симулативна игра срещу трима футболисти на \"Омония\". \r\n\r\n Треньорът, който вчера беше уволнен от клуба от Никозия, заяви за българска медия по-рано през седмицата, че е отстранил от състава Ренато Маргаса, Алекс Соареш и Рафа Лопеш заради съмнителни действия на тримата португалски играчи по време на мачове на отбора. Той добави, че има съмнения за манипулативна игра и за други трима футболисти от тима. \r\n\r\n Маргаса, Соареш и Лопеш вчера бяха разпитавани около час от властите в присъствието на техния адвокат и на президента на кипърската футболна лига Спирос Неофитидис. \r\n \n\t\t\t\t\t\t", "date": "2018.03.22", "title": "Кипърската полиция вика на разпит Ивайло Петев "}
{"url": "http://www.bnews.bg/article/238993-gala_i_stefan_se_nagrabiha_goli_v_gimyornata_za_reyting_skandalno_foto", "text": "\n Мило и драго дават Гала и Стефан Николов, за да си вдигнат рейтинга, а и този на предаването. \r\n\r\n Този път обаче доста прекалиха и дори си навлякоха възмутените коментари на потребители в мрежата. Причината е една снимка, която се появи в мрежата. \r\n\r\n На нея полуголата Гала и голият Стефан Николов са се награбили зад един параван в гримьорната на водещата. В същото време до тях е застанала фризьорката, която издухва със сешоар косите на Гала. \r\n\r\n Идиличният и леко смущаващ кадър беше качен в страницата на Гала, която явно смята снимката за страшно секси. Оказа се обаче, че голяма част от зрителите не споделят това мнение. \r\n\r\n \"Ох, Гало, Гало, годините ти изпиха акъла, ма! Какво се правиш на девойка, като вече баба ще ставаш. А и тоя чурук до тебе… добре, че си ти да го буташ някой лев да вземе. За паричките и за славата, милият, хоро ще заиграе даже\", коментира потребител в мрежата. \r\n\r\n От kliuki.bg примпомнят, че водещата бе тази, която на практика уреди половинката си с работа в сутрешното предаване \"На кафе\". Като за \"петте приказки\", които изговаря на ден, Стефчо получавал заплата от 3000 лева. С мед да го намажеш... Въпреки жеста на жена си обаче, Николов явно избива комплекси на неин гръб. Често пъти той вбесява зрителите с грубото си отношение към нея и обидите, които ръси, без да се усеща. Снимката вижте \r\n \n\t\t\t\t\t\t", "date": "2018.03.22", "title": "Гала и Стефан се награбиха голи в гимьорната за рейтинг (Скандално фото)"}
{"url": "http://www.bnews.bg/article/239012-germaniya_nazidatelno_dozhivoten_zatvor_za_bezhanetsa_iznasilil_germanka", "text": "\n \r\nСъд в Южна Германия осъди на доживотен затвор млад кандидат за убежище, признал, че е изнасилил и убил 19-годишна студентка през 2016 г. \r\nСъдът постанови възможно най-тежката присъда срещу кандидата за убежище Хусейн К.. Съдът също така прие, че са налице утежняващи вината обстоятелства и разпореди мъжът да бъде превантивно задържан, което прави евентуална пробация почти невъзможна. \r\nСлед като присъдата беше прочетена, присъстващите в залата представители на обществеността започнаха да ръкопляскат.  \r\nПрез 2016 г. жертвата, Мария Л. се удави край брега на река Драйзам в югозападния университетски град Фрайбург, в плитката част на водите й. \r\nЗаподозреният Хусейн К. призна, че е изпил голямо количество алкохол и е пушил неразрешени субстанции, след което свалил Мария Л. от велосипеда й, изнасилил я, душил я с нейния шал и я хвърлил в реката. \r\n\"Знаел е, че е все още жива, когато я е оставил в Драйзам - че ще се удави, че няма как да не се удави\", заяви председателят на съдийския състав Катрин Шенк. \r\nХусейн К. беше съден от съд за непълнолетни поради противоречиви данни за възрастта си, но по наказателното право за пълнолетни. \r\nМъжът, за когото се предполага, че е от Афганистан, първоначално твърдял, че е на 17 години, но после заяви, че е излъгал. \r\nНяколко експертизи определиха, че към момента на престъплението възрастта му е била поне 22 години. Решението подлежи на обжалване. \r\nСлед ареста на Хусейн К. се разбра, че при бягството си от Афганистан едва не е убил 20-годишна жена в Гърция. Бил арестуван, но по-късно го освободили. \r\n  \r\n \n\t\t\t\t\t\t", "date": "2018.03.22", "title": "Германия назидателно: Доживотен затвор за бежанеца, изнасилил германка"}
{"url": "http://www.bnews.bg/article/238996-stana_moderno_tarsyat_ruska_vrazka_v_skandala_s_feysbuk_i_iztochenite_danni", "text": "\n \r\nПсихологът, замесен в скандала около Фейсбук, е работил с руски учени върху изследване на опасните личностни характеристики. \r\nМлад учен от Университета в Кеймбридж Александър Коган е бил консултант на екип от Санктпетербургския държавен университет, който проучвал дали психопатията, нарцисизмът и макиавелизмът - наричани от психолозите \"мрачна триада\" - са свързани с агресивно поведение в интернет, казва Янина Ледовая, старши преподавател във факултета по психология към университета.  \r\n\"Искахме да открием тролове, за да подобрим по някакъв начин живота на хората, страдащи от тролове\", каза Ледовая пред Ройтерс.  \r\nПреподавателят в британския Кембриджки университет Коган - известен и с фамилното Спектър, което избрали двамата със съпругата му - бе подложен на критики заради това, че е предоставил на консултантската компания \"Кембридж аналитика\" данните, събрани чрез личностна анкета във Фейсбук. Анкетата е била сред няколкостотин хиляди души, но приложението, с което е била осъществена, е събирало подробности за техните \"приятели\" в социалната мрежа без тяхното знание или съгласие.  \r\nТези данни били използвани за създаване на насочена дигитална рекламна кампания в подкрепа на кандидатурата на Доналд Тръмп за президент на САЩ, призна изпълнителният директор на \"Кембридж аналитика\" Александър Никс пред репортер под прикритие на британския Четвърти канал (Channel Four News).  \r\nВъв вторник Никс бе временно отстранен от поста си на фона на разрастващия се скандал за това как данните са попаднали в ръцете на неговата компания в нарушение на правилата на Фейсбук.  \r\nСагата свали с 50 милиарда долара пазарната цена на социалната мрежа. Коган не отговори на изпратено му по имейл искане да коментира работата си в Санкт Петербург, но в сряда каза пред Би Би Си, че е станал изкупителна жертва на Фейсбук и \"Кембридж аналитика\". Тази компания не е свързана с университета.  \r\nЛедовая разказа, че в периода 2015 - 2017 г. Коган е съветвал санктпетербургския екип по проекта, финансиран от университета. Той пристигал рядко на място и предимно действал от чужбина.  \r\nЕкипът изготвил приложение към Фейсбук чрез анкета с 61 въпроса към рускоезични потребители, целяща да определи до каква степен у тях има прояви на \"мрачната триада\".  \r\nПриложението събирало отговорите, както и публични данни за респондентите, след като получило тяхното съгласие. Отделно от това изследователите анализирали текстовете в публичните постове на потребителите във Фейсбук.  \r\nЛедовая каза, че събраните данни не са били предоставяни никому извън петчленния екип, нито са били споделяни с Коган.  \r\n\"Нямаме право да споделяме с никого данните за тези около 10 хиляди човека. Това е въпрос на етика и ние се придържаме към нея\", каза тя.  \r\nПроучването на личностни качества, смятани за зловредни, ни връща най-малкото към Зигмунд Фройд - виенския психиатър, който пръв идентифицира нарцисизма, тоест прекомерната самовлюбеност.  \r\nМакиавелизмът, назован по името на италианския писател и дипломат от ерата на Ренесанса, представлява манипулативно поведение, а психопатията се изразява в липса на съпричастност. \r\nЛедовая каза, че една от целите на проекта е била да установи душевното здраве на респондентите и ако се налага, да предложи безплатни съвети.  \r\nСанктпетербурската връзка на Коган излезе наяве, когато отношенията между Москва и Запада стигнаха до нови ниски равнища. Американският гражданин Коган е роден в Молдова, но се е преселил в САЩ още като дете, съобщи британският вестник \"Гардиън\".  \r\nВ САЩ специалният прокурор Робърт Мълър предяви обвинения към 13 физически и 3 юридически лица в Русия за съучастие в престъпен и шпионски заговор за намеса в президентската кампания в САЩ. Една от линиите на разследването на Мълър е предполагаемо използване на целенасочени призиви във Фейсбук, отправяни от руски групи, сред които работещата в Санкт Петербург \"Агенция за интернет изследвания\".  \r\nИзследователският екип от Санктпетербургския университет няма нищо общо с \"Агенцията за интернет изследвания\", каза Ледовая.  \r\n\"Познавам много добре хората, участвали в този проект. Те са последните хора, за които мога да си представя, че са замесени в такива действия\", каза Владимир Волхонски, който е работил до 2011 г. във факултета по психология. \r\nКембриджкият университет каза, че Коган добросъвестно е взел разрешение от ръководителя на катедрата по психология да работи със Санкт Петербург.  \r\n\"Изясни се, че тази работа и всички съпътстващи я субсидии ще бъдат от частно естество, отделно от работата му в университета\", се казва в изявлението. \r\n  \r\n \n\t\t\t\t\t\t", "date": "2018.03.22", "title": "Стана модерно: Търсят руска връзка в скандала с Фейсбук и източените данни"}
{"url": "http://www.bnews.bg/article/238975-semeystvoto_na_kristin_sadi_divna_zaradi_zverskata_katastrofa_zashto_pevitsata_promeni_pokazaniyata_si", "text": "\n Ще влезе ли Дивна в затвора заради причинената от нея катастрофа, при която тежко пострада манекенката Кристин Илиева. Този въпрос вълнува не само почитателите на младата поп изпълнителка от Русе, но и цялата музикална гилдия. \r\n\r\n Преди дни шоуменът Слави Трифонов призова талантливата певица да бъде вкарана в дранголника, ако експертизите от разследването на пътния инцидент потвърдят съмненията на катаджиите, че Дивна е шофирала със скорост от над 110 км/ч и е опитала да изпревари на забранен участък друг автомобил, но при маневрата е загубила контрол над колата си. Според седмичника „Таблоид“, певицата е била тествана за алкохол, но не и за наркотици. \r\n\r\n Проверка на „Уикенд“ установи, че експертизата за жестоката катастрофа на пътя Русе – София край село Българене в плевенска област все още не е изготвена от експертите. Това поражда съмнения, че Дивна може да се измъкне, макар веднага след пътния инцидент да е образувано досъдебно производство. \r\n\r\n В района, където Дивна катастрофира и осакати спътничката си Кристин Илиева, която е с потрошени крайници в травматологията на Военна болница, изпреварването е забранено, а максималната разрешена скорост за шофиране е 60 км/ч. Певицата обаче е игнорирала пътните табели, указващи забраненото изпреварване и скоростта на движение и е пробвала да задмине друга кола.  \r\n\r\n Заради хлъзгавия път и рязката маневра новата „Тойота Корола“ на поп звездата от Русе е излетяла от пътя и е катастрофирала тежко. Наложило се пожарникари от Плевен да режат ламарините на смачканато возило, за да извадят агонизиращата манекенка Кристин Илиева.  \r\n\r\n Според криминалистите, 20-годишната красавица не е била с предпазен колан, но дори и тази предпазна мярка не би могла да осуети жестоките травми по крайниците й.  \r\n\r\n „При удара ламарините от предната част на колата са се врязали в краката й, като десния й крайник беше почти отрязан. Костите и на двата крака са натрошени като солети, обсъждаше се вариант за ампутиране на крайниците. Засега това не се налага, надяваме се барокамерата, в която е поставен десният й крак, да го спаси от ампутация“, коментират доктори от Военна болница. Според най-мрачните им прогнози, красивата Кристин може да остане прикована към инвалидна количка дълго време, а ако се случи медицинско чудо и тя тръгне на собствен ход, ще са й нужни поне 2-3 години спомагателни патерици. \r\n\r\n Същевременно „Уикенд“ научи, че от семейството на пострадалата манекенка обмислят да съдят Дивна, посъветвани от застрахователи. Красавицата има право да претендира за обезщетение, ако се установи, че певицата е виновна за тежката катастрофа. При първоначалния разпит след жестокия инцидент Дивна е сменила версиите си. \r\n\r\n Първо обяснила, че била избутана от пътното платно от друг автомобил , след това – че катастрофирала, тъй като опитала да избегне удар с фучащ в отсрещното платно тежкотоварен камион. Накрая казала, че колата й влязла в дупка и това предизвикало инцидента. Макар пътят в района на село Българене действително да е в окаяно състояние, първоначалния оглед на произшествието не е установил поражения по ходовата част на колата.  \r\n\r\n „Ако действително е влязла в дупка, както твърди, гумата й трябваше да е спукана или поне да има щети по джантата и ходовата част. Такива обаче не са установени при първоначалния оглед“, коментират следователите. Те изразяват съмнения, че Дивна е шофирала с 80-90 км/ч, както е твърдяла. „Скоростта с която се е движила е надхвърляла 100 км, все пак очакваме експертизата, която обаче се бави вече цяла седмица“, коментираха представители на прокуратурата в Плевен. \r\n\r\n Същевременно близки до Дивна разкриват, че поп звездата от дунавския град е срината психически след катастрофата. Певицата се е затворила в дома си в родния Русе, отказва да се храни и да се вижда с когото и да е било. Тя все още не е посетила в болницата приятелката си Кристин, която осакати с неразумното си и подсъдно шофиране. \r\n \n\t\t\t\t\t\t", "date": "2018.03.22", "title": "\r\nСемейството на Кристин съди Дивна заради зверската катастрофа + защо певицата промени показанията си\r\n"}
{"url": "http://www.bnews.bg/article/238980-shestima_zaginali_pri_vzriv_v_himicheski_zavod_v_chehiya", "text": "\n Шестима души загинаха при експлозия в химически завод в чешкия град Кралупи над Вълтавоу, северно от Прага, предадоха Асошиейтед прес и ТАСС. При инцидента има и много пострадали.  \r\n\r\n По думите на Владимира Керекова, говорителка на противопожарните служби в Средночешката област, на място работят няколко екипа на службите. Има и множество линейки.  \r\n\r\n Ръководството на завода \"Синтос\" и компанията майка \"Унипетрол\" отказаха коментар за причината за експлозията, уточнява БТА.  \r\n\r\n Пражкият вестник \"Лидове новини\" уточни, че загиналите са шестима, а ранените - четирима, от които двама в тежко състояние. Ранените са откарани в столични болници.  \r\n\r\n От мястото на събитието кметът на града Петър Холечек каза по чешката телевизия, че експлозията е станала в цистерна с неуточнена засега субстанция. \r\n\r\n Той изрази увереност, че няма опасност за здравето на жителите на Кралупи над Вълтавоу. Друг говорител на противопожарните служби каза, че не се очакват нови взривове.  \r\n \n\t\t\t\t\t\t", "date": "2018.03.22", "title": "Шестима загинали при взрив в химически завод в Чехия"}
{"url": "http://www.bnews.bg/article/238981-upravlyavashtite_gi_marzi_da_si_saberat_16_mlrd_dds_no_ne_gi_marzi_da_izteglyat_16_mlrd_zaem", "text": "\n \r\nКакто вече стана ясно управляващите не са си мръднали и малкия пръст, за да съберат 16 милиарда лева от ДДС. Вероятно, защото знаят, че същото това ДДС е потънало в сметките на офшорни фирми, които са прикрили участието на видни политически фигури. \r\n\r\n В Наказателния кодекс е предвидено, че както действието, така и бездействието може да се счита за престъпление! Това естествено следва да бъде доказано от съдебната власт. Но едва ли е трудно да се докаже цинизма на същите тези управляващи, които без да им мигне окото изтеглиха 16 милиарда лева заем! \r\n\r\n Цинично е такива управляващи, които вероятно са участници в кражбата на 16 милиарда ДДС, да управляват най-бедния народ в Европа и то с мотива - \"Няма пари\"! Ама, може ли да бъдат откраднати 16 милиарда лева в държава, която няма пари? Ако Левски бе жив със сигурност би възкликнал  отново -НАРОДЕ????  \r\n  \r\n \n\t\t\t\t\t\t", "date": "2018.03.22", "title": "Управляващите ги мързи да си съберат 16 млрд. ДДС, но не ги мързи да изтеглят 16 млрд. заем!"}
{"url": "http://www.bnews.bg/article/238986-sotir_tsatsarov_za_peshehodnite_pateki_otchayvasht_defitsit_i_otchayvashto_bezhaberie_cherveni_i_oranzhevi_zebri_krasyat_rodnite_patishta", "text": "\n \r\nОтчайваща неграмотност, безотговорност и хаос показва общата снимка на пешеходните пътеки в страната след проверката на прокуратурата, МВР и регионалното министерство на около 14 хил.\"зебри\", стана ясно на нарочна пресконференция по темата. \r\n\r\n Предвиждат се мерки засъздаване на регистър на пътеките и качването му на сайта на АПИ и отстраняване на всички нарушения до 30 юни. След този краен срок - пак проверки. 3,7 млн. пък са заделени вече от регионалното министерство за корекциите на \"зебрите\" по републиканските пътища до края на годината. За общинските си отговарят общините. \r\n  \r\nПоне при 80% от пешеходните пътеки са констатирани нарушения. \"Отчайващ дефицит и отчайващо безхаберие\" - го нарече главният прокурор, като натърти, че трябва да бъде преодоляно. Резултатите от проверката отчетоха Сотир Цацаров, вътрешният министър Валентин Радев и министърът на регионалното развитие Николай Нанков. И тримата подчертаха, че никой досега в държавата не е правил преброяване на \"зебрите\" и обща снимка на ситуацията в страната. \r\n   Това са само част от нарушенията, отчетени при съвместната инспекция на трите ведомства. Пешеходни пътеки на светофари, което е също недопустимо, посочи Радев. \r\n  \r\nПо пропуски и нередности първенец е Южна България, стана ясно от общата картина в страната, без значение дали става дума за общински или републикански пътища. Констатирана е липсваща сигнализация и знаци за 5000 пешеходни пътеки, като най-много са тези нарушения в Бургас. Използват се маркировъчни бои в цвят, различен от белия - това са 12 на сто от случаите, отчете регионалният министър за републиканските пътища. На много места липсват табели с надпис \"Погледни\". \r\n   посочи Цацаров. Другият предпочитан цвят за шарена пътека бил оранжевият, допълни го Радев. Най-често повтарящите се градове като нарушители по \"зебри\", се оказаха Бургас, Хасково, Пазарджик, Стара Загора, Варна, както и Благоевград, включително София-град. \r\n   закани се Цацаров. Той призна обаче, че нормативната уредба куца откъм заложен контролен механизъм и ще трябват корекции. \r\n  \r\n\"Не насърчавам споделената отговорност между институциите да размиват конкретната отговорност, човешките животи трябва да бъдат съхранени по пътищата, а цена не може да бъде поставяна, подчерта Сотир Цацаров. А вътрешният министър се съгласи с тезата му за размиването на отговорността. \r\n  \r\n \n\t\t\t\t\t\t", "date": "2018.03.22", "title": "Сотир Цацаров за пешеходните пътеки: Отчайващ дефицит и отчайващо безхаберие! Червени и оранжеви \"зебри\" красят родните пътища"}
{"url": "http://www.bnews.bg/article/238988-prokuraturata_sprya_da_razsledva_shefkata_na_apelativen_sad_sofiya_nyama_prestaplenie_po_sluzhba", "text": "\n \r\nСофийска градска прокуратура съобщи, че проверка не е установила извършено престъпление от председателя на Апелативния съд в София (САС) Даниела Дончева. \r\nНа 2 март е прекратено наказателното производство за извършено престъпление по служба от магистрат, за което самата Дончева настоя да бъде образувано, след като неин подчинен я обвини в корупция. Още тогава тя отрече категорично обвиненията и настоя за проверка, за да докаже невинността си. \r\nПрез октомври миналата година, в заявление, разлепено в коридорите на Съдебната палата, съдията от Търговското отделение на САС Милен Василев обвини шефката си в действия със \"силен корупционен мирис\". Той твърдеше, че Дончева е иззела неправомерно съдебни дела, които са му били разпределени, за да ги разглежда лично. Сред тях било и търговско дело с предмет на иск в размер на 102 млн. лева, свързан с несъстоятелността на КТБ.  \r\n\"При така описаните събития у мен остава силното съмнение, че това е проява на корупция от Ваша страна (макар да нямам доказателства за последното). Пожелавам Ви със здраве да си харчите честно спечелените пари. С неуважение...\", пишеше още в заявлението.  \r\nПри проверката обаче са разпитани и тримата съдии от въпросния съдебен състав, които категорично са заявили, че в периода, през който спорът бил висящ за разглеждане, страните по първоинстанционното дело или свързани с тях лица не са се опитвали да осъществяват с тях какъвто и да било извънслужебен контакт. Същевременно върху тримата магистрати не е било упражнявано и влияние от ръководството на САС за взимане на решение в една или друга посока, съобщиха днес от пресцентъра на прокуратурата.  \r\n„Като се отчетат горните обективни обстоятелства, както и категоричната позиция на тримата магистрати (Василев, Иванов и Хайдукова), че не им е оказвано каквото и да е въздействие с цел вземане на конкретна позиция по предмета на разглежданото търговско дело, намирам, че липсват каквито и да е било доказателства за виновно-умишлено поведение от страна на съдия Дончева, насочено към осъществяване на специалната цел - да набави за себе си или за другиго облага или да причини другиму вреда\", пише в постановлението на наблюдаващия прокурор.  \r\n  \r\n \n\t\t\t\t\t\t", "date": "2018.03.22", "title": "Прокуратурата спря да разследва шефката на Апелативен съд-София, няма престъпление по служба"}
{"url": "http://www.bnews.bg/article/238992-ekskluzivno_profesiya_polivach_na_shampansko_s_parite_ot_obshtestveni_porachki_eto_prichinata_za_mega_izlagatsiyata_sas_sina_na_nay_bogatiya_balgarin_video", "text": "\n Какво може да накара един син на баща си да се изкъпе с шампанско \"Moët\" за няколко хиляди евро под звуците на \"Шушана\"? Имало ли е специален повод наследникът на най-богатия българин Цоло Вутов да заформи алкохолната оргия в сърцето на Френските Алпи, която вече трети ден е тема №1 в социалните мрежи и свободните медии? \r\n\r\n Според запознати най-скъпият зимен курорт в света е посрещнал Вутов и отбрана компания, с която баровецът е отишъл да отпразнува своя рожден ден. Любителят на \"Moët\" е роден през 1978 г., а тези дни е имал юбилей - 40 години! \r\n\r\n Ако един милионер не се полее с 40 бутилки шампанско на 40-ия си роден ден, то кога?! В потвърждение на това е и броят на кашоните с френското шампанско, подредени върху маса на терасата на гръцкия ресторант \"Hammos\". ПИК преброи точно 6 кашончета с по шест бутилки всяко, или общо 36. Останалите четири най-вероятно са от седми, отворен по-рано кашон. \r\n\r\n В същото време бившият на Цеци Красимирова влезе в народния фолклор. Личният живот на 40-годишния милионер е обвит в мистерия и в интерес на истината допреди да се разбере, че има връзка с манекенката, персоната му не бе публично известна. \r\n\r\n Затова и след клипа от Френските Алпи, хората масово се питат какво работи синът на Цоло Вутов? Отговорът е: поливач! Поливач на шампанско... \r\n\r\n \r\n\r\n   \r\n \n\t\t\t\t\t\t", "date": "2018.03.22", "title": "ЕКСКЛУЗИВНО! Професия “поливач на шампанско” с парите от обществени поръчки! Ето причината за МЕГА ИЗЛАГАЦИЯТА със сина на най-богатия българин! (ВИДЕО)"}
{"url": "http://www.bnews.bg/article/238968-ben_aflek_stana_za_smyah_s_ogromna_tatuirovka", "text": "\n Снимка на актьора Бен Афлек с цветна татуировка на феникс на целия гръб предизвика много подигравки в Туитър. Татуировката на актьора предизвика сравнение с филм на Зак Снайдър или с етикет на ром с подправки. Един от постовете, осмиващи татуировката на Бен Афлек, е харесан от актрисата Сара Джесика Паркър, съобщават от БТА. \r\nЖурналистите забелязаха колоритната татуировка още през 2015 г. Тогава фотограф успя да заснеме само част от нея - опашката на феникса, когато ризата на актьора се повдигна. \r\nАфлек обясни, че тя е временна и е направена заради филм. Сега се оказа, че е трайна. \r\n  \r\n \n\t\t\t\t\t\t", "date": "2018.03.22", "title": "Бен Афлек стана за смях с огромна татуировка"}
{"url": "http://www.bnews.bg/article/238979-osinovitelite_na_detsa_do_5_godishna_vazrast_shte_polzvat_1_g_platen_otpusk", "text": "\n Народното събрание реши окончателно - всички осиновители на деца до 5-годишна възраст ще получават право на 365 дни платен отпуск. \r\n\r\n Той ще е 90 на сто от брутната заплата на майката, колкото е и доходът на билогичните родители в първата година след раждането. \r\n\r\n Досега хората, които осиновяваха деца до 2-годишна възраст, имаха право на отпуск само до навършването на възрастта на детето. \r\n\r\n Сега условията за всички осиновители на дете до 5 г. се изравняват. Промените в Кодекса на труда бяха приети от депутатите на второ четене и влизат в сила от 1 юли. \r\n \n\t\t\t\t\t\t", "date": "2018.03.22", "title": "Осиновителите на деца до 5-годишна възраст ще ползват 1 г. платен отпуск"}
{"url": "http://www.bnews.bg/article/238969-skandalni_razkritiya_za_neofit_ginka_borisov_sofiyska_mitropoliya_ima_oshte_dogovori_s_varbakovi", "text": "\n Патриарх Неофит не бил съгласен с договора, предложен от \"Инерком\" и нямало да го подпише. Това оповести с половин уста самият той вчера след скандалните ракрития за отдадените две сгради на Гинка Върбакова в центъра на столицата. Е, да, де, ама е подписал предварителния договор и да се омаловажава това по никакъв начин не го вади от отговорността, която носи пред държавното обвинение. \r\n\r\n Светия Синод така и не излезе с официална позиция, но пък АФЕРА направи скандалния разкрития в свое разследване за метафорично казано -  „Св. Гинка Свещопродавачка и св. Неофит Непорочний“. Пред Неофит, който бил на българите „патриарх“, стоят два пътя. Единият е сега същият тоя „патриарх“, който е и Софийски митрополит, да отиде в Софийския затвор или в Софийската лудница на 4-ти км., ако някой реши да го произведе за „невменяем“ заради положения му подпис. Това е така, защото по източници на АФЕРА от Софийска св. Митрополия парите от депозита са внесени по сметка на Митрополията в Сибанк още преди една година и „ИНЕРКОМ“ ЕООД си владее отдадения имот и получава банкови гаранции и кредити от банки, заради огромния материален имотен капитал за следващите 50 години + вечност. И така се намират средства за изкупуването на ЧЕЗ. Явно „джендърските“ медии или пазят джендър-магазина, отдаден от Гинка в сградата на Патриаршията в София, или пазят джендърите в БПЦ, които упражняват натиск върху Неофит, защото при него има един Ангел-сатанин, който умее още от Русе да му пробутва за подпис всичко, което му е изгодно. \r\n\r\n По информация на сайта Софийска митрополия ИМА ОЩЕ ДОГОВОРИ С ВЪРБАКОВИ. Според отлично запознатите ни източници не само Счетоводството е осчетоводило средствата по получения депозит, но пък парите се и харчат по неизвестен начин, защото по Договор наемодателят не издава на наемателя фактура, за да бъде НАЕМОДАТЕЛЯТ ИЗЦЯЛО ЗАВИСИМ И ПОД ШАНТАЖ. \r\n\r\n Сделка е имало, а сега някой да се отказва е невъзможно, защото тя е факт от преди година и четири месеца, и вече е изпапкал паричките, а ако тръгне да се отказва може в Съда напълно да загуби митрополитския комплекс и даже да остане длъжник за пропуснати ползи от вечността. Пълномощното от Неофит е нотариално заверено от нотариус Чайка Бележкова, която е с прочута пунктуалност и всичко в него е издържано и описано, специално по Договора с Гинка и отговорността е негова, а не на подчиненият му изпълнител. \r\n\r\n Странно е защо директорът на Вероизповеданията се опитва да обяснява как тази работа, станала зад гърба на Неофит и той бил подведен. \r\n\r\n Ветеринарът от подведомствената на Борисов Дирекция по вероизповеданията защитава като адвокат Неофит, а не началника си и това е повече от озадачаващо, освен ако не е истина, че Боко е пращал при Неофит „генерал“ Ч. Ч., за да уреди тая работа, в която и той е навътрен в общи афери още от кметските години на началника на Неофит, който е БОЙКО. Някой или прави скомина на Неофит и Бойко откъм Североизток, или Баце е качил „мъдрия“ Мълчан Неофит на ските, пише АФЕРА. Затова като приемат накрая Конвенцията за джендърите Неофит ще си кюта и няма да анатемоса управляващите, защото те го държат за памперса. \r\n\r\n Оказва се, че същият тоя, дето ни е „патриарх“, изобщо не е съобщил на Светия Синод и нито един български митрополит нищо НЕ ЗНАЕ! \r\n\r\n Кой действа криминално и не изпълнява уставните постановки за стопански въпроси на БПЦ от голямо значение да запознава предварително за Становище Върховния църковен съвет, а неговият председател – митрополит Гавриил Ловешки също нищо не знае. \r\n\r\n Въпросът е: лобирал ли е митрополитът (по определение – на българите в Европа, а по функционалност – на богатите и известни грешници в България) Антоний за този договор с Гинка, за джендър-магазина в сграда със сакрален характер и висока културно-историческа стойност и близък ли е той, и познава ли сем. Върбакови и една не „пчеличка“ Мая, близка до Б. Б., в чиято сграда е офиса на Гинка и откъдето Гинка даде първото си интервю? \r\n\r\n Цялата БПЦ е превърната от Властта в пералня на мръсни пари, защото тя не отговаря на изискванията на Закона за обществените поръчки и нейните манастири са станали едни оШфорки на Б.Б., където в различни форми се крият пари на властта, омерзени са малкото останали честни божи люде в Църквовната управа. Затова и БПЦ е принудена от премиера да признава схизматичната църква на Скопие, за което патриарх Кирил ще изпрати сметката на „болнавия“ Неофит. \r\n\r\n Любопитно е и: възможно ли е тайно и без Синода и катедралата „Александър Невски“ да е дадена на концесия, откакто БПЦ й е собственик и всъщност църковната собственост принадлежи ли на БПЦ, след като благодарение на Неофит тя вече институционално не съществува, а служи за „калабрийски“ схеми и е в тотална изолация от Вселенското Православие?! \r\n\r\n Тя е… \r\n\r\n Нейното име е… \r\n\r\n Гин – ка! \r\n\r\n Нейно Светейшество Патричица Българска Гинка Първа. \r\n\r\n Да живее църковната гинекология!!! \r\n\r\n П.П. И още нещо знаково: Преди да избухне скандала с Гинка и договора, имало ли е натиск откъм изпълнителната власт, в лицето на Дирекцията по вероизповедания, той да бъде окончателно сключен? Красен Кралев обаждал ли се е също за да лобира за договора с Гинка? \r\n\r\n Bnews припомня, че историята е съшита с бели конци, защото скандалът е ачик-ачик. Също така по достоверна информация на вестник “Телеграф”, Митко Каратиста ще е в делегацията за пренасянето на Благодатния огън. \r\n \n\t\t\t\t\t\t", "date": "2018.03.22", "title": "СКАНДАЛНИ РАЗКРИТИЯ ЗА „НЕОФИТ-ГИНКА-БОРИСОВ“. СОФИЙСКА МИТРОПОЛИЯ ИМА ОЩЕ ДОГОВОРИ С ВЪРБАКОВИ!"}
{"url": "http://www.bnews.bg/article/238963-rayna_pokaza_sochno_barabanche_ot_fitnesa", "text": "\n Сочно барабанче върти във фитнеса фолк певицата Райна. Изпълнителката се пусна с прилепнало клинче и стегнати задни части на горещ кадър \r\n\r\n Певицата пусна няколко фотоса в социалните мрежи по време на тренировка и направо побърка мъжете. Задните части на Райна са като сочни праскови и са блян за всеки от силния пол. \r\nПилето на фолка показа завидна фигура в залата, в която не пропуска да тренира от няколко години насам. Райна е твърдо решена да не губи перфектната си фигура и затова я поддържа ежедневно. \r\n \n\t\t\t\t\t\t", "date": "2018.03.22", "title": "Райна показа сочно барабанче от фитнеса "}
{"url": "http://www.bnews.bg/article/238977-erdogan_lee_kravta_na_siriyskiya_grad_afrin_siderov_lee_sherbat_na_boyko_efendi_za_evrosedyankata_mu_vav_varna", "text": "\n Ако някой още се пита дали АТАКА е концесионирана от ГЕРБ и дали лидерът й е на каишката на премиера, съмненията се изпариха. В интервю за казионен сайт, за който премиерът е Господ, а критиците му – черен дявол, някога наричащият Борисов „к…а“ изръси това: \r\n\r\n „Борисов е добър играч на международната сцена и е много полезно, ако България се превърне в балансьор между Турция и Запада. Балансът е ключов и имаме сили за такава роля, благодарение на Бойко Борисов, който печели доверието на държавниците със своята непосредственост и сърдечно отношение …“ \r\n\r\n Няма друг такъв вид в политическата ни фауна, който от наперен лъв се прероди в лоялен пудел! За въпросния екземпляр някога султан Ердоган бе душманин, дължащ ни 10 милиарда за имотите на изкланите и прогонени тракийци, днес султанът е държавник, на когото адвокатстваме пред Европата. \r\n\r\n Вчера ООН порица Ердоган заради бруталните му репресии срещу 160 000 души в Турция, днес Сидеров хвали софийския му адвокат като играч на международната сцена. \r\n\r\n Светът клейми Ердоган за агресията му в Сирия, превърнала град Африн в човешка кланица, Сидеров се гордее, че сме балансьор между Турция и Запада. \r\n\r\n В Гута кръвта се лее като вода, а атакистът лее шербет на баш дипломата Бойко ефенди за евроседянката му с Ердоган във Варна. \r\n\r\n How Much? Туй е въпросът: Колко ти платиха, колко от присъдите ти опростиха? \r\n \n\t\t\t\t\t\t", "date": "2018.03.22", "title": "Ердоган лее кръвта на сирийския град Африн, Сидеров лее шербат на Бойко Ефенди за евроседянката му във Варна "}
{"url": "http://www.bnews.bg/article/239017-tsatsarov_podava_zhalba_v_kzk_sreshtu_lesniya_dostap_do_lichni_danni_v_neta", "text": "\n Главният прокурор Сотир Цацаров ще подаде жалба до Комисията за защита на личните данни (КЗЛД) заради телевизионен репортаж, показващ лесния достъп до лични данни на гражданите  и достъпът до личното му ЕГН. \r\n\r\n Това, което ще направя, е на базата на репортажа като всеки гражданин, който трябва да направи нещо или чиито права са засегнати в този случай, просто ще подам жалба до Комисията за защита на личните данни (КЗЛД) и очаквам тя да си свърши работата, заяви той. \r\n\r\n Разследването показва колко незащитена е информацията за единния граждански номер (ЕГН) на всеки българин – той може да бъде разкрит за броени минути, ако търсещият знае само името и рождената дата на лицето, до чиито лични данни иска да стигне. Информация за здравния ни статус, както и други лични данни, също се оказват незащитени, а законът не се нарушава, предаде БГНЕС. \r\n\r\n Така медия успя да се сдобие с ЕГН-тата и здравния статус на вътрешния министър Валентин Радев, на главния прокурор Сотир Цацаров и на премиера Бойко Борисов. \r\n\r\n  \"Не като главен прокурор, като гражданин. Това ще направя и мисля, че това трябва да направи всеки, а самата Комисия дължи отговори”, уточни главният прокурор. \r\n\r\n В типичния си стил и размах на мисълта Борисов пък каза в Брюксел по същият повод: \"Всичките ми данни са качени в интернет, това е добре, защото хакерите могат да проверяват всякакви глупости, които се пишат за мен. Неслучайно всички говорим за киберсигурност, хакват ни непрекъснато по цял свят, колкото технологично се развива повече светът, толкова защитата на тази мрежа става по- трудна.\" \r\n  \r\n \n\t\t\t\t\t\t", "date": "2018.03.22", "title": "Цацаров подава жалба в КЗК срещу лесния достъп до лични данни в нета"}
{"url": "http://www.bnews.bg/article/238966-margi_hranova_stana_za_smyah_na_stari_godini_v_kapkite", "text": "\n Mнoгo oт фeнoвeтe нa Mapгapитa Xpaнoвa ca ocтaнaли шoĸиpaни и пoтpeceни, чe тя e пpиeлa aнгaжимeнт да участва в \"Като две капки вода\"! \r\n\r\n Πeвицaтa Mapгapитa Xpaнoвa cтaнa зa cмяx нa cтapи гoдини. Toвa e мнeниeтo нa дocтa oт xopaтa в интepнeт. Mapги в мoмeнтa e чacт oт „Kaтo двe ĸaпĸи вoдa“, нo тoвa зa мнoзинa минaвa вcяĸaĸви гpaници зa нeя. Πpичинaтa e, чe жeнa нa нaд 60 г. cи cлyжи c имитaция нa дpyги звeзди. \r\n\r\n „He мoжe нa тaзи възpacт дa имитиpaш, пpocтo e cмeшнo и нeлeпo. Kapaт я дa пoдcĸaчa пo cцeнaтa, a жeнaтa видимo вeчe нямa eнepгия зa тoвa.“ – ĸoмeнтиpaт пo фopyмитe. Имитaциитe нa Mapгapитa Xpaнoвa ca eдни oт нaй-cлaбитe и тoвa ce виждa oт ĸлacиpaнeтo в „Kaпĸитe“. \r\n\r\n Лoгичнoтo cтaвa фaĸт дo мoмeнтa, зaщoтo възpacттa нa пeвицaтa нямa ĸaĸ дa й пoзвoли дa бъдe зaшeмeтявaщa в пoдoбни шoy. He ca мaлĸo и oнeзи, ĸoитo cчитaт, чe Mapги ce e пpoдaлa зa пapи. Toвa, мeждy дpyгoтo, нe e пъpвoтo й тaĸoвa yчacтиe. Caмo зa 2 гoдини пeвицaтa cтaнa oбeĸт нa гoлямo внимaниe в cфepaтa нa шoyбизнeca. Maги Xaлвaджиян я пoĸaни в „Πeeш или лъжeш“ в ĸpaя нa 2016 г. \r\n\r\n Cлeд тoвa Hиĸo Tyпapeв я взe във „BИΠ Бpaдъp“, a ceгa e в „Kaтo двe ĸaпĸи вoдa“. Cпopeд cлyxoвeтe, Mapги e зaĸъcaлa c пapитe и зaтoвa ce пpинyждaвa дa изĸapвa дoxoдитe cи пo pиaлити фopмaти, вмecтo c пecнитe cи. Cъдбa, ĸoятo имaт и дpyги ecтpaдни изпълнитeли, пише kliuki.bg \r\n \n\t\t\t\t\t\t", "date": "2018.03.22", "title": "Марги Хранова стана за смях на стари години в Капките"}
{"url": "http://www.bnews.bg/article/238974-nepokazvanite_dosega_podzemiya_na_mavzoleya_na_georgi_dimitrov_snimki", "text": "\n За първи път екипи бяха допуснати до прочутите, но непоказвани досега подземия на бившия мавзолей на комунистическия лидер Георги Димитров. В помещенията почти не е стъпвал човешки крак. Те са били със статут \"строго секретно\". \r\n\r\n На първото подземно ниво се намира и един от най-големите климатици в България. Вентилационната система е служела, за да се поддържа нормалната, нужна температура на помещението, в което е било тялото на Георги Димитров. \r\n\r\n Построен за рекордните 6 дни след внезапната смърт на Георги Димитров, мавзолеят в центъра на София е съборен също за толкова след няколко неуспешни опита да бъде взривен. \r\n\r\n Последните 19 години мястото, където беше самият мавзолей, беше част от градинката пред Народния театър. Плановете са то да се използва за съвременно изкуство. До броени дни там ще бъде разположена Бронзовата къща. \r\n\r\n Отдолу влизаме в град под града. Има вентилационното помещение, команден център и телефонна централа. Помещението, където е стояло тялото на Димитров, обаче е взривено. \r\n\r\n \"Друг подобен бункер в България няма. Той е на няколко нива. Някои от тях за съжаление са недостъпни, а други са в руини от опитите да бъде взривена надземната част на компекса\", обясни Тодор Чобанов, зам.-кмет по културата на София. \r\n\r\n Част от оборудването ще бъде запазено, друга – пратена в различни музеи. Автентичната визия на помещенията ще се запази и ще показва съвременно изкуство. \r\n\r\n Амбицията е до края на годината да има готов проект и да е ясно нужното финансиране. Най-рано през 2019 г. обаче мястото ще заработи като галерия. \r\n\r\n \r\n \n\t\t\t\t\t\t", "date": "2018.03.22", "title": "Непоказваните досега подземия на мавзолея на Георги Димитров(СНИМКИ)"}
{"url": "http://www.bnews.bg/article/238970-bivsheto_zayche_na_mariya_ilieva_ne_spira_da_y_lazi_po_nervite", "text": "\n Младият рапър Атанас Колев, който преди повече от година се раздели с певицата Мария Илиева продължава да лази по нервите й. Младата звезда първо записа песни, в които осмя държанието й към него, а сега готви още по-голям удар. \r\n\r\n След като в компанията на Илиева макар да беше единственият рапър в момента, който сам създава проектите си и използва само текстове, повлияни от живота си по пример на 2pac и други световни звезди, Колев нямаше голям успех. Варненецът не залагаше на банални текстове, макар актуално да е само комерсиалното звучене. \r\n\r\n Днес, обаче ръка към него подава новият продуцент - Криско. Криско се вживял в ролята на руската звезда Тимати и решил да създаде своя компания с най-добрите поп и рап изпълнители в България в момента. По подобие на руската компания на рапъра - Black star.  \r\n\r\n Криско забеляза по-рано и друга сензация в рапа - Боро Първи. Но голямата хапка за него била именно привличането на Наско, който в момента има най-западен бийт на песните си и лесно би пробил в чужбина. След като загуби Гери-Никол Криско нямаше друга опция за отварянето на вратата към големия пазар, но именно в Колев веднага открил потенциал. Добрата визия и скандален имидж на Атанас, допълнени с голяма фенска маса, веднага впечатлили бизнес нюха на Криско и не след дълго той вече предложил договор. \r\n\r\n Така „Адаманд“ дава големи надежди за бъдеща музикална империя, която да измести „Пайнер“, а до къде ще стигне амбицията на Криско предстои да разберем. \r\n \n\t\t\t\t\t\t", "date": "2018.03.22", "title": "Бившето зайче на Мария Илиева не спира да й лази по нервите"}
{"url": "http://www.bnews.bg/article/238967-razsledvat_protezhe_na_valeri_simeonov_za_nezakonno_pridobit_apartament", "text": "\n Протежето на вицепремиера Валери Симеонов Гергана Микова е разследвана за назаконно  придобиване на общински апартамент.Микова управляваше регионалния офис в Стара Загора на кабеларката СКАТ до назачаването ѝ за областен управител.Назначението на Микова е станало факт след протекциите на шефа ѝ Симеонов. \r\n\r\n Припомняме, че Би Нюз неколкократно публикува документите и подадения сигнал, както до главния прокурор Сотир Цацаров, така и до председателя \r\nна парламентарната комисия за борба с корупцията. Припомняме, че Микова се е сдобила с общинско жилище на занижени цени, предтсвяйки документи с неистинско съдържание. В следствие на документалната измама същата се е сдобила с апартамент от 76 кв.м. за цена от 36 000 лева в центъра на Стара Загора. От наши източници научихме, че проверката се бави умишлено поради осъществен натиск от най- високо ниво на изпълнителната власт. \r\n\r\n Случая е изключително лесен за разследване, тъй като Микова е подала невярна декларация за семейно положение и имотно състояние. По време на закупуването на общинското жилище същата е била омъжена и е разполагала със семейно жилище - апартамент в Стара Загора и  семейна къща в село Борилово, което е известно като квартала на богаташите. \r\n\r\n Деянието на Микова е изключително аморално, тъй като по този начин освен, че се е сдобила с общинско жилище на  изключително изгодна цена, същата вероятно е ощетила друга българско семейство на две или три деца, което е имало нужда от жилище за отглеждане на децата си. Би Нюз отново апелира към прокуратурата за бързи действия по този изключително фрапиращ случай. \r\n\r\n \r\n- От какво е продиктувано забавянето на разследването на областния управител Гергана Микова? \r\n- Била ли е Гергана Микова разследвана по този случай по време на назначаванетоѝ като областен управител? \r\n- Имали оказан натиск от страна на изпълнителната власт върху разследващите органи? \r\n  \r\n \n\t\t\t\t\t\t", "date": "2018.03.22", "title": "Разследват протеже на Валери Симеонов за незаконно придобит апартамент!"}
{"url": "http://www.bnews.bg/article/238972-grisho_sreshtu_22_godishen_levichar_v_mayami", "text": "\n Максимилиан Мартерер е първият съперник на Григор Димитров на Мастърса в Маями. 22-годишният германец отстрани в първи кръг Мартон Фучович (Грузия) с 6:4, 6:4 и така си осигури сблъсък с хасковлията. \r\n\r\n Това ще бъде първи мач между българина и 73-ия в света Мартерер. \r\n\r\n Роденият в Нюрнберг тенисист е висок точно колкото Григор Димитров – 191 см, но за разлика от него играе с лява ръка и изпълнява бекхенд с две ръце. Мартерер има агресивен стил на игра, обича бързите разигравания и кратките точки.  \r\n\r\n Мачът между Димитров и левичаря е в петък вечер. \r\n \n\t\t\t\t\t\t", "date": "2018.03.22", "title": "Гришо срещу 22-годишен левичар в Маями"}
{"url": "http://www.bnews.bg/article/238962-darzhavata_iska_novi_nakazaniya_za_avtodzhambazite", "text": "\n След автокражба, извършена преди малко повече от две години от автоджамбаза Ярослав Димитров, премиерът Бойко Борисов поиска законови промени, с които \"противозаконното отнемане\" на автомобили да бъде заменено с \"кражба\". Случаят придоби популярност, след като автокардецът беше пуснат на свобода от съда. \r\n\r\n В крайна сметка Димитров беше осъден на една година затвор. Изтърпя наказанието си и към днешна дата, по информация на NOVA, той отново е разследван за кражба. \r\n\r\n Поисканите от премиера промени в Наказателния кодекс обаче отново са актуални. В сряда, по време на правителственото заседание, Борисов отново е поискал спешни промени, които да приравнят отнемането на автомобил с неговата кражба. Идеята се дискутира и в работна група с представители на различни институции. \r\n\r\n „Това не е необходимо. Според сега действащия закон наказанието за отнемане на кола е по-тежко от това за кражба”, каза в ефира на „Здравей, България” адвокат Марин Марковски. \r\n\r\n Той обясни, че в правото е важно да се отчете нагласата на извършващия посегателството. \r\n\r\n „Важно е дали той наистина е имал намерението да открадне МПС-то, т.е. – да го присвои за себе си, или просто го взима и след известно време го зарязва някъде”, поясни юристът. \r\n \n\t\t\t\t\t\t", "date": "2018.03.22", "title": "Държавата иска нови наказания за автоджамбазите"}
{"url": "http://www.bnews.bg/article/238976-tezhka_katastrofa_dzhip_se_udar_v_kamion_na_glaven_pat_e_79_video", "text": "\n Тежка катастрофа на главен път Е-79. Джип се удар в камион. \r\n\r\n Инцидентът стана рано тази сутрин край отбивката за Кочериново. На заснежен път джипът поднесъл и  ударил отзад  пътуващия пред него камион. Въпреки тежкия удар пострадали и жервти няма. \r\n\r\n Пътят беше затворен за кратко. Шофьорът на джипа твърди, че не превишената скорост, а лошото време е причина за катастрофата. \r\n\r\n \r\n\r\n   \r\n \n\t\t\t\t\t\t", "date": "2018.03.22", "title": "ТЕЖКА КАТАСТРОФА! Джип се удар в камион на главен път Е-79 (ВИДЕО)"}
{"url": "http://www.bnews.bg/article/238964-desetki_zaginali_pri_katastrofa_na_avtobus_s_turisti_v_tayland", "text": "\n Автобус с туристи е изгубил контрол на завой по нанадолнище в североизточната част на Тайланд и е излязъл встрани от магистрала, при което са загинали най-малко 18 души и са ранени още десетки, съобщава \"Асошиейтед прес\". \r\n\r\n Уточнява се, че 33-ма души са ранени при инцидента в провинция Након Рачасима. \r\n\r\n Оцелял човек свидетелства, че младеж от задната част на автобуса е викал, че спирачките са отказали, когато превозното средство е започнало да излиза от пътя. След това автобусът минал през преградите, отделящи двете платна на магистралата, навлязъл в насрещния трафик, преди да се катурне на едната си страна и да помете няколко крайпътни сергии. \r\n\r\n Отбелязва се, че автобусът е в неузнаваемо състояние и много от пътниците са хванати вътре в капан. \r\n\r\n Тайланд има втората по големина смъртност при пътни инциденти в светаслед Либия, показва статистиката на Световната здравна организация (СЗО). \r\n\r\n При друг инцидент преди зазоряване автобус, превозващ 50 души в централната провинция Аютая, се е подхлъзнал в дъжда, преобърнал се и ударил крайпътeн обект. 39 души са ранени. \r\n \n\t\t\t\t\t\t", "date": "2018.03.22", "title": "Десетки загинали при катастрофа на автобус с туристи в Тайланд"}
{"url": "http://www.bnews.bg/article/238961-dogovorat_na_ginka_s_patriarha_s_koyto_ginka_pribra_mitropoliyata_veche_e_v_parlamenta", "text": "\n В комисията за продажбата на ЧЕЗ бе предоставен предварителният договор между Патриаршията и „Инерком”, като при нас постъпиха и сигнали от разследващи журналисти. В него пише, че се отдават сгради на Софийската митрополия, в центъра на София, под наем за 10 години, като след това автоматично се продължава за още 4 пъти по толкова и, ако няма претенции, остава безсрочен. \r\n\r\n Това заяви зам.-председателят на БСП за България и председател на комисията за продажбата на ЧЕЗ Жельо Бойчев по бТВ. Той обясни, че днес ще бъдат изпратени писма и на регулатора, за да се установи дали има нарушения, има ли издадени наказателни постановления. „От 2014 г. едното от дружествата лицензиант - ЧЕЗ, е с процедура за отнемане на лиценз. Интересно е как се прави оценка и как се купува дружество в процедура по отнемане на лиценз?”, попита Бойчев и допълни, че тази процедура не е приключила. \r\n\r\n Следващия вторник ще има въпроси към външното и финансовото разузнаване по повод финансирането на сделката. Още повече, че и премиерът беше казал, че имало руско, грузинско финансиране. Сега институциите трябва да дадат информация доколко финансирането е проблем за националната ни сигурност, посочи председателят на комисията за ЧЕЗ и допълни, че има искане за изслушване на Гинка Върбакова от двата синдиката. \r\n\r\n Ако министър-председателят и правителството си бяха на мястото, нямаше да има нужда и от комисията за ЧЕЗ. Министър-председателят, от самото начало, на 24 часа, си променя мнението – от нищо не знаещ до човек, който казва, че държавата влиза в сделката, каза председателят на комисията. \r\n \n\t\t\t\t\t\t", "date": "2018.03.22", "title": "Договорът на Гинка с Патриарха, с който Гинка прибра Митрополията - вече е в парламента!"}
{"url": "http://www.bnews.bg/article/238960-razvod_li_nataliya_gurkova_razpuska_v_tayland_sas_sapruga", "text": "\n Напук на дежурните клюки, че се развежда, Наталия Гуркова се радва на хармоничен семеен живот. Най-класивата българка за 1998 г. в момента се намира в далечен Тайланд заедно със съпруга си Джордже Михалевич, пише ПИК. \r\n\r\n Любопитното е, че това е второ посещение на семейството в азиатската страна за последните три месеца. Наталия и Джордже бяха в Тайланд и за Коледа. Явно екзотичните плажове са се понравили на двойката, та да предприеме далечното пътуване отново. \r\n\r\n Бизнесменът, който притежава мина за скъпоценни камъни в Южна Африка, и Наталия отмарят в \"Анантара Лаян\" - ризорт на една от най-скъпите хотелски вериги в света. Комплексът се намира на 30 минути път с кола от град Пукет и на 35 минути от най-известния местен плаж Патонг. В момента три нощувки в двойна стая в ризорта струва над 2000 лв. \r\n\r\n Наталия и Джордже са се отдали един на друг, събират слънчеви лъчи, радват се на добра храна и спокойствие, забавляват се с круизи из островите Пи Пи - едно от най-красивите места в Югоизточна Азия, на 90 минути път с лодка от Пукет. \r\n \n\t\t\t\t\t\t", "date": "2018.03.22", "title": "РАЗВОД ЛИ? Наталия Гуркова разпуска в Тайланд със съпруга"}
{"url": "http://www.bnews.bg/article/238956-upravlyavashtite_prieha_koruptsionnata_popravka_na_patriotarite_za_ogradata", "text": "\n \r\nУправляващите от ГЕРБ и Обединени патриоти приеха корупционната поправка в закона за обществените поръчки.Чрез тази поправка по думите на опозицията се цели прикриването на кражбите свързани с изграждането на защитното съоръжение на границата ни с Турция. \r\n\r\n Припомняме, че прокуратурата е образувала още през 2017 г. досъдебно производство за извършено престъпление свързано именно със завишени цени на строителството на оградата. Чрез гласуваната поправка се постига меко казано цинично прикриване на кражбите! Нещо повече данъкоплатците ще трябва да платят разходите за прикриване на кражбите. \r\n\r\n Водеща фигура за промените на ЗОП още при строежа на оградата бе не някой друг а именно WC министъра. Сега неговото протеже от партийката \r\nму НФСБ е вносител на корупционната поправка на закона. \r\n  \r\n \n\t\t\t\t\t\t", "date": "2018.03.22", "title": "Управляващите приеха корупционната поправка на патриотарите за оградата!"}
{"url": "http://www.bnews.bg/article/238957-mariya_ignatova_lapa_20_bona_zaplata", "text": "\n Водещата на \"Господари на ефира\" Мария Игнатова може да се похвали с доста солидно месечн възнаграждение от работата си при арменската фамилия Халваджиян, пише HotArena. \r\nРусата фурия получава по 20 бона месечно за добре свършената работа. Всички водещи на \"Господарите\" взимат различни премии. Рачков бил с най-солидно възнаграждение, а след него се нареждали Игнатова и Васил Василев - Зуека. \r\n\r\n 20-те бона на Мария са от воденето на шоуто, а когато не е на екран, я ангажират с друга дейност, свързана отново с предаването, така че месечната заплата си тече. \r\nХонорарът й като водеща на Х фактор няма нищо общо със заплатата й от \"Господарите\". От музикалното предаване лапа други пари, стойността на които въобще не е за подценяване. Отделно взима още финанси срещу реклама. \r\n\r\n След като се раздели с Рачков, Мария живее в съседство с фолк легендата Луна. Това бил апартаментът на майката на Игнатова, който се намирал срещу един от столичните молове. В същия вход се намира и тузарския мезонет на изпълнителката на \"Бягайте крачета\", но двете се подминавали като пътни знаци. \r\n \n\t\t\t\t\t\t", "date": "2018.03.22", "title": "Мария Игнатова лапа 20 бона заплата"}
{"url": "http://www.bnews.bg/article/238955-imotite_na_edin_patreot_i_potomstven_agent_na_ds", "text": "\n Пореден скандал се развъртя около патрЕотите и този път в центъра е шишко министъра Каракачанов.  Оказва се, че настоящата партия ВМРО реално няма нищо общо с историческата. Да, обаче ДС слага  агента си начело на това измисленото ВМРО и му връща национализираните имоти. Давам му акъл да ги прехвърли от партията във фондация и чрез фондацията си, която е частна нищо, че се казва ВМРО, Каракачанов открадва незаконно всичките исторически имоти за десетки милиони левове. Повечето като Славчо Атанасов и Борис Ячев го напускат заради тези зулуми. Сега ДС или ДПС пак го инсталираха министър. \r\n\r\n рандиозен корупционен скандал е на път да разтърси предизборното политическо пространство у нас, броени дни преди извънредните парламентарни избори. Оказва се, че един от лидерите на тези, които най-много критикуват политическото статукво и лидерите на големите казионни партии за необяснимите им богатства, всъщност не им отстъпва ни най-малко по лично имане. Иде реч за лицето Красимир Дончев Каракачанов. Оказва се, че Джаба войвода, както е по-известен Каракачанов сред своите съратници, освен да върти чевермета и да поглъща по няколко мешани скари на едно хранене, имал и неподозирани други таланти. А именно, да трупа имоти на свое име. Остава загадка, как един партиен чиновник като него, който през целият си живот не е работил нищо друго, освен да бъде функционер на заплата в различните превъплъщения на сурогатната ВМРО (фалшификат на историческата организация) след 1990 г. е успял да придобие толкова много лични имоти в цялата страна. А те наистина са много! Но да започнем поред… \r\n\r\n Първата перла в имотната корона на лицето Красимир Дончев Каракачанов е поставена през 2003 г., когато лидерът на ВМРО закупува апартамент в един от най-скъпите софийски квартали – „Изток” с площ от близо 130.00 кв. м. Всеки, който иска да провери стойността на един такъв имот, нека просто отвори първият попаднал му сайт за недвижими имоти и ще разбере, че пазарната му цена в никакъв случай не е под 200 000 евро! \r\n\r\n Имотният рейд на чеверме комитата продължава и през 2004 г. и 2005 г. Тогава в две последователни години Каракачанов придобива апетитни имоти на морето, а именно жилищна сграда намираща се във вилната зона на Кранево и поземлен имот от 1173 кв.м. в землището на с. Осеново, Община Аксаково. \r\n\r\n През 2013 г. Каракачанов закупува имот от 1000 кв.м. в Община Трявна, който няколко месеца по-късно той и съпругата му – прокурор в Софийска градска прокуратура великодушно подаряват на бащата на Красимир Каракачанов – видния функционер на казионното БЗНС по времето на комунизма Дончо Каракачанов. Според запознати, към дата днешна в този имот близо до Трявна има издигнат хотел. \r\n\r\n Последната имотна придобивка на тарикат патриота е от миналата 2016 г. Тогава малко след президентските избори, в края на месец декември Каракачанов закупува близо декар и половина в землището на с. Любовище, Община Сандански. Можем само да предполагаме, кога точно ще бъде издигнат на това място следващия хотел от бизнес империята на Красимир Каракачанов. \r\n\r\n Най-омерзителното в цялата политико-икономическа дейност на Каракачанов обаче е в това, че същият използва имоти на ръководената от него „Фондация ВМРО”, за да трупа собствени финансови дивиденти. За какво става дума? През 2007 г. Каракачанов изтегля заем за собствена употреба от Банка ДСК, който обезпечава с имот на „Фондация ВМРО” в град Петрич! Как става това? Ами много просто. Физическото лице Красимир Дончев Каракачанов сключва договор за банков кредит с Банка ДСК. Банката обаче иска съответните гаранции, че кредитът ще бъде върнат и настоява да получи съответните обезпечения. Обезпечението е дадено своевременно от юридическото лице „Фондация ВМРО”, което учредява договорна ипотека в полза на Банка ДСК върху свой имот в град Петрич, с цел същия да послужи като обезпечение по кредитното задължение на физическото лице Красимир Дончев Каракачанов. Председател на Управителния съвет и представляващ „Фондация ВМРО” е… физическото лице Красимир Дончев Каракачанов. \r\n\r\n Прокуратура, Съд, НАП, Сметна палата, ЧУВА ЛИ НЯКОЙ… \r\n \n\t\t\t\t\t\t", "date": "2018.03.22", "title": "ИМОТИТЕ НА ЕДИН „ПАТРЕОТ“ И ПОТОМСТВЕН АГЕНТ НА ДС"}
{"url": "http://www.bnews.bg/article/238958-shok_20_godishna_rodi_dete_na_64_godishniya_si_priyatel", "text": "\n 20-годишната Верджиния роди дете на 64-годишния си приятел Николай \r\nДвамата скандализираха с любовната си история преди години, когато момичето беше още ученичка, а той белокос мъж на средна възраст. Сред поредица от изцепки Верджиния беше изгонена от арменското училище в Пловдив и заживя с 44 години по-възрастния си приятел. \r\nКогато се запознават, момичето е едва на 14 години, а Николай - на 59 г. В момента двамата продължават да са заедно и дори са сгодени. Верджиния и Николай имат бебенце на годинка, което означава, че тя е била тийнейджърка, когато е забременяла и родила. Младото момиче е приело фамилията на мъжа си - Костова, но няма информация дали двамата са си казали официално \"да\" пред закона. \r\nВерджиния сама се похвали за бебето, като пусна снимка в личния си профил във фейсбук, на която двамата родители позират с наследника си. Преди това момичето пуска няколко кадъра, на които е с огромен корем и изглежда видимо щастлива. \r\nУченичката разказвала пред познати, че се запознала с възрастния мъж, когато преживявала много труден житейски момент. Верджиния не разполагала с никакви пари, а Николай имал стабилни финансови възможности. Постепенно запознанството им прераства в любов, която девойката не крие. Прави си татуировка с името на Николай, не спира да го целува и прегръща на публични места и сама се хвали с разгулните веселби, които си организират. \r\nВ Пловдив се носят легенди за купоните им, а запознати с историята им са скандализирани от отношенията и изпълненията им. Верджиния е обект на силно охулване в социалните мрежи, като я атакуват, че е материално момиче, което си ляга с възрастен мъж за пари. \r\n64-годишният Николай няма проблем с ерекцията и прави секс всеки ден с Верджиния. Това призна възрастният мъж в телевизионно интервю. \"Погалих я като жена на рождения й ден, когато навърши 18 години. Танцувахме, тя се отпусна, бяха паднали задръжките. Наричали са ме \"педофил\" и това е най-обидното нещо, което са ми казвали\", заяви Костов. \r\n\"Приятно ни е да сме заедно. Има абсолютна хармония между нас, много приятно е чувството, че съм намерил човек, който ме разбира. Не смея да го кажа, но това е любов\", разказа още Николай. Той твърди, че двамата дават пример на други подобни двойки, които се страхуват да афишират връзката си. \r\n \n\t\t\t\t\t\t", "date": "2018.03.22", "title": "ШОК!  20-годишна роди дете на 64-годишния си приятел "}
{"url": "http://www.bnews.bg/article/238936-gloriya_otbelyazva_13_godini_bez_mazh_do_sebe_si", "text": "\n Ветеранката в лекия жанр Глория отбелязва 13 години, в които няма официално мъж до себе си, пише „Галерия“. Заради славата и егото си тя се възприемала за звезда от ранга на Лили Иванова. \r\nЗаради прекомерното си самочувствие певицата се държи надменно с представителите на силния пол и постоянно вдига летвата на изискванията си към тях. \r\nТя обичала да налага мнението си по всеки въпрос и настоявала всичко да се случва по нейните правила. Освен това не била склонна да прави и най-малки компромиси. \r\nВсеизвестно е, че мъжете не харесват силните жени, особено ако те пращят от самочувствие. Единственият мъж задържал се по-дълго в живота на Глория е Илия Загоров, баща на дъщеря й Симона. \r\nДвамата се запознават в далачната 1994 година и именно той дава тласък на кариерата й. Разделят се през 2005г., а градската легенда носи, че причината била любовна афера на певицата с Георги Илиев. Дълго време името на примата бе свързвано с бизнесмена Николай Гигов. Преди три години Глория призна, че има връзка с по-млад мъж, но с днешна дата и той е в графата „бивши“. \r\n  \r\n \n\t\t\t\t\t\t", "date": "2018.03.22", "title": "Глория отбелязва 13 години без мъж до себе си"}
{"url": "http://www.bnews.bg/article/238953-bombadzhiyata_ot_teksas_23_godishen_bezraboten_mesten_zhitel", "text": "\n Заподозреният сериен бомбаджия в американския щат Тексас, който, по всичко личи, се е самоубил рано в сряда сутринта, бе идентифициран като 23-годишния жител на щата Марк Антъни Кондит, предаде ДПА, цитирайки съобщения от правоохранителните органи в САЩ. \r\n\r\n Според Брайън Манли – шефа на полицията в Остин, мъжът е главният заподозрян. Смята се, че е действал сам. \r\n\r\n Серия взривове, станали в последните три седмици, ужасиха жителите на града и съседните селища. Загинаха двама души, няколко бяха ранени. \r\n\r\n Кондит е работил в миналото като техник по поправка на компютри, след като е получил диплома от „Комюнити колидж“ в Остин. Към настоящия момент той е бил безработен и не е служил в армията. \r\n\r\n ания „ФедЕкс“, каза Манли на пресконференция. \r\n\r\n Полицията призова към бдителност, тъй като не е сигурна какво е правил Кондит през последните 24 часа, което предполага, че е възможно той да е разпратил още бомби по пощата. \r\n\r\n Полицейските преследвачи обкръжиха колата на заподозрения в предградие на Остин в сряда сутринта. При приближаването на полицаите към колата последва взрив и Кондит бе намерен мъртъв в нея. \r\n\r\n Конгресменът републиканец от Тексас Майкъл Маккол каза по телевизията, че заподозреният е купил голяма част от оборудването за изготвяне на взривни устройства от магазин в Остин. Полицията е попаднала на дирите му, след като е бил засечен с видеокамера в офис на „ФедЕкс“ в града. Разследващите успели да получат и номера на колата му, което също помогнало за идентифицирането му, след което го проследили какво купува от магазина от веригата „Хоум депо“. \r\n \n\t\t\t\t\t\t", "date": "2018.03.22", "title": "Бомбаджията от Тексас – 23-годишен безработен местен жител"}
{"url": "http://www.bnews.bg/article/238990-i_tsru_razkri_lazhite_na_patreotite_za_demografskata_kriza_vodim_klasatsiyata_po_smartnost", "text": "\n \r\n\r\n През последния четвърт век се промениха всички условия, от които зависи здравето и възпроизводството на населението в България. Това подчерта пред БНР  проф. Трендафил Митев, преподавател по политология в УНСС. \r\n\r\n \"С какво се храни българският народ? Катастрофата на българското земеделие доведе до това, че изчезна онзи хубав розов домат, изчезнаха хубавите краставици, изчезнаха хубавите плодове, изчезна всичко онова, което беше здрава българска народна храна. През последния четвърт век ние консумираме преди всичко зеленчуци и плодове от Турция, от Гърция, а само преди три дена гръцкото правителство забрани тотално вноса от Турция на каквито и да е било плодове, зеленчуци и ядки, тъй като там се използват пестициди, които са отровни. Нашето население се храни с плодове и зеленчуци, без да познаваме с каква химия се обработват те. Освен това България се превърна в гробницата на старите автомобили в Европа. Въздухът се отрови. Вече втора година се правят някакви усилия, за да се промени и контролира този процес, но очевидно и това трудно се отдава\", коментира той. \r\n\r\n обави още проф. Трендафил Митев. \r\n\r\n за да може съотношението да бъде в полза на живите, на активните, на младите, които дават прираст във всяко едно отношение\", смята професорът. \r\n\r\n \r\n\r\n Припомняме, че само преди дни акад. Петър Иванов, директор на Демографския институт, съобщи стряскаща статистика, как Б \r\n\r\n   \r\n\r\n   \r\n \n\t\t\t\t\t\t", "date": "2018.03.22", "title": "И ЦРУ разкри лъжите на патреотите за демографската криза, водим класацията по смъртност"}
{"url": "http://www.bnews.bg/article/238959-porednata_glupost_na_stolichna_obshtina_novata_mantinela_na_simeonovsko_shose_vbesyava_shofyorite_desetki_hora_nedovolstvat_sreshtu_nekadarnostta_na", "text": "\n Столича община отново изпъкна с нечувана и невиждана глупост. В последният месец на бул. Симеоновско шосе се поставя мантилена между двете пътни платна с цел напамялаване на нарушенията и ПТП-тата. Да, обаче резултатът е точно обратния. От както е поставена мантинелата вече станаха два тежки катастрофи, за щастие без сериозно пострадали. Освен това ежедневно се образуват брутални задръствания, който по никакъв начин не спомагат на движението, а само изнервят шофьорите. Оказва се, че за да бъде глупостта още по- голяма, единственото място на което беше позволено да се направи обратен завой вече е мит, тъй като нечий гениален мозък е поставил мантинела върху прекъснатата линия и обратният завой се превърна в “Кауза пердута” за шофьорите. \r\n\r\n Проблемът с движението става още по- голям, тъй като възможност за смяна на посоката няма, освен ако човек не се поразходи до квартал Симеоново и не се върне обратно. Липсата на кръгово двжигение се оказва проблем от доста време, още преди да бъде поставена мантинелата. \r\n\r\n Bnews пита: \r\n\r\n Госпожа кметицата Фандъкова, ще направили нещо по въпроса със движението по булеварда или както всяко друго нещо с което се заеме общината, просто ще го направят през просото, ще си оставят ръцете и накрая ще страдат гражданите? \r\n\r\n   \r\n \n\t\t\t\t\t\t", "date": "2018.03.22", "title": "ПОРЕДНАТА ГЛУПОСТ НА СТОЛИЧНА ОБЩИНА! Новата мантинела на Симеоновско шосе вбесява шофьорите! Десетки хора недоволстват срещу некадърността на.... "}
{"url": "http://www.bnews.bg/article/238951-loshoto_vreme_shte_zabavi_otvaryaneto_na_patya_za_tran", "text": "\n Заради лошото време вероятно ще се забави отварянето на пътя за Трън, който беше затворен вчера заради свлачище. \r\n\r\n Според плановете при подходящи метеорологични условия днес трябваше да започне полагането на асфалт на пропуканите места. \r\n\r\n Свлачището се образува на разстояние от 10 км преди Трън. Веднага беше пуснат обходен маршрут, но според хората на място той удължава придвижването 3 пъти. \r\n\r\n На затворения път разчитат не само жителите на Трън, а и влизащите в България през граничния пункт „Стрезимировци”. \r\n \n\t\t\t\t\t\t", "date": "2018.03.22", "title": "Лошото време ще забави отварянето на пътя за Трън"}
{"url": "http://www.bnews.bg/article/238952-delegati_ot_es_obsazhdat_u_nas_savmestni_voenni_trenirovki", "text": "\n Военните тренировки - тема на неформална среща на европейско ниво у нас. \r\n\r\n Министерството на отбраната посреща представители на Съвета по въпросите на политиката за сигурност и отбрана на Евросъюза. \r\n\r\n В календара на председателството са заложени работни срещи в резиденция \"Бояна\", посещения на Военната академия „Г. С. Раковски“ и на Националния военно-исторически музей. \r\n\r\n Делегатите ще проучат и Центъра за изследване, изграждане и усъвършенстване на способности на НАТО за управление на кризи и реагиране при бедствия. \r\n \n\t\t\t\t\t\t", "date": "2018.03.22", "title": "Делегати от ЕС обсъждат у нас съвместни военни тренировки"}
{"url": "http://www.bnews.bg/article/238978-aktualna_patna_obstanovka_kam_momenta", "text": "\n 1. Метеорологична обстановка:  \r\nТемпературите са в интервала от - 7° до 8°. \r\n\r\n 2. Обстановка /състояние/ по РПМ: \r\n2.1. Проходи:  \r\n- „Айтоски\"- отворен за всички МПС; \r\n- „Обзорски\" - отворен за всички МПС; \r\n- „Печинско\" - отворен за всички МПС; \r\n- „Превала\" - отворен за всички МПС; \r\n- „Предел\" - отворен за всички МПС; \r\n- „Ришки\" - отворен за всички МПС; \r\n- „Рожен\" - отворен за всички МПС; \r\n-„Републиката\" - отворен за всички МПС; \r\n\r\n 2.1.2. Временни ограничения: \r\n- „Котленски\" - забранен за МПС над 12 т; \r\n- „Твърдишки\" - забранен за МПС над 10 т; \r\n- „Троянски\" - забранен за МПС над 12 т; \r\n- „Превала\" - забранен за МПС над 12 т; \r\n\r\n 2.1.3. Целогодишни ограничения за движение по проходите: \r\n- „Върбишки\" - затворен за всички МПС;  \r\n- „Златишки\" - затворен за всички МПС; \r\n- „Дюлински\" - забранен за МПС над 3,5 т; \r\n- „Вратник\" - забранен за МПС над 10 т; \r\n- „Пампорово\" - забранен за МПС над 3,5 т;  \r\n- „Петрохан\" - забранен за МПС над 12 т; \r\n- „Шипка\" - забранено е движението на МПС, предназначени за превоз на товари с технически допустима максимална маса над 12 тона от категория N3, както и тегленето на ремаркета и полуремаркета с технически допустима максимална маса над 10 тона от категория О4. \r\n\r\n 2.2. Автомагистрали:  \r\n- А1 „Тракия\": няма ограничения. \r\n- А2 „Хемус\": област София: ограничено движение за МПС над 12 т на АМ Хемус и в двете посоки поради силен снеговалеж, снегонавявания и снегопочистване. \r\n- А3 „Струма\": няма ограничения. \r\n- А4 „Марица\": няма ограничения. \r\n- А5 „Черно море\": няма ограничения. \r\n- А6 „Люлин\": Област София: Временно движението по АМ \"Люлин\" в посока София е ограничено за всички МПС поради изтичане на кална маса и опасност от срутване на скална маса на пътното платно. Ограничението е от втори тунел \"Люлин\" до първи тунел \"Мало Бучино\" където движението на всички МПС се осъществява двупосочно в платното посока София - Перник.  \r\nАлтернативни маршрути: \r\n- за автомобили до 12 тона по път I-1 от пътен възел Драгичево - Владая - София и обратно.  \r\n- само за леки автомобили по път 1801 Перник - Мало Бучино - Суходол и обратно. Срок до 04.04.2018 г.; \r\nДвижението по АМ „Люлин\" в тунел „Мало Бучино\" посока София се осъществява в една лента поради активизирало се свлачище в аварийната лента след тунела. Ограничена е активната лента, като движението се извършва в изпреварващата лента. Срок до 26.03.2018 г. \r\n\r\n 2.3. Временни ограничения в движението на МПС по първокласната пътна мрежа:  \r\n- път I-1 /Е79/ Граница Румъния-Видин-Монтана-Враца-София-Благоевград-Кулата-граница Гърция:  \r\nОбласт Видин: Ограничено е движението за МПС над 12 т по път I-1 Видин - Монтана в посока Монтана поради силни снегонавявания. Без ограничение е движението в посока Видин. Обходен маршрут в посока Монтана: път II-11 Дунавци - Арчар - път III-112 Добри дол - Тополовец - път III-114 Тополовец - Ружинци. /ограничението е въведено в 07:00 ч. на 22.03.2018 г/, област София: Въвежда се ограничение на движение за всички МПС на път I-1 Ботевград - Мездра в двете посоки на движение до отстраняване на аварирал ТИР. Всички МПС изчакват на място. \r\n\r\n - път І-3 Гара Бяла-Плевен-Луковит-Коритна-Ябланица-Ботевград: област Русе, Велико Търново, Плевен: ограничено е движението за МПС над 12 т по път I-3 Бяла - София само в посока София поради силни снегонавявания и снеговалеж по АМ „Хемус\". \r\n\r\n - път І-4 Коритна-Български Извор-Микре-Севлиево-В. Търново-Омуртаг-Търговище-Шумен: област Ловеч, Габрово и Велико Търново: ограничено е движението за МПС над 12 т по път I-4 Велико Търново - София само в посока София поради силни снегонавявания и снеговалеж по АМ „Хемус\". \r\n\r\n - път І-6 Граница Македония-Гърляно-Кюстендил-Перник-София-Пирдоп-Карлово-Сливен-Карнобат-Бургас:  \r\nобласт София: движението на МПС над 12 т е задължително с вериги по проход Гълъбец поради обилен снеговалеж и снегопочистване. \r\n\r\n 2.4. Други въведени извънредни временни ограничения на движението: \r\n\r\n ОПУ Кюстендил:  \r\nОграничава се движението за МПС над 12 т на път II-62 Кюстендил - Дупница - Самоков , поради силен снеговалеж, снегонавявания и снегопочистване. \r\n\r\n ОПУ Пазарджик: \r\nПът III-842: Движението по път по път III-842 Юндола - Белово е ограничено за МПС над 12 т. с ремаркета и полуремаркета, поради снегопочистване и обилен снеговалеж.  \r\nОбходен маршрут: Белово-Варвара-Велинград-Юндола. \r\nПът II-84: Ограничено движение по път II-84 Велинград - Якоруда за МПС над 12 т. поради обилен снеговалеж и снегопочистване. \r\n\r\n ОПУ Перник: \r\nПът ІІ-63: Движението по път ІІ-63 Брезник - Трън в участъка преди влизането в гр. Трън от км 46+300 до км 46+350 се осъществява в една лента поради пропадане на част от банкета. Движението е регулирано с пътни знаци. Срок до 30.04.2018 г. \r\nПът II-63: Движението на всички МПС по път II-63 Перник - ГКПП \"Стрезимировци\" в участъка с. Филиповци - гр. Трън от км 42+000 до км 47+000 е ограничено поради пропадане на част от банкета. Обходен маршрут: по път III-6301 Филиповци - Велиново - Трън и обратно. Срок до 22.03.2018 г. \r\n\r\n ОПУ Сливен: \r\nДвижението по път ІІ-48 Омуртаг - Котел - Мокрен в участъка Тича - Котел при с. Тича на км 24+500 до км 25+500 се осъществява в едната лента, поради срутване на земни маси. Срок до 31.03.2018 г. \r\n\r\n ОПУ София:  \r\nОграничава се движението за тежкотоварни автомобили над 12 т на път II-62 Самоков - Дупница и път III-822 Самоков-Ихтиман поради обилен снеговалеж и снегопочистване. \r\nОПУ Смолян: \r\n- Временно движението по път ІІ-86 гр. Смолян - с. Средногорци при км 109+450 при разклона за с. Тикале е ограничено за всички МПС поради срутване на скална маса на пътното платно.  \r\nОбходен маршрут: Смолян - Чокманово - Смилян - Рудозем - Средногорци и обратно. Срок до 26.03.2018 г.; \r\n\r\n ОПУ Търговище: \r\n- Движението по път III-4009 Лиляк - Пресиян от км 7+484 до км 15+230 е ограничено за МПС над 5 т поради свлачище в района на с. Александрово. Участъкът е сигнализиран с пътни знаци. Срок до 30.04.2018 г \r\n- Движението по път III-4082 Свободица - Банковец от км 6+485 до км 9+700 е ограничено за всички МПС поради пропадане на водосток. \r\n \n\t\t\t\t\t\t", "date": "2018.03.22", "title": "Актуална пътна обстановка към момента"}
{"url": "http://www.bnews.bg/article/239004-veneta_prati_tisho_na_kvartira_vzima_apartamenta_sled_razvoda", "text": "\n Венета Райкова само ще спечели от развода си. Водещата на „Папараци”, която подаде документи да се раздели официално с мъжа си Тихомир още в началото на годината, ще задържи апартамента, в който семейството живя през последните близо 7 години и всички скъпи придобивки в него. \r\n\r\n В същото време бившият брадър ще трябва да живее на квартира, докато с жена му не успят официално да документират свободата си.  Жилището, което бившите съпрузи обитават от почти началото на съвместния си живот, се намира в затворен комплекс. Пазарната му цена е около 100 000 евро, но това, което наистина е ценно в него и вдига стойността му, са допълнителните придобивки. Преди време Райкова се опита да продаде апартамента и тогава на светло излязоха десетките удобства, с които се е обзавела за всички години живот под един покрив с Тишо, писа „Уикенд“. \r\n\r\n На няколко снимки, пуснати в агенцията за имоти, си личеше, че семейството предпочита пищното и марково обзавеждане на стаите. Сред скъпотиите, за които Венета и Тишо са харчили сериозно, са вана с джакузи за почти 20 бона, полилеи за по 1500 лева, дивани и кресла от италианска дизайнерска къща и какви ли не луксозни и екстравагантни интериорни решения. За покупката им водещата възложи на бившия си вече съпруг да събере средствата. Това била и неговата инвестиция в общото им жилище, което иначе се водело изцяло на нейно име. Така при раздялата им Райкова не губела нищо в подялбата на собствеността им. Дори съвсем ясно печелела всички невъзможни за преместване вещи на Тишо.  \r\n\r\n „Няма как да се откачат полилеи, да се вадят вани и други вградени удобства, за това Тишо й ги остави без никакви разправии. От своя страна Венета няма да иска да делят нищо, което двамата са придобили по време на брака си. Тя не смята да го крънка за пари, а само да получава достойна издръжка за сина им”, изясняват ситуацията запознати с положението.  \r\n\r\n Брадърът обаче далеч не смята да се мине при развода и да даде на бившата си повече, отколкото тя заслужава. За това и въпреки че не се радвал особено на идеята да живее под наем, не се и замислял да купува нов апартамент, в който да се настани. Щял да почака, докато не получи свободата си. Чак след това вече обмислял да изтегли кредит и да вложи останалите си средства за свой ергенски дом. Така няма опасност имота да отиде при Венета според съдийското решение при развода им. \r\n \n\t\t\t\t\t\t", "date": "2018.03.22", "title": "Венета прати Тишо на квартира, взима апартамента след развода"}
{"url": "http://www.bnews.bg/article/239013-tramp_natisna_pauza_varhu_visokite_mita_za_es_i_oshte_6_darzhavi", "text": "\n \r\nЕС и шест други страни ще бъдат изключени, поне засега, от наложените от САЩ вносни мита върху алуминия и стоманата. \r\nТова е заявил търговският представител на САЩ с ранг на министър Робърт Лайтхизър, цитиран от AFP и \"Фокус\".  \r\nЛайтхийзър заяви пред сената, че Тръмп планира да „сложи пауза“ върху тарифите, докато преговорите текат, преди да се открие постоянно решение.  \r\nОсвен ЕС, Аржентина, Австралия, Бразилия, Канада, Мексико и Южна Корея също ще бъдат изключени от вносните мита в размер от 25% за стоманата и 10% върху алуминия.  \r\nПрезидентът на САЩ Доналд Тръмп обяви на 8 март, че ще наложи мита от 25 на сто за вноса на стомана и 10 процента за вноса на алуминий, за да защити американското производство и да се гарантира националната сигурност на страната. Това предизвика вълна от протести в цял свят, включително в Европейския съюз. Временно той изключи от митата големите производители на стомана Канада и Мексико.  \r\n  \r\n \n\t\t\t\t\t\t", "date": "2018.03.22", "title": "Тръмп натисна \"пауза\" върху високите мита за ЕС и още 6 държави"}
{"url": "http://www.bnews.bg/article/238965-9_godishno_dete_stana_zhertva_na_telefonna_izmama", "text": "\n Дете на 9 годинли стана жертва на телефонна измама в Кубрат, съобщават от пресцентъра на ОДМВР-Разград. На 21 март около 13.40 часа момчето получило обаждане по телефона от непознат, който се представил за служител в детска криминална полиция. \r\n\r\n Под предлог, че помага в провеждането на полицейска операция, детето оставило найлонова торбичка с 370 лева и златните бижута на майка си до дърво на паркинг пред блока, в който живее. \r\n\r\n Когато 46-годишната жена се прибрала от работа, не открила парите и бижутата и се обадила в полицията. Нанесените щети са в процес на изясняване. По случая се води досъдебно производство. \r\n\r\n   \r\n \n\t\t\t\t\t\t", "date": "2018.03.22", "title": "9-годишно дете стана жертва на телефонна измама"}
{"url": "http://www.bnews.bg/article/238923-makoli_kalkin_veche_prilicha_na_chovek_razkaza_kak_napravil_sefteto_na_15", "text": "\n Маколи Кълкин вече не е „сам вкъщи“. Бившото дете-чудо на Холивуд разказа за „специалната си приятелка“ и разкри пикантни подробности около първия си път с жена, пишат светските издания. 37-годишният Кълкин беше интервюиран от колежката си Анна Фарис. На снимките от събитието той изглежда в значително по-добра форма от времето, когато втрещяваше всички с изпитото си тяло и физиономия на пропаднал наркоман. Пред Фарис Кълкин се появи добре облечен, качил някое и друго килце и в доста пригледен вид. \r\n\r\n ] В интервюто звездата от „Сам вкъщи“ и „Денис Белята“ за пръв път каза името на приятелката си – Бренда Сонг. „Ако кажа нещо за външния ѝ вид, ще излезе суета. Но чуйте, ще излъжа ако не кажа, че, да, външният вид има значение. Но сега съм с една дама и тя е толкова добра с мен и нейните качества са поразителни. Тя просто прави хубави неща, а аз отначало не знаех какво е да се отнасят добре с теб по този начин. Беше странна, почти чужда идея за мен“, казва актьорът. \r\n\r\n „Тя е азиатка, така че мога да си правя шегички за азиатци, което е страхотно“, добави той, с което изнерви малко водещата и екипа ѝ. Интервюто успяло да отпусне Кълкин дотолкова, че да проговори за първия си път. „Беше ужасно или странно. Да, планирано беше. Беше топло и лепкаво и си помислих: „Боже, това е странно. Правя ли го правилно?“ Освен това слушахме „Белият албум“, така че... Бях затворен в мислите си: Правя ли го правилно? Наистина е топло и лепкаво. Толкова много нови миризми, какво става? Да, това бях аз, когато изгубих девствеността си на 15“, разказва Маколи. \r\n  \r\n \n\t\t\t\t\t\t", "date": "2018.03.22", "title": "Маколи Кълкин вече прилича на човек, разказа как направил сефтето на 15 "}
{"url": "http://www.bnews.bg/article/238950-vremeto_preduprezhdenie_za_vielitsi_i_opasno_vreme_dnes", "text": "\n Предупреждение за виелици и опасно време днес. Оранжев код е в сила за 18 области на страната. \r\n\r\n Предупреждението обхваща Северна и част от Западна България. Очаква се образуване на снежна покривка от 10 до 30 сантиметра. \r\n\r\n Сутрешните температури ще са между минус 2 и 3 градуса, през деня ще се понижават \r\nМетеоролозите предупреждават за снежни виелици и опасности от образуване на преспи и навявания. \r\n\r\n Тази сутрин най-много сняг се натрупа на север. В Силистра е измерена най-голяма снежна покривка от 8 сантиметра, но очакванията са валежите тепърва да се усилват. \r\n\r\n Нивото на Дунав продължава да се следи денонощно заради покачването му в последните дни. \r\n\r\n При Лом е обявена втора степен на готовност за действие, тъй като нивото стигна до 770 сантиметра. \r\n \n\t\t\t\t\t\t", "date": "2018.03.22", "title": "ВРЕМЕТО! Предупреждение за виелици и опасно време днес"}
{"url": "http://www.bnews.bg/article/238954-doklad_na_barekov_e_priet_s_ogromno_mnozinstvo_ot_komisiyata_po_energetika_v_ep", "text": "\n Комисията по енергетика, промишленост и иновации в Европейския парламент прие на първо четене с огромно мнозинство законодателен доклад за създаване на обща европейска бизнес статистика. \r\n  \r\n\r\n Автор на предложението за регламент на Европейския парламент и на Съвета относно европейската бизнес статистика, за изменение на Регламент (ЕО) № 184/2005 и за отмяна на 10 правни акта в областта на бизнес статистиката е бившият външен министър на Полша Януш Левандовски от ЕНП, а докладчик от страна на консерваторите е евродепутатът Николай Бареков. \r\n\r\n   \r\n\r\n Целта на двамата европейски представители е чрез въвеждането на този регламент да се създаде  обща правна рамка, която да гарантира последователност в европейската бизнес статистика и да улесни интегрирането на съответните статистически процеси.  \r\n\r\n   \r\n\r\n „Необходимостта от  разработване на политики за създаване на европейска статистическа информация за бизнеса нараства. Настоящата система не задоволява нуждите на бизнеса, тъй като е разпокъсана в отделни регламенти, специфични за даден домейн, което води до несъответствия в събраните данни и неефективност при тяхното производство”, заяви Николай Бареков и допълни, че целта на този доклад е да опрости законодателството на ЕС и да намали ненужните регулаторни разходи.  \r\n\r\n   \r\n\r\n Според докладчиците предпочитаният вариант е този, който се стреми да модернизира европейската бизнес статистика в единна рамка (FRIBS), използвайки комбинация от мерки, включително алтернативни варианти за модернизиране на Интрастат. “Този вариант дава възможност европейската бизнес статистика да бъде включена в една единствена правна рамка FRIBS, която по подразбиране ще гарантира много по-голяма съгласуваност на бизнес статистиката”, смята Бареков. \r\n\r\n   \r\n\r\n  С приемането на регламентa от една страна представителите на браншовите организации във всички страни членки на Европейския съюз ще получават по-достоверна информация, а от друга -  ще бъдат спестени огромни суми пари на европейските данъкоплатци. \r\n \n\t\t\t\t\t\t", "date": "2018.03.22", "title": "Доклад на Бареков е приет с огромно мнозинство от Комисията по енергетика в ЕП"}
