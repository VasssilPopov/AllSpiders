{"url": "http://www.bnews.bg/article/256704-potvardeno_vasil_bozhkov_poema_levski", "text": "\n В писмо до медиите от пресцентъра на \"Нове Холдинг\" се потвърждава, че Васил Божков ще поеме управлението на ПФК Левски.  \r\n\r\n Ето и пълния текст на цялото съобщение: \r\n\r\n \"Уважаеми спортни привърженици и медии, \r\n\r\n \r\nВъв връзка с повишения обществен интерес и въпросите, свързани с промяната в управлението на ПФК Левски, Ви информираме за следното: \r\n\r\n Г-н Васил Божков и компаниите, свързани с него повече от четвърт век подкрепят и работят в посока развитието на българския спорт и в частност българския футбол. \r\n\r\n Левски е безспорно най-популярният и разпознаваем бранд в родния футбол и като такъв предоставя потенциална възможност за успешно бизнес партньортво.  \r\n\r\n Това е причината групата компании, в които г-н Божков има участие, да се включат в необходимото оздравяване, управлението, финансирането и дългосрочното развитие на клуба. Партньорството ще продължи, докато съществуват възможности за растеж и бизнес интересите на двете страни съвпадат.\" \r\n \n\t\t\t\t\t\t", "date": "2019.02.13", "title": "Потвърдено: Васил Божков поема \"Левски\""}
{"url": "http://www.bnews.bg/article/256708-gerb_izhvarli_valeri_simeonov_ot_komisiya_po_sluchaya_gebrev", "text": "\n Низвергнат и изхвърен като мръсно коте, и то от коалиционните си партньори, се оказа Валери Симеонов, неосъщественото тоалетно вице. \r\n\r\n Оказва се, че днес той е бил изхвърлен и недопуснат до работата на Комисията за контрол над службите по случая \"Гебрев\".  \r\n\r\n \"Аз съм народен представител и имам право да присъствам на заседанието на комисията, без да гласувам. Още повече, че съм председател на партия от управляващата коалиция. Утре очаквам извинение от председателя на комисията Димитър Лазаров.\" \r\n\r\n За това сам се проплака пред БНТ Симеонов. Той очаква извинение, който не знае какво означава тази дума и няма силата да се извни и поиска прошка при гафовете, които не се забравят от обществото през целия му политически път! \r\n\r\n Отношението към него е повече от показателно колко точно му е авторитетът пред коалиционните му партньори от ГЕРБ, които едва го изтърпяха на вицепремиерския пост и с радост се отърваха от него. \r\n\r\n Колкото и да продължават да хвърлят лъжи в публичното пространство за стабилността на коалицията, е видно с невъоръжено око, че всички вътре едва се гледат и едва удържат фронта, само да не стигнат до предсрочни избори, които чукат със страшна сила на вратата им.  \r\n\r\n   \r\n\r\n   \r\n \n\t\t\t\t\t\t", "date": "2019.02.13", "title": "ГЕРБ изхвърли Валери Симеонов от комисия по случая \"Гебрев\"!"}
{"url": "http://www.bnews.bg/article/256688-dimitar_marinov_idva_za_sofiya_film_fest", "text": "\n Българският актьор Димитър Маринов, който впечатли критика и любителите на седмото изкуство в ролята на руския виолончелист Олег в Зелена книга, ще представи заглавието на Питър Фарели и у нас. \r\nТова ще се случи в рамките на София Филм Фест, който ще се проведе от 7 до 17 март. \r\nМеждувременно Маринов ще пристигне навреме и за премиерата на друг филм с негово участие - Снимка с Юки. В режисираната от Лъчезар Аврамов лента той влиза в образа на следователя Антонов. \r\n„Това е човек, който има сърце, душа и разум, и въпреки закостенелостта си може да бъде променен – той може да направи онова, което моралът в даден момент изисква от него“, казва по адрес на героя си Маринов. \r\nВизитата му в България е по покана на СФФ и Чучков Брадърс. \r\n \n\t\t\t\t\t\t", "date": "2019.02.13", "title": "Димитър Маринов идва за София Филм Фест"}
{"url": "http://www.bnews.bg/article/256705-gebrev_ne_e_otroven_s_rukola_a_s_kafeto_ili_vodata_koito_e_pil", "text": "\n През април при една вечеря на Гебрев с негови партньори, граждани от Полша и Беларус, той се е почувствал не добре. Първите признаци са били сърдечно-инсулт, инфаркт. Имало е повръщане. Установено е, че се касае за отравяне, лексофил, нещо подобно. Много сложно... И е предприето лечение. Веднага е образувано дело. Разпитан е г-н Гебрев. Дал е обяснения. Разследващи са направили оглед на хотел, ресторант. Иззети са проби от всички възможни стаи. Дадени са за изследване. \r\n\r\n Установено е това вещество, което дава признаци на сърдечен пристъп с летален край. Това вещество се разгражда  за няколко часа. В течен вариант би било. То не е с бавно действие. Ако не се установи, има летален край със сърдечен проблем. Това вещество има час действие. В публичното пространство излезе, че едва ли не е от руколата. Да, в руколата е имало минимални съдържания, но днес беше изяснено, че трябва да се изядат тонове, за да има този ефект. От кафето и водата в жилището на Гебрев са намерени съдържание на това вещество. \r\n\r\n Това каза в БТВ Димитър Лазаров, шеф на парламентарната комисия за контрол на службите, прилагането и използването на СРС и достъпа до данните по Закона за електронните съобщения в парламента. \r\n\r\n Службите са си свършили работата. Още предният ден е казал Гебрев, че не се е чувствал добре. Делото е образувано срещу неизвестен извършител. Очевидно не е от кафето и рукулата. Това вещество е попаднало от друго място. Синът на г-н Гебрев има същите признаци. Управителят на фирмата също. При изписване на сина му, при взимане на дрехите, Гебрев, отново се почувствал не добре. Това са фактите. Експретизата във Финландия  казва това, което е установено у нас. Едното вещество е неидентифицирано. Това е основанието да има европейска заповед за разследване. Ще се използват английските служби от пробите на Скрипал. Отравянето е преди Гебрев да влезе в „Дунарит“. \r\n\r\n   \r\n \n\t\t\t\t\t\t", "date": "2019.02.13", "title": "Гебрев не е отровен с рукола, а с кафето или водата, които е пил"}
{"url": "http://www.bnews.bg/article/256707-karakachanov_nalival_darzhavni_pari_v_potanalata_sportna_baza_na_bratya_bobokovi", "text": "\n Нямат край схемите на вицето Красимир Карачаканов, известен още като агент Иван - 20 млн. лв. ще бъдат отпуснати от държавната хазна за Национална спортна база, която от своя страна ще изкупи акции от Зала Арена Русе! \r\n\r\n Решението е на кабинета. Огромният скандал в случая обаче е кои лица стоят зад паричната тъкачница. Де факто се оказва, че държавата се опитва да спаси губещата инвестиция на русенските бизнесмени братята Атанас и Пламен Бобокови, които са изградили съоръжението. \r\n\r\n А причината проста и ясна като бял ден - мълвата води до роднинска връзка между Бобокови и вицепремиера Красимир Каракачанов.  \r\nПрипомняме, че Арена Русе беше открита през 2015 г. , на площ 6 хил. квадратни метра. Малко след откриването йтя смени името си на \"Арена Монбат\", което бе име, което ще се ползва срещу определена сума в рамките на три години. Подписаният с „Монбат“ договор за генерално спонсорство бе за срок от две години, с опция за продължение с още една. \r\nВремето изтече, а залата почти не носи никакви приходи, инвестицията се оказа пагубна за братята, които са близки до ВМРО и се чудят как да се отърват от воденичния камък на шията си. \r\n\r\n Каракачанов за пореден път използва държавните лостове, за да пробута свои хора  с облажване от държавната хазна, в която текат средстава от обикновения данъкоплатец. \r\n \n\t\t\t\t\t\t", "date": "2019.02.13", "title": "Каракачанов наливал държавни пари в потъналата спортна база на братя Бобокови"}
{"url": "http://www.bnews.bg/article/256700-ot_poslednite_minuti_60_miliona_evro_ot_venetsuela_sa_v_smetkata_na_advokata_v_balgarska_banka", "text": "\n Към момента има около 60 милиона евро в доверителната сметка на българския адвокат с двойно гражданство в българска банка от Венецуела. \r\n\r\n Това съобщи в БТВ Димитър Лазаров, шеф на парламентарната комисия за контрол на службите, прилагането и използването на СРС и достъпа до данните по Закона за електронните съобщения в парламента. Днес там бяха изслушани шефовете на службите и главният прокурор по темата. \r\n\r\n Сигналът до нашата държава е дошъл по дипломатически път, поясни още Лазаров. \r\n\r\n От Нова година насам няма движение на парите. Значи сигналът е преди Нова година. Тепърва ДАНС ще установява какво е движението на тези пари, поясни още Лазаров. \r\n\r\n По-рано стана ясно, че името на адвоката е  . \r\n \n\t\t\t\t\t\t", "date": "2019.02.13", "title": "От последните минути: 60 милиона евро от Венецуела са в сметката на адвоката в българска банка!"}
{"url": "http://www.bnews.bg/article/256703-do_dni_zapochvat_sondazhite_za_neft_i_gaz_v_cherno_more", "text": "\n Местният добив в дълбоко Черно море е една от най-реалните форми на диверсификация на източниците на енергийни ресурси – нещо, към което нашето правителство се стреми и работи активно. Местните ресурси ще ни съдействат за повече енергийна независимост и по-добра ликвидност на борсата за търговия с природен газ. Това каза министърът на енергетиката Теменужка Петкова по време на посещение на сондажния кораб Noble Globetrotter II на компанията Shell International Exploration and Development Italia S.p.a. в Бургас, съобщиха от енергийното министерство. \r\nПеткова и вицепремиерът Томислав Дончев се запознаха на място с предстоящите дейности по провеждане на проучвателен сондаж в блок \"Хан Кубрат\". По думите на вицепремиера Дончев, предварителните проучвания в блока дават основание да се направи и сондаж, което е отпимистична перспектива. \r\nАктуализираната в края на миналата година енергийна стратегия на страната очертава като една от основните перспективи либерализацията на пазара на природен газ и създаването на борса за търговия с газ. В изпълнение на тази стратегия \"Булгартрансгаз\" ЕАД вече регистрира дъщерно дружество – \"Газов хъб Балкан\" ЕАД, което ще оперира платформи за търговия за нуждите на пазарите в рамките на газовия хъб. Петкова акцентира, че дългосрочната визия на правителството предвижда 49% от собствеността на това дружество да бъде предоставена на частни инвеститори – индустриални консуматори, оператори на газопреносни и газоразпределителни мрежи, лицензирани оператори на газови борси и други. \r\n\r\n Представител на \"Shell\" за Европа заяви, че сондажът ще е до 3000 метра, а надеждите са големи. \r\n \n\t\t\t\t\t\t", "date": "2019.02.13", "title": "До дни започват сондажите за нефт и газ в Черно море"}
{"url": "http://www.bnews.bg/article/256697-17_godini_zatvor_za_bashta_ubil_novorodenoto_si_bebe", "text": "\n След Решение на Върховния касационен съд влезе в сила присъда, с която В.Ангелов е признат за виновен за извършено от него престъпление по чл. 116, ал. 1, т. 3, пр. 4, т.4, пр. 2, т.5 и т. 9, вр. чл. 115 от НК. \r\n\r\n Осъденият Ангелов (на 34 години) от 2009 г. живеел на съпружески начала със С. Ц. първоначално в с. Долни Цибър, а след това в с. Игнатово, област Монтана. От съжителството имали две деца – на 7 и 4 години. През пролетта на 2015 г. жената разбрала, че е бременна. С мъжа си решили на никого да не споделят този факт, като промените във външния й вид обяснявали на близките с бъбречни проблеми. \r\n\r\n Вечерта на 22.07.2015 г. Ангелов се прибрал в къщи и заварил жена му да ражда. Бебето се родило живо, плачещо и мърдащо крайниците си. Бащата изхвърлил пъпната връв, след което изнесъл новороденото момиченце в двора. Там го увил в дреха и го притиснал в областта на шията, след което усетил, че то спряло да се движи. Тогава В.Ангелов отишъл до външната тоалетна и го изхвърлил в нея. \r\n\r\n Когато се върнал в къщата осъденият заварил жена си да лежи на пода в неконтактно състояние. Той я залял с вода, опитал се да й помогне, след което потърсил медицинска помощ на телефон за спешни случаи 112. С.Ц. била приета в МБАЛ – Лом, където след проведени реанимационни мероприятия била стабилизирана. При извършения по-късно преглед, лекарите установили признаци на скорошно раждане. \r\n\r\n От заключението на съдебномедицинска експертиза на трупчето на новороденото е видно, че детето е било родено доносено и жизнеспособно, без външни и вътрешни аномалии. \r\n\r\n В.Ангелов е бил привлечен в качеството на обвиняем от Окръжна прокуратура – Монтана и в последствие е бил предаден на съд за убийство на новородената си дъщеря. \r\n\r\n С влязла в сила присъда му е наложено наказание от седемнадесет години „лишаване от свобода“, при първоначален „строг“ режим на изтърпяване. \r\n\r\n Присъдата е окончателна и не подлежи на обжалване \r\n \n\t\t\t\t\t\t", "date": "2019.02.13", "title": "17 години затвор за баща, убил новороденото си бебе"}
{"url": "http://www.bnews.bg/article/256706-evgeniya_baneva_ot_aresta_shte_vodi_kampaniyata_si_po_evrovota", "text": "\n Евгения Банева остава в ареста. Това реши Специализирания наказателен съд.  \r\n\r\n Преди да започне заседанието Евгения Банева се оплака от потресаващи условия в килията й. „Условията в т.нар. „луксозен арест” на „Г.М. Димитров” са потресаващи и може да се получи интересно, ако ми позволят да си водя кампанията за евроизборите от килията, за да може да види обществеността в какви условия лежат арестантите в Р България, горд член на Европейския съюз\", каза Банева. \r\n\r\n Прокурорът Мария Дойчева заяви, че съгласно Наказателно-процесуалния кодекс обвиняемите лица нямат задължение да говорят истината и Банева се възползва от това. „Съдебно-компютърната експертиза е безусловен факт, нейните съобщенията с мъжа й също, разговорите с децата също, разговорите с представителите на руската страна също“, заяви Дойчева. Тя добави още, че искането на Банева за промяна на мярката й е поискана по общия ред, а не по здравословни причини. Прокурорката обясни още, че ако Банева поиска да води кампанията си от килията ще й бъде осигурен достъп и прокуратурата няма да й пречи. \r\n\r\n \r\n  \r\n \n\t\t\t\t\t\t", "date": "2019.02.13", "title": "Евгения Банева от ареста ще води кампанията си по евровота"}
{"url": "http://www.bnews.bg/article/256698-mars_1_varvi_kam_falit_nyama_skoro_da_pratyat_chovek_na_chervenata_planeta", "text": "\n Спорният проект \"Марс-1\" (Mars One), който има за задача да изпрати хора на Марс без вариант за връщане, е изпаднал във финансови затруднения, информира ДПА. \r\n\r\n Компанията Mars One Ventures в швейцарския град Базел обяви, че e изпаднала в несъстоятелност и кредиторите са помолени да внесат исканията си в службата в града, която се занимава с банкрути. \r\n\r\n Базираната в Холандия Фондация \"Марс-1\", която е свързана с компанията и се предполага, че ще ръководи реалното космическо пътуване, не е засегната от финансовите проблеми на Mars Ventures, ангажирана с финансирането на мисията. \r\n\r\n От Mars Ventures обявиха, че преговарят с нов инвеститор. \r\n\r\n Според настоящия план първата мисия без хора е планирана за 2022 г., за да се докаже, че изпращането на хора на Червената планета може да се осъществи. С първата мисия ще се осигури и излъчване на живо от Марс.Първите хора ще поемат на седеммесечно пътуване към Марс през 2031 г. \r\n\r\n Проектът е ръководен от холандския инженер Бас Лансдорп. \r\n\r\n Космически инженери се съмняват, че необходимата технология е разработена, докато финансови експерти поставят под въпрос дали бюджет от 6 милиарда долара е реалистичен. \r\n\r\n Отделно идеята да се изпратят хора на Марс без възможност за връщане на Земята повдига етични въпроси. \r\n \n\t\t\t\t\t\t", "date": "2019.02.13", "title": "Марс-1 върви към фалит, няма скоро да пратят човек на червената планета"}
{"url": "http://www.bnews.bg/article/256696-izgoniha_dvama_dushi_ot_pusi_rayat_ot_samolet", "text": "\n Двама души от руската пънк група \"Пуси райът\", Мария Альохина и Кирил Машека, бяха изгонени от самолет на летището в Барселона заради нетрезво състояние, предаде Франс прес. \r\nСпоред полицейски говорител двамата руснаци се качили в пътуващия за Милано самолет, но пилотът установил, че са пияни и подал сигнал към силите на реда. \r\n\"Полицаите ги приканиха да напуснат самолета и те го направиха, без да създават проблеми\", каза полицейският говорител, който уточни, че двамата не са били арестувани. \r\nНай-известната проява на \"Пуси райът\" е от февруари 2012 г., когато няколко изпълнители от групата изпяха \"пънкарска молитва\" срещу Владимир Путин в катедрала в Москва. \r\n\r\n Три жени от групата, сред които Мария Альохина, бяха осъдени на две години изправителен лагер през август 2012 г. за мотивирано от религиозна омраза хулиганство. \r\n\r\n Една от тях, Екатерина Самуцевич, бе освободена през октомври 2012 г., а Надежда Толоконникова и Мария Альохина излежаха 22 месеца от присъдата си. \r\n \n\t\t\t\t\t\t", "date": "2019.02.13", "title": "Изгониха двама души от \"Пуси райът\" от самолет"}
{"url": "http://www.bnews.bg/article/256695-firmata_s_taynite_sondazhi_na_struma_e_kandidat_da_stroi_traseto", "text": "\n Фирмата, която е сондирала незаконно по бъдещата отсечка от магистрала „Струма” през Кресненското дефиле, е сред кандидатите да строят трасето. Това заяви пред bTV управителят на дружеството инж. Любен Симеонов. \r\n\r\n Медията разкри, че по трасето на бъдещия аутобан са прокарвани временни пътища и сондажи без знанието на институциите. \r\n\r\n Те започват един месец преди Агенция „Пътна инфраструктура” изобщо да е обявила обществената поръчка. А след като търгът е открит, фирмата, която пое отговорност за тях, подава оферта за участие в него. \r\n\r\n На 30 август миналата година пътната агенция обявява обществена поръчка за технически проект и строителство на платното от Кулата към София. Дължината е почти 24 км, а стойността - 430 милиона лева. \r\n\r\n Все още избран победител няма, но някой може би предварително е бил наясно с резултата от процедурата. \r\n\r\n Проверка на Югозападното държавно предприятие потвърди разкритията на bTV, че на бъдещата отсечка от магистрала „Струма” през Кресненското дефиле са правени пътища и сондажи без знанието на държавата. \r\n\r\n Разследването на Мария Цънцарова показа, че нито една институция не знае кой работи, преди да е избран изпълнител на проекта.  \r\n\r\n 7 километра временни пътища в гората са проправени зад гърба на държавата. Повече от половината са нови, другата част са незаконно разчистени стари. Работено е повече от месец, без служителите на горското да санкционират нарушителите.  \r\n \n\t\t\t\t\t\t", "date": "2019.02.13", "title": "Фирмата с тайните сондажи на \"Струма\" е кандидат да строи трасето"}
{"url": "http://www.bnews.bg/article/256681-snahata_na_anya_pencheva_na_kosam_ot_smartta", "text": "\n Тежка катастрофа променила живота на снахата на Аня Пенчева. Красивата състезателка по дрифт Ива Русинова била на косъм от смъртта, когато преди 10 години се блъска със субарото си и оцелява по чудо. \r\n\r\n Вместо катастрофата да я откаже от шофирането завинаги, инцидентът имал обратен ефект. Годеницата на Ангел Караньотов толкова се запалва по високите скорости, че започва да се занимава професионално с автомобилизъм, писа „Галерия“. \r\n\r\n Именно така Ива се запознава със сина на Аня Пенчева. Шампионът по мотоциклетизъм се влюбва в Русинова най-вече заради страстта й към високите скорости. \r\n\r\n Миналата година Караньотов й предложи брак, а Аня Пенчева вече трескаво се подготвя за сватбата на сина си това лято. \r\n \n\t\t\t\t\t\t", "date": "2019.02.13", "title": "Снахата на Аня Пенчева на косъм от смъртта"}
{"url": "http://www.bnews.bg/article/256690-rami_malek_kogato_se_sreshtnah_s_queen_ne_byah_v_sastoyanie_da_govorya", "text": "\n Актьорът Рами Малек, който в последно време се открои като фаворит за спечелването на \"Оскар\" за главна мъжка роля с превъплъщението си в образа на Фреди Меркюри в \"Бохемска рапсодия\", обмисля възможността да се премести в Лондон, съобщи \"Контактмюзик\", цитиран от БТА. \r\n\r\n Малек разкрива, че по време на снимките за филма се е забавлявал много и се влюбил в британската столица. Сега актьорът упорито мисли да се сдобие със свое \"местенце\" в Лондон. \r\n\r\n Отговаряйки на репортерски въпроси, Рами Малек разказва още, че да сподели приключението с членовете на \"Queen\" Брайън Мей и Роджър Тейлър е най-хубавото нещо, което е правил в живота си. \r\n\r\n Актьорът не крие, че първоначално е бил толкова смутен от срещата си с двамата именити музиканти, че не е бил в състояние да говори. \r\n\r\n Малек признава също, че в началото е бил силно притеснен от предизвикателството да се превъплъти в образа на Фреди Меркюри. Впоследствие актьорът е осъзнал, че му е предоставена възможност, каквато се отваря веднъж в живота, и е открил как да се справи с това да изиграе ролята на легендарния вокал на \"Queen\". \r\n \n\t\t\t\t\t\t", "date": "2019.02.13", "title": "Рами Малек: Когато се срещнах с \"Queen\", не бях в състояние да говоря"}
{"url": "http://www.bnews.bg/article/256684-pravitelstvoto_prekroi_pravilata_za_prebivavane_na_chuzhdentsi", "text": "\n Правителството е предложило да бъдат направени промени в Закона за чужденците в Република България, съобщава пресцентърът на Министерски съвет. \r\n\r\n Предвидени са редица допълнения и изменения в Закона за български документи за самоличност и в Закона за влизането, пребиваването и напускането на България на гражданите на ЕС, които не са български граждани, и членовете на техните семейства.  \r\n\r\n В Закона за български документи за самоличност се въвежда нов вид документ, който ще се издава на децата-чужденци, предвиден е срок за издаването и за пребиваването на чужденци. \r\n\r\n Създава се възможност, чужденец с валидно разрешение за продължително, дългосрочно или постоянно пребиваване у нас, да може да влиза в страната без виза. Предвидено е допълнение с оглед въвеждането на нова структура, компетентна да издава разрешения за продължително пребиваване на чужденци. \r\n\r\n Предлаганите промени изчистват и досегашните административни тежести по пребиваването на висококвалифицирани и сезонни работници. Според досега действащия закон, при смяна на работодателя в периода на пребиваването им у нас, на тези хора им се налага да кандидатстват за нова виза за дългосрочно пребиваване.  \r\n\r\n Урежда се и статутът за пребиваване на непридружени деца-чужденци чрез издаване на разрешение за продължително пребиваване в страната до навършване на пълнолетие. Прецизират се правомощията на компетентните държавни структури по отношение на грижите, които се полагат спрямо тях. \r\n \n\t\t\t\t\t\t", "date": "2019.02.13", "title": "Правителството прекрои правилата за пребиваване на чужденци"}
{"url": "http://www.bnews.bg/article/256701-otravyaneto_na_gebrev_opit_za_ubiystvo_zasega_e_samo_savpadenie_prestoyat_na_ruskiya_grazhdanin_v_balgariya", "text": "\n Прокуратурата разследва отравянето на бизнесмена Емилиян Гебрев като опит за убийство. Това съобщи главният прокурор Сотир Цацаров на извънредното заседание на парламентарната комисия за контрол на службите, посветено на темата. Според Цацаров обаче към момента може да се говори само за съвпадение във времето на пребиваването на руския гражданин в България и опита за отравяне на Гебрев.  \r\n\r\n Пред депутатите от комисията главният прокурор Сотир Цацаров и шефовете на спецслужби у нас са изнесли пълната информация за движението на руските граждани в България, но към момента единственото, за което може да се говори, е съвпадение с инцидента, свързан с бизнесмена Емилиян Гебрев. \r\n\r\n Главният прокурор Сотир Цацаров обясни, че пестицидите, намерени в салата, консумирана от бизнесмена, са в изключително малко количество и не биха могли да причинят отравяне: \r\n\r\n \"Установеното от нашите експертизи, а също и от изследването във Финландия, вещество, което е фосфоросъдържащо съединение. Стана дума, че такова съединение, тъй като то е пестицид на практика, се е съдържало в консумирана от господин Гебрев салата – рукола. Ние в никакъв случай не твърдим, че господин Гебрев е претърпял хранително отравяне. Версията е проверена докрай до производителя на руколата и категорично е отхвърлена, тоест тя е била третирана с пестицид, но този пестицид не може да причини състоянието, в което е изпаднал той. Следователно ние разследваме опит за убийство\". \r\n\r\n Тепърва ще се издирват и установяват бизнесмени от Полша и от Русия, с които Емилиян Гебрев е вечерял ден преди инцидента с него. Главният прокурор Сотир Цацаров обясни още, че се работи по всички версии по случая, предаде БНР. \r\n\r\n Вчера вътрешният министър Младен Маринов обясни, че МВР работи по всички версии за инцидента. По случая вече има издадена и международна заповед за разследване, която е изпратена и до партньорски държави на България, като сред тях е и Великобритания. Прокуратурата потвърди вчера, че един от тримата руски агенти, свързани с отравянето на Сергей Скрипал във Великобритания, е бил три пъти в България през 2015 година. Ще се разследва дали престоят му у нас има връзка с твърденията на Гебрев, че е бил отровен. \r\n \n\t\t\t\t\t\t", "date": "2019.02.13", "title": "Отравянето на Гебрев - опит за убийство, засега е само съвпадение престоят на руския гражданин в България"}
{"url": "http://www.bnews.bg/article/256709-tsatsarov_preporacha_da_zakriyat_dabch_zaradi_koruptsiyata_geshev_za_poreden_pat_onevini_karakachanov", "text": "\n Препоръчвам закриване на Държавната агенция за българите в чужбина (ДАБЧ), защото в този си вид тя генерира корупция, заяви главният прокурор Сотир Цацаров след заседанието на Временна анкетна комисия за проучване на всички данни, факти и обстоятелства по повод изнесените в европейски и български медии твърдения за скандалната подкупна схема при придобиване на българско гражданство от чужди граждани. \r\n\r\n Заседанието на комисията се проведе при закрити врати. \r\n\r\n „Разговаряхме основно по отношение на правната уредба, свързана с ДАБЧ и най-вече процедурите за издаване на удостоверение за произход, което се оказва и ключовият документ, който е в основата на самото разследване. Обсъдено бе самото разследване и на базата на информацията от него бяха посочени конкретни пропуски в правната уредба и бяха направени предложения от наша страна. Според мен уредбата на удостоверението за произход сама по себе си - услужливо фрагментарна и доразвита само с вътрешни актове, е основна предпоставка и генератор за корупция\",  разкри Цацаров. \r\n\r\n „Коментирахме и доколко българско гражданство е възможно да са получили лица, които имат криминални регистрации или регистрация в Интерпол и пр. Разпоредена е проверка от премиера Бойко Борисов на МВР и ДАНС, която е за пет години назад и обхваща не по-малко от 40 хил. лица. Тя ще изяснява дали съществуват случаи, при които българско гражданство е дадено на лица, които имат криминално минало. Но ДАБЧ в този си вид и така конструирана генерира корупция. Тоест, това, което се е случило сега, ще се повтори при всички случаи. \r\n\r\n Дали ще се премахне или модифицира, това ще решат политиците. Дали тази агенция някому трябва чисто политически – пак ще решат те. Моето мнение е, че тази агенция в този вид е подобна на една друга агенция – „Автомобилна администрация“, която нереформирана през 6 месеца създава едни и същи проблеми. Ако аз трябва да решавам, бих предписал следната рецепта – закриване на ДАБЧ и създаване на изпълнителна агенция, която да е примерно към МВнР и която да има функция свързани само с културата, образованието и поддържане на българските общности в чужбина. Иначе се оказва, че човек с български произход, който има всички права да получи българско гражданство, трябва да премине през цялото стъпало, наречено ДАБЧ, и ако не влезе в схемата за плащания, да чака поне година, докато получи съответното свидетелство“, обясни схемата Цацаров. \r\n\r\n „Към момента няма доказателства за привличане на нови лица към наказателна отговорност в разследването на ДАБЧ\", допълни го зам.-главният прокурор Иван Гешев. \r\n\r\n „Това, което мога да кажа, е, че разследването е към финалната си фаза, има още няколко неща, които трябва да се свършат. Единственото затруднение, което обясних и на народните представители, е чисто от технически характер. Предвид огромния обем от веществени доказателствени средства, които трябва да се изготвят, и предвид многото случаи, по които работи ДАТО, която ги изготвя, има чисто техническо забавяне, без което не може да приключи делото“,  каза Гешев. \r\n \n\t\t\t\t\t\t", "date": "2019.02.13", "title": "Цацаров препоръча да закрият ДАБЧ заради корупцията, Гешев за пореден път оневини Каракачанов!"}
{"url": "http://www.bnews.bg/article/256676-teodora_duhovnikova_razhda_treto_dete", "text": "\n Актрисата Теодора Духовникова, която скоро ще гледаме в ролята на криминален психолог в новия сериал „Дяволското гърло“, обмисля дали да не роди трето дете. Със съпруга й – бизнесмена Стефан Духовников, са заедно от 15 години и се радват на две дъщери – 14-годишната Бояна и Ема на осем. Всички вкъщи много искат да си имат още един член на семейството, но тя самата все още се колебае, писа „Галерия“. \r\n\r\n „Много ме карат дъщерите ми, обещават да помагат. И Стефан държи на това, но времето, в което живеем, е доста несигурно. Въпреки натиска и тормоза вкъщи устоявам засега, да видим докога“, признава 40-годишната Теодора, която се снима в повечето от най-новите филми. \r\n \n\t\t\t\t\t\t", "date": "2019.02.13", "title": "Теодора Духовникова ражда трето дете"}
{"url": "http://www.bnews.bg/article/256685-eto_koi_sa_darzhavite_kadeto_praneto_na_pari_i_terorizmat_tsaruvat", "text": "\n Европейската комисия представи днес списък с 23 държави извън ЕС, където правилата срещу прането на пари и финансирането на тероризма са слаби, предаде БТА. \r\n\r\n Списъкът включва Афганистан, Американска Самоа, Бахамите, Ботсвана, Северна Корея, Етиопия, Гана, Гуам, Иран, Ирак, Либия, Нигерия, Пакистан, Панама, Пуерто Рико, Самоа, Саудитска Арабия, Сирия, Тринидад и Тобаго, Тунис, Шри Ланка, Вирджинските острови и Йемен. \r\n\r\n „ЕС не може да бъде място за незаконни пари. Европа е открита за бизнес, но не е наивна и трябва да защити финансовата си система”, заяви при представянето на списъка еврокомисарят по правосъдието Вера Юрова. \r\n\r\n Според еврокомисаря списъкът е предупреждение за финансовия сектор да бъде особено предпазлив с преводи от посочените държави. \r\n\r\n „Преводите могат да продължат, но трябва да бъдат проверявани по-задълбочено. Това не е наказателен списък. Първият подобен списък изготвихме през 2016 г., но за първи път сега ЕК прилага собствени и по-строги изисквания”, поясни Юрова. \r\n \n\t\t\t\t\t\t", "date": "2019.02.13", "title": "Ето кои са държавите, където прането на пари и тероризмът царуват"}
{"url": "http://www.bnews.bg/article/256687-ford_napuska_albiona_zaradi_izlizaneto_ot_es", "text": "\n „Форд Мотор Къмпани” предупредиха британския премиер Тереза Мей, че ще преместят бизнеса си извън Острова, съобщава „Ройтерс”, позовавайки се на техен източник, пожелал анонимност. \r\n\r\n В телефонно обаждане автомобилният гигант е заявил, че имат няколко алтернативни държави, в които могат да изнесат производството си и вече са започнали подготовка за подобна крачка. \r\n\r\n Американската автомобилна компания произвежда два вида двигателя във Великобритания. През януари „Форд” обявиха, че брекзит без сделка ще им струва около 1 млрд. долара. \r\n\r\n От автомобилния бранш алармираха, че излизането на Великобритания от Европейския съюз без споразумение ще вдигне цените, ще затрудни доставките и ще доведе до съкращение на служители. По план Кралството трябва да напусне ЕС на 29 март. \r\n \n\t\t\t\t\t\t", "date": "2019.02.13", "title": "\"Форд\" напуска Албиона заради излизането от ЕС"}
{"url": "http://www.bnews.bg/article/256678-bivsha_lyubovnitsa_na_batinkov_ne_spira_da_tormozi_totsa", "text": "\n Мис България 2009 Антония Петрова е подложена на постоянен психически тормоз от бившата половинка на съпруга й Ивайло Батинков. Екслюбовницата му правела всичко възможно да почерни живота на родилката. \r\n\r\n Въпросната дама не оставяла на мира младото семейство и откакто сключили брак миналото лято, ги заливала със злоба и помия, оплакала се самата Антония пред дружки. Петрова дори подозирала, че бившата на Батинков стои зад голяма част от негативните публикации по неин адрес в медиите. Врагинята й се опитвала да настрои и близките на Ивайло срещу Антония, убеждавайки ги, че миската е с него само заради парите му. \r\n\r\n Според запознати Батинков и любовницата му имали сериозни отношения. Познавала се добре с родителите му, била си много близка и със сестра му Магдалена. Бизнесменът обаче така и не се решавал да й предложи брак, докато в един момент връзката им се изчерпала. Именно тогава Батинков срещнал Антония и зарязал половинката си. Унизена и съкрушена, изоставената дама започнала да върти интриги и да подкопава репутацията на Петрова. \r\n\r\n Екслюбовницата на Ивайло успяла да се сдобие с телефонния номер на миската и започнала да й праща обидни SMS-и. \r\n\r\n Дори след раждането на първородния наследник на Антония и Батинков, бившата не спирала с тормоза. Миската се притеснявала, че с негативната си енергия душманката й ще навреди на бебето. „Започна да се филмира, че малкият е урочасан и затова не спира да плаче. В момента е много крехка и емоционална и тази жена й действа зле психически“, разказват близки до семейството. Петрова обмисляла да отиде на гледачка и да провери дали няма направена магия. \r\n\r\n Самият Батинков пък отказвал да участва в драмата между бившата и настоящата му. Един-единствен път Ивайло предупредил екслюбовницата си да стои настрана. Като видял, че няма резултат, спрял да й обръща внимание. \r\n \n\t\t\t\t\t\t", "date": "2019.02.13", "title": "Бивша любовница на Батинков не спира да тормози Тоца"}
{"url": "http://www.bnews.bg/article/256689-avtobusnite_prevozvachi_chakat_reshenieto_na_problemite_si_ot_rosen_zhelyazkov_i_vladislav_goranov", "text": "\n Утре следобед в Министерството на транспорта се очаква да бъдат оповестени подробности за взетите мерки, които ще помогнат за решаването на част от проблемите на автобусните превозвачи.   \r\n\r\n Предстои среща на представители на превозвачите с министрите на транспорта и финансите, на която трябва да бъдат представени решения и срокове на поставените от бранша проблеми.  \r\n\r\n Сред тях са проблемите с нерегламентирания транспорт, липсата на субсидиране и компенсиране на превозите. Ще се търси и решение на проблема с възлагането на превози от страна на общините.   \r\nВсе още не е ясно дали срещата ще бъде открита за журналисти, обясниха от транспортното ведомство. \r\nМагдалена Милтенова, председател на Конфедерацията на автобусните превозвачи, обясни, че от провеждането на утрешната среща с министрите на транспорта и на финансите Росен Желязков и Владислав Горанов и постигнатите резултати ще зависи дали в понеделник превозвачите ще спрат да превозват пътници в знак на протест срещу нерешените проблеми, предаде БНР. \r\n\r\n Около 128 са населените места в страната, които нямат транспорт до градовете, припомни Милтенова и обясни, че  проблемът е комплексен -  липса на достатъчно пътници, извършване на нерегламентирани превози и недостиг на финансиране от страна на държавата.  \r\n  \r\n\r\n    \r\n \n\t\t\t\t\t\t", "date": "2019.02.13", "title": "Автобусните превозвачи чакат решението на проблемите си от Росен Желязков и Владислав Горанов"}
{"url": "http://www.bnews.bg/article/256679-sashka_vaseva_kopie_na_kari_bradshou", "text": "\n Няма невъзможни неща за фотошопа – гениалната програма е способна да превърне дори дупнишката Мадона Сашка Васева в героинята от „Сексът и градът“ Кари Брадшоу. Изпълнителката на „Не мога да забравя, Георги“ така умело е „пипнала“ снимките си, че се е превърнала в копие на холивудската актриса Сара Джесика Паркър, писа „Галерия“. \r\n\r\n Търсеният ефект за пореден път предизвика подигравки у колегите на Сашка. „Какво ли не прави човек, за да си докара 1-2 участия на месец. На живо доста ще разочарова заблудените си фенове“, кискат се зевзеци. \r\n \n\t\t\t\t\t\t", "date": "2019.02.13", "title": "Сашка Васева - копие на  Кари Брадшоу"}
{"url": "http://www.bnews.bg/article/256694-chervenite_kmetove_napusnaha_sdruzhenieto_na_obshtinite_zaradi_dvoyniya_arshin_v_otpuskaneto_na_pari_ot_gerb", "text": "\n Кметовете от левицата, членове на УС на Сдружението на общините, го напуснаха. Мотивите им бяха, че дълги години правителствата на Бойко Борисов разделят кметовете според политическата им принадлежност при разпределението на средства. \r\n\r\n С това правителството наказва жителите на общини, управлявани от БСП. Изказванията на представители на управляващите, че \"няма драма\" с постановленията на Министерски съвет и средствата се разпределят справедливо, са неверни, съобщават от БСП.  \r\n\r\n Общата сума, отпусната с постановления на МС от юли 2017 до декември 2018 г., е 547 812 988 лв. Тя е разпределена сред 177 общини, уточняват от лявата партия. \r\n\r\n Според справката им, общините, управлявани от ГЕРБ, са получили 394 056 466 лв., от ДПС - 94 186 718 лв., от други партии, МК и ИК - 48 700 295 лв., от БСП – 10 869 509 лв. \r\n\r\n До края на 2018 г. 88 общини с население 1 300 000 жители не са получили нито един лев допълнително финансиране за ремонт и изграждане на общинска инфрасруктура – пътища, водопроводи, училища, читалища, храмове, твърдят още от БСП, предаде Офнюз. \r\n \n\t\t\t\t\t\t", "date": "2019.02.13", "title": "Червените кметове напуснаха Сдружението на общините заради двойния аршин в отпускането на пари от  ГЕРБ "}
{"url": "http://www.bnews.bg/article/256686-dzhordzh_kluni_za_megan_istoriyata_na_dayana_se_povtarya", "text": "\n Джордж Клуни смята, че медиите тормозят Меган Маркъл по същия начин, както навремето подлагаха на тормоз принцеса Даяна, която загина в автомобилна катастрофа, докато бе преследвана от папараци. \r\n\r\n Клуни и съпругата му Амал присъстваха на сватбата на Меган и принц Хари, сина на Даяна, миналата година, когато холивудската актриса стана най-новото попълнение в британското кралско семейство. Сега херцогинята на Съсекс Меган очаква първото си дете и това усили и без това големия медиен интерес към нея. \r\n\r\n \"Те я преследват навсякъде - заяви Клуни пред австралийски медии. - Тя е бременна в седмия месец и е преследвана и оклеветявана по същия начин, както навремето това се случи с Даяна. Нейната история се повтаря.\" \r\n\r\n Миналия уикенд някои медии публикуваха подробности от интимно писмо, което според тях Меган изпратила до баща си. \"Не мога да ви кажа колко разстройващо е това - отбеляза Клуни. - Бях изненадан. Смятам, че това е безотговорно.\" \r\n \n\t\t\t\t\t\t", "date": "2019.02.13", "title": "Джордж Клуни за Меган: Историята на Даяна се повтаря"}
{"url": "http://www.bnews.bg/article/256692-osem_sa_balgarskite_kandidati_za_evropeyski_prokuror", "text": "\n На 18.02.2019 г. ще бъдат изслушани публично кандидатите за длъжността европейски прокурор от Република България, съобщиха от правосъдното министерство. \r\n\r\n \r\nСъгласно решение на Комисията по подбора на кандидатите за длъжността европейски прокурор от Република България, на 18.02.2019 г. (понеделник) ще бъде проведено публично изслушване на кандидатите, допуснати до участие във втори етап на процедурата по подбора, както следва: \r\n\r\n 1. Божидар Джамбазов – прокурор във Върховна касационна прокуратура; \r\n\r\n 2. Бойко Атанасов – следовател в Следствен отдел на Софийска градска прокуратура; \r\n3. Дария Христова – следовател в Окръжен следствен отдел в Окръжна прокуратура Пловдив; \r\n4. Десислава Пиронева – прокурор в Софийска градска прокуратура; \r\n5. Елка Ваклинова – прокурор в Софийска градска прокуратура; \r\n6. Сава Петров – прокурор във Върховна касационна прокуратура; \r\n7. Светлана Шопова-Колева – прокурор в Софийска градска прокуратура; \r\n8. Теодора Георгиева – съдия в Административен съд София-град. \r\n\r\n Публичното изслушване ще се проведе от 10:00 часа в сградата на Висшия съдебен съвет – гр.София 1000, ул. „Екзарх Йосиф” №12, като може да бъде проследено в реално време на сайта на Висшия съдебен съвет. \r\n\r\n Изслушването ще включва представяне от страна на кандидатите на опита им в областта на финансовите разследвания и международното съдебно сътрудничество по наказателноправни въпроси, отговори на въпроси, поставени от членовете на Комисията, и преценка на владеенето на английски език. \r\n \n\t\t\t\t\t\t", "date": "2019.02.13", "title": "Осем са българските кандидати за европейски прокурор"}
{"url": "http://www.bnews.bg/article/256670-deputatite_ot_bsp_plashtat_garantsiyata_na_elena_yoncheva", "text": "\n Народните представители от ПГ на „БСП за България“ единодушно взеха решение да съберат сумата от 20 000 лв. за паричната гаранция, която наложи съдът на колегата им Елена Йончева. Това съобщиха от пресцентъра на НС на БСП. \r\n\r\n Според тях това е и начин да покажат твърдата си позиция в нейна подкрепа. Средствата са отделени от заплатите им на народни представители. \r\n \n\t\t\t\t\t\t", "date": "2019.02.13", "title": "Депутатите от БСП плащат гаранцията на Елена Йончева"}
{"url": "http://www.bnews.bg/article/256672-spored_sluzhbite_nash_advokat_transferiral_venetsuelskite_pari_prez_balgarska_banka", "text": "\n Министър-председателят Бойко Борисов проведе извънредна среща с посланика на САЩ Ерик Рубин след днешното заседание на правителството. Поводът за срещата бе подадената информация от американското разузнаване на ДАНС, че пари от Венецуела са превеждани на български гражданин в българска банка. \r\n\r\n В срещата участваха и главният прокурор Сотир Цацаров, министърът на вътрешните работи Младен Маринов и директорът на ДАНС Димитър Георгиев. \r\n\r\n След нея Цацаров официално потвърди информацията, че са засечени подобни преводи на средства от държавното петролно дружество на Венецуела \r\n\r\n \"Установена е банката, установено е и лицето титуляр на сметките, както и самите сметки. Работи се изключително интензивно от органите на ДАНС. В банката се извършва пълен мониторинг. Когато имаме пълна картина на преводите ще бъдат предприети необходимите мерки\", добави той. \r\n\r\n \"Установени са преводи, които действително са били извършвани от държавната петролна компания на Венецуела по тези сметки, след което са били извършвани други преводи, в резултат на което част от средствата са били изнесени от тези банки и са били трансферирани по банкови сметки в други страни. Основанията са различни и в повечето случаи, по наши подозрения и с оглед работата, която извършваме в момента, не са действителни. Такива основания са свързани с подкрепа и финансиране на венецуелска спортна федерация, със закупуване на храни за Венецуела и т.н., което общо взето няма общо с действителността\", каза още главният прокурор.  \r\n\r\n Димитър Георгиев обясни, че лицето, към което са прехвърляни парите има няколко гражданства, сред които и българско. Мъжът имал местожителство в различни държави и в момента не бил на територията на България. \r\n\r\n Шефът на ДАНС потвърди, че са прехвърлени милиони евро, но засега не се ангажира да назове точната сума, тъй като обемът от данни е голям, и проверката продължава да тече и в момента. Той подчерта, че изключително съдействие по разследването е оказано и от БНБ. \r\n\r\n Цацаров поясни още, че не става въпрос точно за една сметка, защото въпросното лицето е регистрирано като адвокат. Възползвал се е от адвокатската поверителност да открива различни сметки, но преводите по никакъв начин не отговарят на адвокатска дейност, обясни главният прокурор. \r\n\r\n \"Откритата сметка, не е точно сметка в пълния смисъл на думата. Лицето е открило сметка като адвокат. Използвана е формата на доверителна адвокатска сметка, по която да пристигат сметка на клиенти и която не се използва пряко от адвоката\", поясни още Цацаров. \r\n\r\n \"Случаят касае една единствена банка, но сме длъжни да проверим и другите. Проверяват се и преводи от България навън. Мисля, че след като бъде установен механизмът, ще стане ясно, че става въпрос за организиран път, канал, за изнасяне на парични средства”, каза още Цацаров и поясни, че все още не се говори конкретно, тъй като работата по случая е още в началото, а освен това има и споразумение само тази информация да бъде изнесена до момента. \r\n\r\n \"Говорихме за жизненоважната необходимост да спрем нелегалния трансфер на парични средства от Венецуела. Нашето правителство, заедно със страни от Европейския съюз, работи в много тясно сътрудничество, за да гарантира, че богатството на народа на Венецуела няма да бъде откраднато и че осигуряваме нужната подкрепа за мирно и демократично бъдеще“, обяви американският посланик Ерик Рубин, като изтъкна, че сътрудничеството между САЩ и България по въпроса е отлично. \r\n \n\t\t\t\t\t\t", "date": "2019.02.13", "title": "Според службите: Наш адвокат трансферирал венецуелските пари през българска банка"}
{"url": "http://www.bnews.bg/article/256691-karmela_e_nay_seksi_kechistka", "text": "\n Бившата шампионка по кеч шоуто „Разбиване“ – Кармела, беше обявена за най-секси кечистка от феновете. Дългокраката мадама е известна със своите палави излизания и предизвикателни облизвания. Дълго време тя беше подценявана от останалите момичета, но през последната година се доказа в много тежки битки, писа „България Днес“. \r\n\r\n 31-годишната Леа ван Дейл, както е истинското име на красавицата, е професионална танцьорка и модел. Тя имаше бурна връзка със своя колега Големия Кас. През миналата година двамата се разделиха със скандал. Кармела, наричана от феновете Принцесата, заряза кечиста, на когото битият шут изобщо не му хареса. \r\n\r\n Той потърси сметка на палавата мадама и дори прибегна до насилие. В резултат на това Големия Кас беше уволнен от федерацията. Бащата на Кармела – Пол ван Дейл, е бивш кечист. Той бил много против бившата мажоретка да се захваща с тежкия спорт, но в крайна сметка Принцесата започнала тайно да тренира и вече от няколко години е в световната федерация. \r\n \n\t\t\t\t\t\t", "date": "2019.02.13", "title": "Кармела е най-секси кечистка"}
{"url": "http://www.bnews.bg/article/256674-sofiya_paskaleva_shte_predstavi_balgariya_na_svetovniya_konkurs_mrs_top_of_the_world", "text": "\n „Мисис България Top of World 2018“ София Паскалева ще представи България на международния конкурс „Mrs. Top of the World“, който ще се проведе в Латвия. \r\n\r\n Красавицата ще отпътува за Рига, където ще се бори за короната в конкуренцията на омъжени дами от цял свят – носителки на короната „Mrs. Top of the World“. \r\n\r\n Конкурсът ще се проведе от 29 май до 3 юни, а София вече е в трескава подготовка. Тя засне и професионална фотосесия, с която да се представи на \r\n\r\n „Много се вълнувам, защото ако на „Мисис България“ представях себе си, сега ще представя България. Това е една от най-сериозните отговорности, които съм поемала в целия си живот. Надявам се да не разочаровам тези, които ще ме подкрепят“, казва Паскалева. \r\n\r\n София Паскалева, грабна короната „Мисис България Top of World 2018“ на двадесетото юбилейно издание на най-престижния конкурс за омъжени дами у нас през 2018г. \r\n\r\n Красавицата е омъжена, има две деца – момче и момиче. Занимава се със собствен бизнес. Има салон за красота и туристическа агенция. Завършила е висшето си образование със специалност „Българска филология“. В момента учи задочно в Колеж по туризъм в Благоевград. \r\n \n\t\t\t\t\t\t", "date": "2019.02.13", "title": "София Паскалева ще представи България на световния конкурс „Mrs. Top of the World“"}
{"url": "http://www.bnews.bg/article/256673-mashinnoto_glasuvane_mozhe_da_ni_struva_60_miliona_leva", "text": "\n Над 60 милиона лева може да струва машинното гласуване във всички секции в България, като дали ще купуваме или наемаме машините е без значение. Това е основният извод от доклада на \"Сова 5\" АД, наета да направи пазарно проучване и анализ на организирането на машинно гласуване у нас. \r\n\r\n Проучването е по поръчка на Централната избирателна комисия за различните възможности да се изпълни законовото изискване в Изборния кодекс, според което след 2017 г. гласуване с машини трябва да има във всяка секция. \r\n\r\n Досега бяха провеждани само тестове в 500 секции, които преминаваха успешно и удобно за избирателите. Пълно машинно гласуване обаче ще означава нужда от поне 12 500 машини. \r\n\r\n В момента се обсъжда промяна на ИК, с която да се отложи въвеждането на машинното гласуване, тъй като ЦИК вече два вота нарушава закона и бива осъждана за това. \r\n\r\n Друго предложение за спестяване на пари - да се наемат краткосрочно или дългосрочно машини - е напълно безмислено, посочват анализаторите на \"Сова 5\" още в първите страници на доклада. Причината е, че производителят прави машини по изискванията на законодателството на страната, и това намалява шансовете те да могат да бъдат повторно продадени или наети от други клиенти. Затова и цената, на която се предлагат машините под наем, е в общи линии същата, за която се продават. \r\n\r\n А именно - около 4000 лв. Всъщност, признават от \"Сова 5\", само една фирма им е пратила оферта, тъй като повечето искат запитването да бъде от организация, която се занимава с провеждането на избори като основна своя дейност - т.е. ЦИК. Вместо това Комисията прехвърли чрез обществена поръчка задачата на \"Сова 5\" АД. \r\n\r\n Единствена оферта е от компанията Сиела Норма АД, провела досега няколко тестови вота с машини в България. \r\n \n\t\t\t\t\t\t", "date": "2019.02.13", "title": "Машинното гласуване може да ни струва 60 милиона лева"}
{"url": "http://www.bnews.bg/article/256668-geri_nikol_lasna_duparata", "text": "\n Гери-Никол за пореден път показа, че е „дупара“ №1 на България. Малката, но изключително скандална певица взриви с микрофон пловдивски клуб в началото на седмицата и развълнува мъжете. \r\n\r\n За сценичен костюм този път варненката избра впит, почти „подкожен“ панталон от лъскав латекс, който й лепна еротично, писа „България Днес“. \r\n\r\n И без това кръглото й, пищно дупе се вирна още по-нахално заради високите токчета, с които Гери се появи. \r\n\r\n Носителката на титлата „Модна икона на годината“ (връчена й на хип-хоп призовете миналата седмица) оправдава наградата си с тези облекла. \r\n\r\n   \r\n \n\t\t\t\t\t\t", "date": "2019.02.13", "title": "Гери-Никол лъсна дупарата "}
{"url": "http://www.bnews.bg/article/256683-kameliya_zahapa_krisko", "text": "\n Фолкпевицата Камелия ясно показа, че не харесва изобщо Криско, Тита и останалите модерни изпълнители. Според нея в чалга бранша има много по-качествени певци, които остават недооценени, писа „България Днес“. \r\n\r\n „Попфолкът не е отслабил своите позиции. Нека след пет-шест години отново да си поговорим за RnB изпълнителите, които са на върха сега. На всеки може да му се случи да изгрее с една-две песни, но да създадеш кариера и име, това е друго нещо. Рано е да говорим за подобни продукти в рапа“, категорична е Камелия. \r\n \n\t\t\t\t\t\t", "date": "2019.02.13", "title": "Камелия захапа Криско"}
{"url": "http://www.bnews.bg/article/256693-ispaniya_varvi_kam_predsrochni_izbori", "text": "\n Испанският парламент отхвърли проектобюджета на правителството на премиера социалист Педро Санчес, който е на власт от осем месеца. Това засилва вероятността от предсрочни избори, предадоха Ройтерс и Франс прес. \r\nОбщо 191 депутати гласуваха против бюджета, а 158 го подкрепиха и един се въздържа. \r\nИзточници от правителството и от Испанската социалистическа работническа партия на Санчес заявиха за Ройтерс, че отхвърляне на бюджета може да предизвика обявяване на предсрочни избори, като две от възможните дати са 14 април или 28 април. \r\n \n\t\t\t\t\t\t", "date": "2019.02.13", "title": "Испания върви към предсрочни избори"}
{"url": "http://www.bnews.bg/article/256677-bedno_chikago_kashtata_na_al_kapone_po_evtina_ot_imot_v_sofiya", "text": "\n Къщата, от която тръгва пътят на Ал Капоне към гангстерския връх в Чикаго, е обявена за продажба. Двуетажната тухлена сграда струва 109 000 долара, което е почти без пари даже в сравнение с имотния пазар в София, предава bTV. \r\n\r\n За сравнение, първоначално мафиотският дом се е предлагал за значително по-солидните 450 000 долара. Семейство Капоне е закупило къщата на 8 август 1923 г, за 5500 тогавашни долара. В нея босът живял заедно с майка си Тереза, сестра си си Мафалда и съпругата Мае. \r\n\r\n Само две години след имотната придобивка, Алфонсо Капоне ще измести своя покровител Джони Торио и ще поеме управлението на подземния свят в Чикаго. От 30-те години на миналия век Ал Капоне не е живял в къщата, намираща се в южната част на Чикаго. След като излиза от затвора, той се премества във Флорида. В Чикаго остава майка му – Тереза. Тя е живяла в този дом до смъртта си през 1952 г на 84 години. След това сестрата на Ал Капоне – Мафалда, продава къщата. \r\n  \r\n \n\t\t\t\t\t\t", "date": "2019.02.13", "title": "Бедно Чикаго - къщата на Ал Капоне по-евтина от имот в София!"}
{"url": "http://www.bnews.bg/article/256675-gerb_i_koalitsiya_v_podigravki_kam_karakachanov_za_ostavkata_mu", "text": "\n Шумно обявеният ултиматум на Каракачанов, че ще подаде оставка, ако управляващото мнозинство не подкрепи стратегията му за ромите срешна насмешка и подигравки от страна на коалиционните му партньори. \r\n\r\n Валери Симеонов се оказа, че изобщо не е повярвал на предизборните ходове на колегата си и нарече заканите му \"несериозни\". \r\n\r\n Вицепремиерът Томислав Дончев пък обяви, че не е добра практика да се работи с ултиматуми между партньори. \r\n\r\n По думите на Дончев, има по-голяма нужда от обществен дебат за интеграцията на циганите, отколкото политически. Той констатира, че каквото и да се прави в това отношение, то трябва да има подкрепата на мнозинството от българите и да се разсее усещането им, че в процеса на интеграция циганите имат повече права от останалите български граждани. \r\n\r\n \"Редно е да се преразгледат инструментите, чрез които се прави подобна политика\", изтъкна той. \r\n\r\n Вторият в ГЕРБ Цветан Цветанов излезе с трето становище  - партията ще подкрепи концепцията за циганите след редакционни бележки и не смята да сдава властта, ако загуби евровота. \r\n\r\n Според Цветанов \"някои от текстовете трябва да бъдат доста по-обрани, защото трябва да избегнем всяка възможност за манипулации в предизборния период\". \r\n\r\n Както BNews вчера писа,  , а популизмът е очевиден. Стратегията е Каракачанов да остане на поста си и да продължи да изпълнява функцията си на пипало на ДПС. \r\n\r\n Куклата на конци никога няма да даде тлъстия кокал, защото има 0,5% доверие и блъфира, за да си прави пиар. Той  е спокоен, че ДПС го държи на къса каишка и ГЕРБ няма друг избор освен да го търпи заедно със свинщините му - продажба на паспорти и т.н. \r\n \n\t\t\t\t\t\t", "date": "2019.02.13", "title": "ГЕРБ и коалиция в подигравки към Каракачанов за оставката му"}
{"url": "http://www.bnews.bg/article/256671-ek_predlozhi_sauditska_arabiya_da_vleze_v_spisak_svarzan_s_prane_na_pari_i_terorizam", "text": "\n Европейската комисия (ЕК) предложи да се добавят седем държави, включително Саудитска Арабия, в черния списък с правителства със слаби правила срещу прането на пари, финансиране на тероризма и организираната престъпност, съобщава АФП. \r\n\r\n Предложението сега трябва да бъде одобрено от Европейския парламент и 28-те страни членки. Франция и Великобритания са против включването на Рияд в списъка. \r\n\r\n ЕК представи списък с 23 държави извън ЕС: Афганистан, Американска Самоа, Бахамите, Ботсвана, Северна Корея, Етиопия, Гана, Гуам, Иран, Ирак, Либия, Нигерия, Пакистан, Панама, Пуерто Рико, Самоа, Саудитска Арабия, Шри Ланка, Сирия, Тринидад и Тобаго, Тунис, Вирджинските острови и Йемен. \r\n\r\n В края на миналия месец източници съобщиха, че Комисията ще включи Рияд в списъка. \r\n\r\n Мярката идва на фона на оказвания международен натиск върху Рияд след убийството на саудитския журналист Джамал Кашоги в консулството на Саудитска Арабия в Истанбул на 2 октомври. \r\n\r\n Списъкът предимно се основава на критерий, използван от Работната група за финансово действие (FATF) - световен орган от предимно богати държави, който се бори срещу прането на пари и финансирането на тероризъм. \r\n\r\n Освен че накърнява репутацията на Саудитска Арабия, ходът ще засегне финансовите отношения с ЕС. Банките в Общността ще трябва да провеждат допълнителни проверки при плащания от компании, свързани с Рияд. \r\n\r\n Брюксел е проверил 47 юрисдикции, включително САЩ, Русия и Швейцария, преди да обнови списъка. В него не влизат страни членки на ЕС. \r\n \n\t\t\t\t\t\t", "date": "2019.02.13", "title": "ЕК предложи Саудитска Арабия да влезе в списък, свързан с пране на пари и тероризъм\r\n"}
{"url": "http://www.bnews.bg/article/256659-beredin_ne_mozhe_da_prezhali_totsa", "text": "\n Бившият мъж на Антония Петрова – руският бизнесмен Александър Бередин не може да преживее раздялата с миската \r\n\r\n Богаташът се разкъсва, след като вижда, че тя има нов живот, нов мъж и от скоро е майка. Той се е върнал към старите си пороци и приятели. През вечер е навън, в шумни компании. Пред близки споделя, че няма друга жена освен Антония. Бередин още има чувства към миската и нееднократно опитва да възобнови брака им, но неуспешно. \r\n\r\n Той още пази общите им снимки в социалните мрежи. За да не се чувства самотен у дома, Берден си е взел котка. Той често е засичан в скъпарски ресторанти на отрупани софри. Купоните му продължават до зори. Само така той спира да мисли за несподелената си любов, пише „България Днес“. От перфектния му външен вид вече няма и следа. Със седмици не се бръсне, пуска дълга коса и ходи небрежен. \r\n \n\t\t\t\t\t\t", "date": "2019.02.13", "title": "Бередин не може да прежали Тоца"}
{"url": "http://www.bnews.bg/article/256699-tova_e_balgarinat_poluchaval_milioni_ot_venetsuela", "text": "\n Българинът Цветан Цанев е мъжът получавал милиони евро от Венецуела, твърди Нова телевизия. Това сочело разследване на ДАНС и американските служби. Схемата вероятно е свързана с пране на пари, а средствата са идвали от Държавната петролна компания на Венецуела. Става дума за 140 милиона евро. \r\n\r\n Сигналът от американското разузнаване до нашите служби е подаден в понеделник. И от дипломацията, и от финансовото разузнаване на Съединените щати службите получили сигнал - в българска банка са превеждани милиони евро в доверителна адвокатска сметка. „За да могат да бъдат създадени подсметки на съответни клиенти, по които да постъпват паричните преводи от Венецуела,  и от които тези парични средства да бъдат трансферирани на различни основания, нямащи нищо общо с адвокатската дейност като закупуване на храни, финансиране на спортна федерация и т.н.”, обясни главният прокурор Сотир Цацаров. \r\n\r\n Цацаров и ДАНС потвърдиха за българин с адвокатска сметка, в която идвали големи пари от Венецуела От България парите са превеждани към различни страни.  По информация на NOVA от адвокат Цветан Цанев, който има българско и още няколко гражданства. \r\n\r\n „Лицето, което е установено като титуляр на сметката, живее в различни държави, така че към момента не е на територията на България”, каза председателят на ДАНС Димитър Георгиев. Службите проверяват конкретната банка, в която са били превеждани парите, въпреки че сметката е била открита законно. С помощта на БНБ преводи от Венецуела се проверяват и за цялата банкова система - въпреки че няма други конкретни сигнали. \r\n\r\n „Взети са всички мерки за това, защото остатъчните средства, които са в немалък размер по тези сметки, към този момент  да бъдат поставени под пълен контрол и да не се позволи напускането им на страната с недействителни основания”, каза Цацаров. А Съединените щати работят заедно с ДАНС по случая. „Причината за срещата беше критичната нужда да спрем нелегалния трансфер на средства, които подкрепят незаконната власт във Венецуела”, заяви американският посланик у нас Ерик Рубин. \r\n\r\n В неделя венецуелският депутат  Карлос Папапрони, приближен до временния президент Хуан Гуайдо, написа в Twitter, че „брокерска къща в България, се използва за ограбване на венецуелски пари”. Дали тази информация има връзка с конкретната сметка, запорирана от службите, щяло да се разбере по-нататък. “Kогато бъдат проследени преводите в последните седмици, ще стане ясно доколко тези преводи имат връзка - и техният интензитет и количество - с развитието на политическата ситуация във Венецуела”, каза главният прокурор. \r\n  \r\n \n\t\t\t\t\t\t", "date": "2019.02.13", "title": "Това е българинът, получавал милиони от Венецуела!"}
{"url": "http://www.bnews.bg/article/256661-ofitsialno_vrashtat_mityo_ochite_do_dva_dni", "text": "\n Турските съдебни власти са уважили искането на главния прокурор за екстрадиция на Димитър Желязков, предаването му ще стана на 15 февруари. Това съобщи говорителят на главния прокурор Румяна Арнаудова, съобщава \"Фокус\". \r\n\r\n Уважено е искането на главния прокурор за екстрадирането на Димитър Желязков от Р Турция в Р България. Фактическото предаване ще бъде осъществено на 15 февруари в полицейски участък на летище „Ататюрк“ в Истанбул в съответствие с предложения от ГД „Орхана“ при Министерство на правосъдието на България план, който е одобрен и от турското министерство на правосъдието. В изпълнение на този план трима служители на ГД „Орхана“ ще приемат задържания Желязков и ще го конвоират до България с полет, пристигащ на летище София в същия ден \r\n \n\t\t\t\t\t\t", "date": "2019.02.13", "title": "ОФИЦИАЛНО: Връщат Митьо Очите до два дни"}
{"url": "http://www.bnews.bg/article/256664-haker_srina_golyama_imeyl_platforma_prez_bg_sarvar", "text": "\n Платформата за безопасна имейл комуникация VFEmail понесе тежък и вероятно фатален удар в началото на тази седмица, след като хакер изтри данните на всички потребители от САЩ, съобщава специализираният сайт \"Арс Техника\". Смята се, че са заличени писмата на онлайн потребители за близо две десетилетия назад. \r\n\r\n Създателят на платформата Рик Ромеро обясни в Туитър, че едновременно е била поразена цялата инфраструктура на компанията - в няколко датацентъра и поне на два континента. Злонамерената дейност е дошла от потребител с IP адрес 94.155.49.9 и потребителско име aktv. Според \"Арс Техника\" и експерти по киберсигурност, коментирали случая, адресът е свързан с българските компании \"Куулбокс\" и \"Датикум\". Ромеро обаче е на мнение, че това е само \"стартова площадка\" за атаката. \r\n\r\n Потребителите, сред които - и такива, които плащат такса за услугата, и към момента имат проблеми с изпращането и получаването на писма. Създаден след онлайн епидемията \"I love you\" през 2001 г., VFEmail си изгради име като сигурна пощенска услуга със защита от вируси и нежелани реклами. Това обаче превърна сайта и в мишена на киберпрестъпниците. На няколко пъти през последните години огромно количество изкуствено генериран трафик \"събаряха\" платформата след отказ на собственика й да плати откуп на хакерите. \r\n\r\n Този път, по думите на Ромеро, унищожителният удар е дошъл без никакви искания или заплахи. Собствените му очаквания са, че платформата няма да успее да се възстанови след случилото се. \r\n \n\t\t\t\t\t\t", "date": "2019.02.13", "title": " Хакер срина голяма имейл платформа през БГ сървър"}
{"url": "http://www.bnews.bg/article/256665-haknaha_dartoto_kote_na_bozhinov", "text": "\n Профилът на гаджето на Валери Божинов – Биляна Дол, е бил хакнат от недоброжелатели. Затова алармира футболистът на стори в личния си инстаграм. Той написа на сръбски и английски, че профилът е хакнат, а на немски добави: „Моля, докладвайте“. \r\n\r\n Засега не е ясно кой стои зад деянието, а до редакционното приключване на броя самата Биляна не си бе възвърнала профила, писа „Телеграф“. \r\n \n\t\t\t\t\t\t", "date": "2019.02.13", "title": "Хакнаха Дъртото коте на Божинов"}
{"url": "http://www.bnews.bg/article/256662-nataliya_gurkova_nyama_dostap_do_nasledstvoto_na_pokoyniya_si_saprug", "text": "\n Огромната диамантена империя, която трябва да наследи Наталия Гуркова след смъртта на съпруга си Джордже Михалевич, засега остава мираж. Вдовицата на убития бизнесмен не разполага с голяма част от финансите му. Причината е, че в ЮАР тече разследване. \r\nПо информация на \"България Днес\" се търси каква е връзката между бизнеса на Михалевич и убийството му. Затова се проверява и всяка възможност дали придобити по престъпен начин пари са в основата на покушението. Не е ясно и какво се случва в момента с диамантените бутици на Михалевич. Самата Гуркова изрично подчерта, че тя не се занимава с оставения след смъртта бизнес на съпруга. Не се знае кой точно е поел делата. Факт е обаче, че Наталия не разполага с достъп до банковите сметки на убития си съпруг. \r\nГуркова и двете й деца са в България, наследниците на Михалевич учат в българско училище, а миската е поверила борбата за наследството на мъжа й на своята свекърва. По всяка вероятност Джордже Михалевич е ликвидиран заради бизнеса си с диаманти. Това обяви тогава Чад Томас, следовател от Дирекцията за икономически престъпления Йоханесбург. Високопоставеният служител в полицията бе категоричен, че именно бизнес делата на Михалевич са коствали живота му. \r\nСъпругът на Наталия Гуркова е собственик на две големи компании, занимаващи се с търговия на диаманти в Йоханесбург. Именно конкуренти в добива и търговията със скъпоценните накити са основните заподозрени за покушението. Самият бизнес на Джордже е легален по документи, но разследващите проверяват всички, с които е имал общи начинания. Чад споделя, че основната версия, по която работят разследващите, е, че мъжът на Гуркова е поръчан от чужбина. Докато чака новини за разследването, Наталия се опитва да продължи живота си без Джордже. Тя се появи отново в публичното пространство, като обяви, че ще води предаване за успели българи онлайн. Желаем й успех! \r\n  \r\n \n\t\t\t\t\t\t", "date": "2019.02.13", "title": "Наталия Гуркова няма достъп до наследството на покойния си съпруг"}
{"url": "http://www.bnews.bg/article/256660-marzi_li_gi_deputatite_ili_prosto_tolkova_mogat", "text": "\n Мързи ли ги депутатите? Този въпрос си задават все повече български граждани и то с  пълно основание! Днес депутатите си гласуваха седмична програма от шест точки, която беше преполовена за по-малко от два часа. \r\n\r\n Интересно е, че и управляващите и опозицията в лицето на БСП имат пълно единомислие по лентяйстването и прибирането на тлъсти надници на гърба на бедните данъкоплатци. Но защо да се напъват нашите родни избраници, след като прекрасно знаят, че вече няма съпротивителни сили в българския народ, който е докаран до тотална бедност и пълна немощ да изисква от народните лентяи да работят в интерес на народа. \r\n\r\n Не случайно така наречените избраници сътвориха лобистки закони, чрез които прогониха над два милиона и половина български граждани, които ако днес си бяха в България щяха да ги изметат, а вероятни и бая тояги \r\nщяха да отнесат гърбините им! Но, не би! Търпи народът, а къде да ходи, като са останали само бедни и немощни пенсионери и цигани, служещи за боксова круша на политиците, както и за каса, наречена \"ромска интеграция\"!  \r\n  \r\n \n\t\t\t\t\t\t", "date": "2019.02.13", "title": " Мързи ли ги депутатите? Или просто толкова могат!"}
{"url": "http://www.bnews.bg/article/256655-kakvo_vreme_ni_ochakva_dnes", "text": "\n Днес облачността ще се разкъсва и намалява. По-значителна ще се задържи на места над Горнотракийската низина и над Югоизточна България. Ще духа до умерен вятър от север-северозапад, на места в Източна България и временно силен, от север-североизток. Ветровито ще бъде и по долината на Струма. Минималните температури ще са от минус 5° до 0°, а максималните – между 2° и 7°.Това съобщи за Агенция „Фокус” дежурният синоптик Боряна Маркова от Националния институт по метеорология и хидрология (НИМХ). По Черноморието ще е облачно, около обяд от север облачността ще се разкъсва и намалява. Ще е ветровито с умерен до силен вятър от север-североизток. Максималните температури ще са 4°-6°. Температурата на морската вода е 6°-7°. Вълнението на морето ще е 3-4 бала. \r\nПо Черноморието ще е облачно, около обяд от север облачността ще се разкъсва и намалява. Ще е ветровито с умерен до силен вятър от север-североизток. Максималните температури ще са 4°-6°. Температурата на морската вода е 6°-7°. Вълнението на морето ще е 3-4 бала. \r\nНад планините ще е облачно, на места със слаби валежи от сняг. Вятърът ще се ориентира от североизток и ще е умерен, временно до силен. Ще е студено. Максималната температура на височина 1200 метра ще е около минус 6°, на 2000 метра – около минус 12°. През следващите дни в Източна България ще се задържи ветровито. Облачността ще бъде предимно значителна, над Западна България в четвъртък временно ще се разкъса и намалее и сутрешните температури в котловините там ще са сравнително ниски - до минус 6°, минус 7°; в останалата част от страната минимални - между минус 4° и 1°. Максималните ще са между 4° и 9°. В петък минималните ще са малко по-високи, дневните – слабо ще се понижат. По-голяма е вероятността за превалявания от сняг в петък, но те ще са слаби и само на отделни места, главно в планинските райони. В събота вятърът и в източните райони ще отслабне. Облачността ще е разкъсана, на места след обяд и до предимно слънчево. Минималните температури ще се понижат, дневните - ще се повишават. \r\n  \r\n \n\t\t\t\t\t\t", "date": "2019.02.13", "title": "Какво време ни очаква днес?"}
{"url": "http://www.bnews.bg/article/256680-mitropolit_gavriil_obyasnyava_zashto_izkaza_mnenie_ot_imeto_na_svetiya_sinod_za_natsionalnata_strategiya_za_deteto", "text": "\n Не трябва да се стигне до другата крайност - както в някой страни, децата да се взимат за щяло и нещяло...вие знаете - в Норвегия. Според мен - нещата може натам да тръгнат - днес една крачка, утре една крачка. Ние искаме децата, но и родителите да имат права. Това каза ловчанският митрополит Гавриил във връзка с публикуваното по погрешка становище на Българската православна църква относно Националната стратегия за детето. \r\n  \r\nТъй като срокът бе много малък - крайният срок, за да може да го сложим на сайта на МС, беше 8 февруари и ние искахме да го спазим. Заседание на синода не сме имали, ще имаме чак края на февруари. Поради това - инициативата е моя - Св. Синод да има позиция, защото много хора се обаждаха и казват - не може Св. Синод да няма позиция по такъв изключително важен въпрос, който касае бъдещето на децата, обясни митрополит Гавриил. \r\n  \r\nВ отговор на въпрос дали допуска църквата да има шамар, той заяви: „Вижте какво - не става дума за това. Става дума за това да не се стигне до другата крайност - както в някой страни, както знаете, децата се взимат за щяло и нещяло...вие знаете - в Норвегия. Според мен - нещата може натам да тръгнат - днес една крачка, утре една крачка. Ние искаме децата, но и родителите да имат права.\", предаде Дарик. \r\n  \r\n„Но не може всеки един родител да го подозираш и това, че съседът ще се обади по един телефон и идват и взимат децата - ние това искаме да се избегне. Ако се докаже, че родителите се държат лошо - това е друго, но трябва да се докаже, а там не се и доказва. В чужбина в училище пише - ако родителите ви се карат, обадете се на тоя телефон. И децата  плашат вкъщи родителите си - няма да ми се караш, защото ще се обадя. Ние сме против това“, коментира митрополит Гавриил. \r\n  \r\nВ България родители възпитават децата си, не ги тормозят, обичат ги. Когато има изключение - това е друг въпрос и трябва да се докаже, каза той. \r\n  \r\nАбортът е смъртен грях. Аз не смятам, че ние ще можем да постигнем да се забранят, но поне да се напомни на хората да знаят, че това е тежък грях - това е убийство. Може ли да допуснем...детето в утробата на майката - то е живо, има душа. Докато се роди продължава да се развива. Аз съжалявам, че много място зае в нашия текст тоя въпрос, но просто трябваше да се каже с едно изречения, че църквата е против абортите и хората да знаят, обяви още митрополит Гавриил. \r\n \n\t\t\t\t\t\t", "date": "2019.02.13", "title": "Митрополит Гавриил обяснява защо изказа мнение от името на Светия синод за Националната стратегия за детето"}
{"url": "http://www.bnews.bg/article/256663-vrashtat_anita_meyzer_v_zatvora", "text": "\n Връщат Анита Мейзер в затвора! Върховните магистрати в София потвърдиха ефективната присъда на силиконовата миска и я връщат за 40 дни в затвора. Съдът й даде 2 години зандан, а Мейзер вече е излежала 1 година и 8 месеца. Сега обаче стана ясно, че миската ще трябва да се върне и да излежи още 40 дни. \r\nМейзер първоначално бе осъдена на 3 години затвор и 100 000 лв кръвнина, които да плати на семейството на Николай. Гаранцията от 5 бона, срещу която бе освободена предсрочно през юни миналата година не се приспада от присъдата, а нейни близки твърдят, че не разполага с такива суми, пише „България днес”. \r\nВКС излезе с решението си след по-малко от месец, а Мейзер ще се върне в Сливенския затвор, за да прекара остатъка от наказанието си там. \r\nПрез декември брюнетката бе в София, където поиска за пореден път да й свалят всички обвинения и прехвърли цялата вина върху мъртвия си съпруг. Според нея той настоял да скъса свинските опашки с врат, а тя трябвало да заснеме клипа. \r\nТова така и не се случило, защото Мейзер не успяла да се оправи с телефона, а междувременно мъжът й издъхнал. \r\nМистерия остава защо миската не се е обадила веднага след инцидента, който се е случил в полунощ, а е звъннала чак в три сутринта. През това време тя обмисляла как да прикрие смъртта на съпруга си. \r\nВ крайна сметка Анита е задържана, в нея е открит международен паспорт и крупна сума пари. Опитът й да подкупи полицай също влошава положението й. \r\nПерипетиите й с Темида, костваха много на Мейзер. Тя изживя тежко загубата на мъжа си, както и престоя си в затвора. Няма и помен от нахаканата мадама, Анита не общува с никого след излизането си, освен с най-добрия си приятел – дизайнера Краси. \r\nОтказва да стъпи във фитнеса заради множество болежки и не вярва, че си върне предишния живот. \r\n„Тя е силен човек, преминала е през много падения в живота си и съм убеден, че много скоро ще я видим отново такава, каквато беше преди. Може би малко помъдряла. Ще издържи”, коментират нейни близки. \r\n \n\t\t\t\t\t\t", "date": "2019.02.13", "title": "Връщат Анита Мейзер в затвора! "}
{"url": "http://www.bnews.bg/article/256656-vremennata_komisiya_po_pasportnata_afera_shte_izslusha_glavniya_prokuror_i_shefa_na_dans_a_karakachanov_koga_shte_bade_razpitan", "text": "\n \r\nВременната парламентарна комисия по паспортната афера ще изслуша главния прокурор и шефа на ДАНС. \r\n\r\n Интересно защо досега не е привикан Красимир Каракачанов, който да обясни как няколко хиляди нови българи получиха адресна регистрация на ул.\"Пиротска\" № 5, който се явява и официалното седалище на ВМРО? \r\n\r\n Освен това Каракачанов е редно да даде обяснения как кметове на ВМРО са дали адресна регистрация на хиляди нови българи, Най- скандален е случаят в село Бело поле, където кмета от ВМРО е регистрирал хиляди в местния трафопост, намиращ се на ул. \"Струма\" № 2. \r\n\r\n Обществото все повече остава с впечатление, че над Каракачанов е разперен прокурорски чадър и никой не го разследва и за фирмите на ВМРО, които  са докарани до фалит и към днешна дата дължат хиляди левове неплатени данъци на държавата \r\n  \r\n \n\t\t\t\t\t\t", "date": "2019.02.13", "title": "Временната комисия по паспортната афера ще изслуша главния прокурор и шефа на ДАНС! А Каракачанов кога ще бъде разпитан?\r\n"}
{"url": "http://www.bnews.bg/article/256653-selena_gomes_na_mominsko_parti_po_banski", "text": "\n Селена Гомес отново се забавлява. След многото здравословни проблеми, които й се натрупаха през изминалата година, певицата сподели весели снимки с приятели. \r\n\r\n Гомес се снима по бански на плажа в женска компания. Оказа се, че това са кадрите от моминското парти на най-добрата й приятелка. \r\n\r\n През януари певицата се завърна в социалните мрежи, за да благодари на феновете си за подкрепата. Тя честити Нова година на последователите си и написа, че се гордее със себе си, защото се е откъснала от светлината на прожекторите, за да обърне по-голямо внимание на психичното си здраве. 26-годишната звезда не се беше изявявала в социалните мрежи от септември. \r\n\r\n През октомври Селена Гомес влезе в клиника заради \"емоционален срив\" след няколко престоя в болница. Певицата има много здравословни проблеми, защото страда от лупус. Болестта наложи да ѝ трансплантират бъбрек през 2017 г. \r\n\r\n Снимка: Instagram \r\n\r\n \"Мина известно време, откакто сте чували нещо от мен, но исках да пожелая на всички Честита Нова година и да ви благодаря за любовта и подкрепата. Миналата година определено беше година за самоанализи, предизвикателства и израстване. Именно предизвикателствата показват на човек кой е и какво може да преодолее. Вярвайте ми, не е лесно, но се гордея с човека, в когото се превръщам и гледам към предстоящата година. Обичам ви всички\" - написа тогава Селена Гомес. \r\n \n\t\t\t\t\t\t", "date": "2019.02.13", "title": "Селена Гомес на моминско парти по бански"}
{"url": "http://www.bnews.bg/article/256682-tezhko_ptp_otne_zhivota_na_mlad_mazh_kray_silistra", "text": "\n \r\n53-годишен мъж е загинал при тежко пътнотранспортно произшествие, станало днес около 12.40 часа в района на село Калипетрово, съобщиха от ОДМВР-Силистра. \r\n\r\n На кръстовището между околовръстното шосе и пътя Силистра – Алфатар са се сблъскали товарен автомобил „МАН“, управляван от 53-годишен водач, и товарен автомобил „Рено“, шофиран от 35-годишен мъж. \r\n\r\n При произшествието на място е загинал 53-годишен мъж, пътувал в „Рено“-то. Двамата водачи нямат сериозни наранявания. Дежурна оперативна група извършва оглед на местопроизшествието, причините за инцидента се изясняват \r\n  \r\n \n\t\t\t\t\t\t", "date": "2019.02.13", "title": "Тежко ПТП отне живота на млад мъж край Силистра"}
{"url": "http://www.bnews.bg/article/256669-otcheten_e_nov_sluchay_na_afrikanska_chuma_u_nas", "text": "\n Нов случай на Африканска чума при дива свиня отчете Българската агенция по безопасност на храните. Мъртвото животно е било открито в землището на квартал Повеляново в Девня на 10 февруари. \r\n\r\n От Агенцията по храните съобщават, че това е първият случай на заболяването у нас за 2019 г. Става въпрос за труп на мъжко диво прасе с тегло около 70 кг. След взетите проби е потвърдено наличието на Африканска чума по свинете. \r\n\r\n Въпреки мащабната информационна кампания от страна на БАБХ ловците, открили мъртвото животно, не са се усъмнили, че то може да е болно, нито са предприели мерки за вземане на проби и унищожаване на трупа. Вместо това са откарали умрялата дива свиня до имот в квартал Повеляново. Прасето било намерено на около 18 км от село Тутраканци, където в края на август 2018 г. беше обявено първото и засега единствено огнище на заболяването при домашните свине. \r\n\r\n Поради високите нива на смъртност, бързото и широко разпространение в природата и липсата на лечение и ваксина, африканската чума при домашните и дивите свине е смятана за изключително сериозно заболяване.Веднъж проникнала в държавата болестта предизвиква мащабни загуби за националната и международната търговия, поминъка на свиневъдите и ловното стопанство. \r\n\r\n От БАБХ напомнят, че неспазването на правилата за биосигурност при ловуване, както и ниската биосигурност при отглеждане на свине в домашни условия, са основните фактори за пренасяне на заразата от дивите към домашните свине. По тази причина от Агенцията настояват за отговорност и спазване на всички ветеринарномедицински изисквания при отглеждане на свине както в животновъдните обекти, така и при ловуване. \r\n \n\t\t\t\t\t\t", "date": "2019.02.13", "title": "Отчетен е нов случай на африканска чума у нас\r\n"}
{"url": "http://www.bnews.bg/article/256658-tragediya_nameriha_trup_na_mazh_kray_ribarnitsite_v_blagoevgrad", "text": "\n 69-годишният Иван Войводинов от кв. Струмско е мъртвият намерен на ливада в района на рибарниците в Благоевград. Криминалисти и лекари установиха, че по тялото на мъжа няма следи от насилие. \r\n\r\n Огледът установи, че е вървял по пътека от главен път Е- 79 към рибарниците, паднал е в канала, който ги захранва, мокър излязъл на ливадата и на метри от канала е паднал и издъхнал. \r\n\r\n Кога точно се е случило това все още не е ясно, тъй като според негови близки от 3 дни никой не го е виждал, съобщава \"Струма.ком\". Бил е обявен за общодържавно издирване. Имал е здравословни проблеми. \r\n \n\t\t\t\t\t\t", "date": "2019.02.13", "title": "ТРАГЕДИЯ! Намериха труп на мъж  край Рибарниците в Благоевград"}
{"url": "http://www.bnews.bg/article/256651-bebeto_na_orlin_pavlov_na_parva_razhodka", "text": "\n Първородната дъщеря на Орлин Павлов Елизабет направи първата си разходка навън, само две седмици, след като се появи на бял свят. Майка й Диана използва топлото време в София, за да я изведе в парк в центъра на столицата. Великова изглежда перфектно едва няколко дни след раждането, което бе по естествен път. Мулатката очевидно бързо е свалила излишните кила, натрупани по време на бременността и сега изглежда по-добре от всякога. Под снимката заваляха благопожелания за щастливи дни от целия свят, включително и от Дубай. Припомняме, че Диана живя няколко години в емирството, но избра да се прибере в България след срещата си с Павлов. \r\n  \r\n \n\t\t\t\t\t\t", "date": "2019.02.13", "title": "Бебето на Орлин Павлов на първа разходка"}
{"url": "http://www.bnews.bg/article/256666-ti_li_si_novata_muzikalna_provokatsiya_na_zhoro_i_kotenceto_video", "text": "\n Ден преди Свети Валентин Жоро и kotenceto взривиха почитателите си с второ съвместно парче.  „Ти ли си“ е по музика и текст на kotenceto , а видеото буквално спира дъха. Феновете определят проекта, като провокативен, но в граници. И все пак пуританите ще се изчервят от страстната целувка на kotenceto с жена и разголените мацки, които танцуват около изпълнителите . Певицата сменя няколко провокативни визии, а почитателите я сравняват с Риана. \r\n\r\n Ефектното осветление и грим също допринасят за успеха на „Ти ли си“. За отрицателно време видеото бе гледано от 30 000 потребители в You Tube. Аранжиментът е на Светлин Къслев,  режисьор на клипа - Радина Миленчева. \r\n\r\n През декември Жоро представи дебютния си албум “Piece of Me”.  На годишните награди Lifestyle Awards изпълнителят отнесе две статуетки  - в категория „Дебютен албум“  за „Piece of me“ и „Видеоклип на годината“ за лентата към „Дреме ми“ в колаборация с kotenceto. Само месец след това, на традиционната церемония „Нощта на секссимволите“, Жоро грабна приза в категорията „Секссимвол мъж 2019“. \r\n\r\n \r\n \n\t\t\t\t\t\t", "date": "2019.02.13", "title": "\"Ти ли си?\" - новата музикална провокация на Жоро и kotenceto (ВИДЕО)"}
{"url": "http://www.bnews.bg/article/256654-sled_seriyata_ot_provali_balgariya_e_okonchatelno_aut_ot_evroviziya", "text": "\n От два месеца БНТ мисли върху въпроса ще участва ли страната ни на Евровизия или не. И от два месеца циркулират всякакви слухове по темата. В крайна сметка стана ясно, че Евровизия ще мине без страната ни тази година. А причината е, че нямаме достатъчно финансови ресурси. \r\n\r\n Въпреки огромните успехи, които има страната ни на международния музикален конкурс, от националната телевизия са категорични, че тази година няма да излъчат участник, тъй като разходите са твърде големи. \r\n\r\n Освен това, след провала миналата година, никой няма особено желание да се състезава тази. \r\n\r\n Очакванията към страната ни бяха изключително високи, след като Поли Генова завоюва четвърто място през 2016, а Кристиян Костов достигна заветното второ място през 2017. Екуинокс и „Кости“ не успяха обаче да стигнат до заветната тройка и се класираха едва 14-ти. \r\n\r\n Официалната позиция на българския комитет за „Евровизия“ е, че нямат достатъчно средства, за да участват в конкурса тази година. Изискванията и очакванията към участниците всяка година са все по-големи, а бюджетът не е неограничен. Възможността да се намери перспективен млад изпълнител, който да гарантира голям успех на България, също не е безкрайна. \r\n\r\n За сметка на това другите балкански държави с нетърпение очакват да се включат в конкурса. Македония, въпреки ежегодните си провали, смята за пореден път да изпрати свои представители на музикалния конкурс. Румъния, Сърбия, Черна гора, Гърция също ще участват, пише разкрития.ком. Под въпрос е участието на Турция на песенния конкурс, но не би било голяма изненада, ако от Анкара също решат да изпратят свой представител за състезанието. Иначе под въпрос остава мястото, където ще се проведе. Тъй като Израел победи миналата година, финалът трябва да е в Тел Авив. Но много шоузвезди, композитори и публични личности се обявиха против провеждането на събитието там. И настояват той да се проведе в някоя страна в Европа. \r\n \n\t\t\t\t\t\t", "date": "2019.02.13", "title": "След серията от провали България е окончателно аут от Евровизия"}
{"url": "http://www.bnews.bg/article/256652-sadyat_kim_kardashiyan_za_100_mln_dolara", "text": "\n Съдебно дело за 100 млн. долара за измама е било заведено срещу риалити звездата Ким Кардашян Уест, съобщава сайтът TMZ. \r\n  \r\nПо информация на изданието, през 2014 година тя сключила сделка с производителя на софтуеър Дейвид Либенсон за създаване на приложение за емоджита, наречени „кимоджи“. 60% от печалбата щяла да отива за Либенсон и партньорите му. Договорката била Ким Кардашян сама да подаде документите за защита на търговската марка, твърди TMZ. \r\n  \r\nСпоред книжата по делото, малко след това риалити звездата обвинила един от партньорите на Либенсон, че е оповестил лична информация за нея и се изтеглила от сделката. \r\n  \r\nВ документите пише още, че тя се опитала да окаже натиск на Либенсон да не завежда дело, но той отказал. Самият Либенсон заявява, че Кардашян е знаела за изтичането на персоналната информация преди да подпише договора, така че това било просто оправдание да не изпълни ангажиментите си. \r\n  \r\nИскът срещу Кардашиан е за 100 млн. долара за нарушение на договора, измама и пропуснати ползи от проекта „Кимоджи“, пише още TMZ. \r\n \n\t\t\t\t\t\t", "date": "2019.02.13", "title": "Съдят Ким Кардашиян за 100 млн. долара "}
{"url": "http://www.bnews.bg/article/256667-okonchatelno_anita_meyzer_vliza_v_zatvora", "text": "\n Присъдата на Ани Желева, по-известна като Ани Мейзер, влезе в сила, съобщават от държавното обвинение. \r\n\r\n Решението е влязло в сила от 11 февруари, като във ВКС е приключило наказателно производство срещу нея. \r\n\r\n Тя е призната за виновна по двете обвинения - за подкуп и за причиняване по непредпазливост на смъртта на нейния съпруг, като за всяко от тях съдът е определил наказание лишаване от свобода в размер на две години. \r\n\r\n По правилата на групирането на наказания е определено Мейзер да търпи лишаване от свобода за срок от две години при общ режим в затвора Сливен. \r\n\r\n Наложена ѝ е и глоба в размер на 4000 лв. Уважен е граждански иск в размер на 100 000 лв. \r\n\r\n Припомняме, че Анита Желева бе обвинена и предадена на съд за това, че на 14 август 2016 г. по непредпазливост е причинила смъртта на съпруга си Николай Димов. \r\n\r\n Тя предложила подкуп от 30 000 евро на разследващ полицай, за да не я задържи.  \r\n \n\t\t\t\t\t\t", "date": "2019.02.13", "title": "OКОНЧАТЕЛНО! Анита Мейзер влиза в затвора\r\n"}
{"url": "http://www.bnews.bg/article/256657-plevneliv_prizna_kostinbrodskata_afera_prizova_upravlyavashtite_da_si_varshat_rabotata", "text": "\n Институциите трябва да работят всички заедно. Искаме ли да има отново \"Костинброд\", който беше още една изборна манипулация пред очите на целия български народ. Това заяви в сутрешния блок на Нова телевизия президентът (2012 – 2017 година) Росен Плевенлиев. По този начин той за пореден път призна изборната измама, разобличена тогава от настоящият евродепутат и бивш журналист Николай Бареков, който предаваше на живо в деня за размисъл преди изборите.  \r\n\r\n Бюлетините бяха намерени на 11 май, ден преди парламентарните избори. \r\n\r\n Тогава стана ясно, че в печатницата \"Мултипринт\" в Костинброд има 480 000 бюлетини извън вече доставения на правителството на 8 май тираж от 8 343 000 бюлетини, в които влизат и резерв от 10%.  \r\n\r\n През декември прокуратурата внесе делото по случая в съда. Тя беше категорична, че между 27 април от 12 май  бившият главен секретар на Министерския съвет РосенЖелязков не е упражнил контрол върху дейността на чиновниците от правителството за изпълнение на задълженията на печатницата по договора й с кабинета за изработката и доставката на 8 343 000 броя бюлетини за гласуване. \r\n\r\n Софийският градски съд обаче оправда Желязков по аферата „Костинброд“. \r\n\r\n \"Обективно институциите трябва да реагират превантивно - което  англичаните правят, а не само да витаят притеснения и съмнения\", разкритикува той управляващите. \r\n\r\n Интервюто с Плевнелиев беше по повод случая \"Гебрев\", разиграл се през 2015 г, когато Плевнелиев още е бил президент.  \r\n\r\n Плевнелиев призна скандално, че по никакъв начин не е бил уведомен за него - никакви представители на служби дори не са разговаряли с него по подобен случай. \r\n\r\n   \r\n \n\t\t\t\t\t\t", "date": "2019.02.13", "title": "Плевнелив призна костинбродската афера, призова управляващите да си вършат работата"}
