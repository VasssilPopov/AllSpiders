{"url": "http://www.bnews.bg/article/263044-edna_godina_ot_tezhkata_katastrofa_kray_svoge_patyat_oshte_e_opasen", "text": "\n Навършва се една година от тежката автобусна катастрофа край Своге, съобщава БНР. Днес граждани и близки на жертвите ще почетат паметта им със заупокойна молитва и осветяване на паметната плоча на мястото на инцидента. \r\n\r\n Година след трагедията, последвана от политически оставки, пътни експертизи и ремонти, хората не виждат особена промяна. \r\n\r\n \"Сложиха мантинели, направени по безумен начин. Влизаш зад мантинелата, където се намира тротоарът и стигаш доникъде. За да можеш да продължиш трябва да се прекачваш през нея или да пролазваш отдолу... и излизаш на пътната настилка\", обяснява Лилия Георгиева от инициативния комитет, оглавил протестите. \r\n\r\n Според гражданите въпреки ремонта пътният участък остава все така опасен. \r\n\r\n \"Ако сега минете по пътя, той е същият. Просто само положиха нов асфалт, сложиха шумяща маркировка, което не решава проблема\", категорични са те. Не са изградени и обещаните две пасарелки. \r\n\r\n Припомняме, че при жестоката катастрофа загинаха 20 души. \r\n\r\n Към момента шофьорът е единственият обвиняем. Той е с парична гаранция. \r\n\r\n Заради съмнения, че при ремонтирането на пътя не е използван качествен асфалт, на 27 август следователи влязоха в сградата на \"Трейс Груп Холд\" АД, която е сред основните изпълнители на ремонта на пътния участък край Своге. \r\n\r\n На 28 август властите започнаха проверка и във фирмата \"Мега-инвест холд ЕООД\" в Дупница, която е партньор на \"Трейс груп\". \r\n\r\n Катастрофа и състоянието на пътя станаха повод за оставки и обвинения в корупция - оставки подадоха Валентин Радев, Николай Нанков и Ивайло Московски, съответно министри на вътрешните работи, на регионалното развитие и благоустройството и на транспорта. \r\n\r\n Ден преди инцидента от неправителствена организация бяха публикували становище, че тази пътна отсечка не е в добро състояние въпреки ремонта за почти 23 млн. евро. \r\n \n\t\t\t\t\t\t", "date": "2019.08.25", "title": "Една година от тежката катастрофа край Своге: Пътят още е опасен"}
{"url": "http://www.bnews.bg/article/263048-tets_na_kovachki_zamarsi_struma_ubi_riba_i_patitsi", "text": "\n Авария в багерна помпена станция при ТЕЦ “Република“ в Перник е причинила замърсяване на река Струма, съобщи БГНЕС. \r\n\r\n Замърсяването е било в участъка от квартал “Мошино“ до моста при газостанцията до бившия завод “Кристал“. \r\n\r\n Сигнали за него са постъпили от граждани на „зеления” телефон. При извършената проверка от РИОСВ не е констатирано наличие на умрели патици и риби. \r\n\r\n В района на новопостроения мост в квартал “Варош“ експертите са видели над 20 патици. \r\n\r\n Патици са открити при обхода и на моста при газостанцията до завод “Кристал“. От РИОСВ-Перник информират гражданите на Перник, че аварията е отстранена. \r\n \n\t\t\t\t\t\t", "date": "2019.08.25", "title": "ТЕЦ на Ковачки замърси Струма, уби риба и патици"}
{"url": "http://www.bnews.bg/article/263049-zdravnata_kasa_se_rakovodi_ot_amatyori", "text": "\n Здравното министерство регламентира възможности, при които на пациентите може да бъдат поискани пари в болниците. \r\n\"Съществена промяна от това няма да настъпи, те и сега действат тези текстове. Тази поправка почти не засяга темата със заплащането\", заяви председателят на Центъра за защита на правата в здравеопазването д-р Стойчо Кацаров. \r\n\r\n Пред Bulgaria ON AIR той посочи, че доплащането е в най-голям размер за лекарства – над 60% от всички доплащания, над 30 % от доплащанията са в извънболничната медицинска помощ и едва 10% в болниците. Предложението на МЗ засяга само доплащанията в болниците. Те като обща сума са малко, но проблемът е, че са изключително неравномерното разпределени. Има хора, които доплащат по няколко хиляди лева, а други - почти нищо. Доплащането се осъществява основно, чрез избор на екип и чрез медицинските изделия. И двете възможности касаят само хирургичните специалности. Предложението, обаче не решава дори и тези проблеми. Аналогичен текст на предложения в закона и сега действа, само, че в Наредбата за достъпа до медицинска помощ. \r\n\r\n Проблемът с доплащането не може да бъде решен, ако не се реши този с неправилно определените цени на медицински услуги, както в болничната, така и в болничната медицинска помощ. В повечето случаи цените на НЗОК са определяни лобистки. Тези цени трябва да се коригират, но няма кой да го направи – НЗОК се управлява от аматьори – представители на синдикати, на работодатели , на пациенти и държавни чиновници. \r\n Бившият директор на \"Пирогов\" доц. д-р Спас Спасков се съгласи с голяма част от твърденията на Стойчо д-р Кацаров и на свой ред отбеляза, че Здравната каса е социален инструмент, който изравнява възможностите на пациентите, плащайки минимален пакет. \r\n\"При всяко положение, за нещо повече някой трябва да плати. Няма лошо ако бъде регламентирано\", коментира доц. д-р Спасков в \"България сутрин\". \r\nТой е на мнение, че ако НЗОK се ръководи от актюери, ще се определят реални цени на медицинските услуги, тъй като в момента цените в Касата се определят по възможности. \r\nПо отношение на промените, кооито предвиждат акушерите и медицинските сестри да имат възможността да разкриват свои практики, Д-р Кацаров сподели: \r\n\"Това е стъпка в правилната посока. Тази дейност, обаче няма да се заплаща от НЗОК, за това едва ли ще има сериозни последици.” \r\nД-р Спасков пък попита каква е причината да се създадат тези нови структури, след като и сега сестрите могат да работят под контрола на лекарите. И призна, че не може да разбере идеята те да работят самостоятелно. \r\n \n\t\t\t\t\t\t", "date": "2019.08.25", "title": "Здравната каса се ръководи от аматьори"}
{"url": "http://www.bnews.bg/article/263050-skandal_zhiteli_na_selo_atiya_popilyaha_ministar_na_vmro_video", "text": "\n Далаверата на ВМРО по изграждане на сметища за опасни отпадъци започва да ескалира все повече напрежение. След Елин Пелин и Попово срещу поредното депо за опасни отпадъци въстанаха и жителите на черноморското село Атия. Министъра на ВМРО Нено Димов най-после бе принуден да се срещне с жителите, но след пледоария от лъжи вижте какво си предизвика! Интересна подробност е, че сега от ВМРО се крият или като Каракачанов препичат телеса!   \r\n\r\n \r\n\r\n   \r\n \n\t\t\t\t\t\t", "date": "2019.08.25", "title": "Скандал! Жители на село Атия попиляха министър на ВМРО!- видео"}
{"url": "http://www.bnews.bg/article/263045-opasnost_ot_pozhari_v_10_oblasti_dnes", "text": "\n Екстремален индекс за пожароопасност е в сила на места в 10 области на страната за 25 август, сочи справка в сайта на Националния институт по метеорология и хидрология (НИМХ). \r\n\r\n Индексът обхваща територии от областите София, София - град, Враца, Плевен, Велико Търново, Русе, Силистра, Добрич, Варна, Бургас, Ямбол, Сливен, Стара Загора, Хасково, Перник, Пазарджик и Благоевград. \r\n\r\n Екстремалният индекс означава, че са възможни бързо разпространяващи се много силни пожари с въвличане на дървесните корони. \r\n \n\t\t\t\t\t\t", "date": "2019.08.25", "title": "Опасност от пожари в 10 области днес"}
{"url": "http://www.bnews.bg/article/263052-deputat_ot_gerb_zakla_slaviya_sreshtu_ludogorets_obnovena", "text": "\n Реферът депутат от ГЕРБ Стефан Апостолов допусна изключителна грешка в мача между Лудогорец и Славия, който се играе в Разград. Депутатът изгони с директен червен картон вратарят Антониос Стергиакис, който пресече пас към Джоди Лукоки пред наказателното поле на „белите”. Вратарят изби топката с крак, но според Апостолов, той е играл с ръка. На телевизионните повторения обаче ясно се вижда, че играта на Стергиакис е по правилата. Така Славия ще трябва да изиграе цяло второ полувреме с човек по-малко.Всичко това се случи в края на първото полувреме при резултат 0:0 Предстои второто полувреме, което Славия трябва да изиграе с човек по-малко. Съдийските грешки на съдията продължиха и през второто полувреме, като бе отменен редовен гол на Лудогорец. В крайна сметка срещата завърши при равен резултат 0:0. При този резултат Левски стана едноличен водач след седмия кръг с 16 точки, а Лудогорец е втори с 15 точки. \r\n \n\t\t\t\t\t\t", "date": "2019.08.25", "title": "Депутат от ГЕРБ закла Славия срещу Лудогорец!- обновена"}
{"url": "http://www.bnews.bg/article/263047-bomba_pasportnata_mafiya_prodalzhava_da_proizvezhda_balgarski_grazhdani_dokumenti", "text": "\n Паспортната мафия продължава да произвежда \"български граждани\" установи проверка на Би Нюз. В нашумялото вече село на ВМРО както наричат хората благоевградското село Бело Поле според официалната справка на ГРАО жителите му отново са нараснали с няколко стотин души. Припомняме, че разследване на журналиста Димитър Байрактаров установи, че в края на 2018 г. населението на село Бело Поле по справка от ГРАО е 11 300 души като тези данни сочат за уникален демографски бум, който обаче е само на хартия. Според местните жители в селото се е развивала сериозна търговия с българско гражданство, което е продавано за доста сериозна сума в евро. Хората дори разказаха за албански престъпници, които са платили по 50000 евро за паспорт. Всички знаят, че паспортната мафия според запознати се ръководи от ВМРО. Показателно е и досъдебно производство №28 на ГДБОП срещу организирана престъпна група (ОПГ) за търговия с българско гражданство. Наши източници заявиха, че групата е изградена от високопоставени политици от ВМРО. След ареста на Петър Харалампиев този род дейност бе в застой, но след неговото освобождаване всичко отново се е раздвижило. Интересна подробност е, че прокуратурата не даде гласност кой е платил 100-те хиляди лева за гаранцията на Бате Харо, както го наричат във ВМРО и какъв е произхода на тези пари. Преди няколко седмици патриотични представители са обикаляли Сърбия и Македония и са активирали дейността по търговия с българско гражданство, това заявиха българи от западните покрайнини. Справката на ГРАО сочи, че това е вярно, тъй като в село Бело Поле броя на лицата с постоянен адрес се е увеличил с над 250 души само за последните няколко месеца. Припомняме, че няколко хиляди от тези нови \"български граждани\" са регистрирани с адрес: ул. \"Струма\" №2, което е селския трафопост. Прокуратурата обаче е сляпа за фактите! Ето и списъците на ГРАО:  \r\n \n\t\t\t\t\t\t", "date": "2019.08.25", "title": "Бомба! Паспортната мафия продължава да произвежда \"български\" граждани!- документи"}
{"url": "http://www.bnews.bg/article/263038-bon_dzhouvi_sazdade_unikalen_sotsialen_proekt", "text": "\n \r\nПевецът Джон Бон Джови е един от най-популярните музиканти на 80-те. Малцина знаят, че той е активен филантроп и вдъхновител на така необходимия социален проект, известен като Soul Kitchen. \r\nSoul Kitchen е предприятие, основано от фондация „Джон Бон Джоуви“, което се контролира от певеца. Това е ресторант, който предлага меню без разходи. Идеята е, че тези, които имат пари, плащат 20 долара, а тези, които нямат пари, могат да ядат каквото си поискат и след това да работят като доброволци в кухнята или в градините, където се отглеждат много продукти. \r\nСпоред сайта на Soul Kitchen 51% от сервираната храна е дарена, а останалата част е доброволна работа. \r\nБон Джови отвори първата кухня  в региона на Червената банка в Ню Джърси, родния му град. Вторият се намира близо до река Томс, район, засегнат от урагана Санди през 2012 г. Това е благотворителен проект, но това не означава, че ресторантът предлага нискокачествени продукти. \r\nОбядът се състои от мезета, основни ястия и десерти, използващи органични съставки. Има дори вегетарианска / веганска версия. \r\nТам можете да опитате салата с мента, грозде, сирене фета и бадеми, пулпа от портокал под формата на винегрет или свинско с патладжан. Ресторантът сервира повече от 104 000 ястия годишно. \r\n  \r\n \n\t\t\t\t\t\t", "date": "2019.08.25", "title": "Бон Джоуви създаде уникален социален проект!"}
{"url": "http://www.bnews.bg/article/263037-amazonka_gori_tseliyat_svyat_izgarya", "text": "\n \r\nСлед пожарът в сибирските гори, който все още не е потушен, светът обърна поглед към едно друго бедствие с рекордни размери - огнената стихия в тропическата гора на Амазонка, която продължава вече повече от седмица. \r\nАмазонската джунгла, наричана още Амазония, е най-голямата екваториална гора в света с площ над пет милиона и половина квадратни километра. \r\nПопада в териториите на осем държави и има най-голямото биоразнообразие на планетата - над три милиона вид растения и животни. \r\nВъпреки че в нея тече една от най-дългите и пълноводни реки в света - Амазонка, пожарите продължават да се разпростират, като на всяка минута се запалва нова площ, колкото един футболен стадион. \r\nТе са най-вече в частта, намираща се в Бразилия, като половината от територията на страната е покрита от гъст дим. Но мащабът на пожарите е толкова голям, че се вижда ясно дори от Космоса. \r\nТова научихме от последните сателитни снимки, разпространени от НАСА. Те дават различна перспектива на природното бедствие, което отново засяга всички нас. \r\nАмазонската джунгла произвежда 20% от кислорода за цялата планета, както и един от основните абсорбатори на въглероден диоксид. Процесът на фотосинтеза е много важен за климата на земята, а всички тези дървета в Амазония редуцират парниковите газове, които отиват в атмосферата. \r\nСамите пожари също отделят огромно количество въглероден диоксид - няколко милиона тона. Тропическата гора в Амазонка често се нарича и \"зеления океан\", защото изпаренията от растенията увеличават влажността на въздуха, пише Forbes. \r\nБиоразнообразието в джунглата също е сред основните потърпевши от огромните пожари. Растения и животни умират, без да може да се направи нещо по въпроса. А учените са нам мнение, че е изследван едва 1% от всички цъфтящи растения за техния лечебен ефект. Губи планетата, губим и ние... \r\n  \r\n \n\t\t\t\t\t\t", "date": "2019.08.25", "title": "Амазонка гори, целият свят изгаря... "}
{"url": "http://www.bnews.bg/article/263036-kak_ni_lazhat_za_radiatsiyata_ot_gsm_te_komisiyata_testva_samo_1_telefon_ot_model_i_to_predostaven_i_ot_proizvoditelya", "text": "\n \r\nМнозина по света все още активно дебатират дали 5G честотите ще представляват риск за здравето на потребителите, но се оказва, че повечето от нас вече са в досег с вредни радиочестоти. \r\nКолеги от американския ежедневник Chicago Tribune наскоро са се заели да тестват радиоактивността на някои от най-популярните смартфони на пазара, а резултатите им са меко казано смущаващи. \r\nСред тестваните устройства са iPhone 7, iPhone 8/8 Plus, Samsung Galaxy S8, Galaxy S9, Moto G6 Play, Moto E5 Play и няколко други модели. \r\nРадиоактивността е измерена от разстояния, вариращи от 2 милиметра до 25 милиметра, които рефлектират близостта, в която държим телефоните си при нормална употреба. \r\nОказва се, че почти всички тествани модели излъчват радиоактивни вълни, далеч надминаващи стандартите за безопасност, наложени от Федералната комисия по комуникациите в САЩ. \r\nНивата на лъчение, идващи от iPhone 7 при разстояние от 2 милиметра и 5 милиметра, са били два пъти по-високи от нормите за безопасност. Резултатите са същите при iPhone 8 Plus. \r\nНай-притеснителни обаче са резултатите при Samsung Galaxy S8, който излъчва пет пъти повече радиация oт допустимото при разстояние от 2 милиметра. \r\nИ от Samsung, и от Apple, коментират разкритията, позовавайки се на факта, че въпросните модели са минали през тестовия процес на Федералната комисия по комуникациите и твърдят, че тестовете на Chicago Tribune не са акуратни. \r\nВажно е да отбележим, че Комисията тества само по една бройка от даден модел, преди да потвърди, че дадена линия телефони не носи рискове за здравето на потребителите. \r\n  \r\n \n\t\t\t\t\t\t", "date": "2019.08.25", "title": "Как ни лъжат за радиацията от GSM-те: Комисията тества само 1 телефон от модел, и то предоставен и от производителя..."}
{"url": "http://www.bnews.bg/article/263046-potres_sled_zatvora_anita_meyzer_se_krie_pri_lyubovnik", "text": "\n Cкaндaлнaтa Aнитa Мeйзeр, кoятo бe ocъдeнa зa убийcтвoтo нa мъжa cи Никoлaй Димoв, ce криe при cвoй любoвник, твърди aнoнимeн изтoчник нa \"Гaлeрия\". \r\n\r\n Пo думитe му Мeйзeр ce нaмирa в плoвдивcкo ceлo и рeдoвнo e зacичaнa в кoмпaниятa нa нeизвecтeн мъж. \r\n\r\n Припомняме, че цицорестата вaрнeнкa излeзe прeди някoлкo мeceцa oт Cливeнcкия зaтвoр, къдeтo лeжa зa нeпрeдумишлeнo убийcтвo. \r\n\r\n Мeйзeр удуши Димoв cъc cвинcки oпaшки, кaтo пo думитe ѝ тoй caм я пoмoлил дa гo вържe кaтo вид любoвнa игрa. Мъжът ѝ трябвaлo дa ги cкъca c муcкулитe cи, нo в oпитa cи издъхнaл. \r\n\r\n Въпрeки мoлбитe и oбяcнeниятa нa Aнитa, чe нe e иcкaлa дa убиe Димoв, близкитe му нacтoявaт зa 100 000 лeвa кръвнинa. \r\n\r\n Мoжe би пo тaзи причинa вeднaгa cлeд кaтo бe пуcнaтa нa cвoбoдa, Aнитa ce пoкри. Кoй e тaйнcтвeният мъж, при кoгoтo ce пoдвизaвa обаче, зaceгa нe e яcнo. \r\n\r\n \"Пoчивaй в мир, любoв мoя, a нa мeн Бoг дa ми e нa пoмoщ! Убeдeнa cъм, чe виждaш кaквo ce cлучвa c мeн нa зeмятa... „Дявoлът” e пo пeтитe ми\", нaпиca тeзи дни Мeйзeр oт coциaлнитe мрeжи. Cпoрeд зaпoзнaти Aнитa визирa рoднинитe нa Димoв, кoитo я търcят зaрaди oбeзщeтeниeтo. \r\n\r\n Припoмнямe, чe Aнитa cтaнa cкaндaлнo извecтнa мнoгo прeди cмърттa нa cъпругa cи. Прeз 2014 г. тя cпeчeли кoнкурca \"Миcиc Бългaрия\" и ни прeдcтaви нa \"Миc Cвят\", кoeтo прeдизвикa вълнa oт нeдoвoлcтвo и пoдигрaвки зaрaди външния ѝ вид. \r\n \n\t\t\t\t\t\t", "date": "2019.08.25", "title": "ПОТРЕС! След затвора Анита Мейзер се крие при любовник!"}
{"url": "http://www.bnews.bg/article/263051-barekov_s_razbivasht_komentar_za_grabezha_na_balgarskoto_zlato", "text": "\n Идва фирмата “Дънди Прешъс - Крокодила” от Австралия или кой знае откъде или някой бивш номенклатурчик като Тако, Вуте или Свако, взима рудника за златото без пари, експлоатира го 8-10 години и вади ценни метали за няколко милиарда. На държавата дава 0,01 % от заграбените богатства и щедри рушвети под масата за политиците, а на работниците в рудника по 1000 евро заплата. Аборигенските медии заедно с платени аборигени като Каролев цвилят и хвалят политиците и техните инвеститори. Всички са доволни, докато след десетина години златото се изнесе до шушка с кораби надалеч в чужбина, рудникът остане като празна яма, всички работници - безработни на борсата, селището до рудника напълно опустошено от екологичната и социалната катастрофа и обречено на 100% вечна безработица, водата отровена форевър, онкологичните заболявания скочили до небето, олигарсите са хванали самолета без да се сбогуват. Това не може да се нарече инвестиция, това е грабеж от недрата на една аборигенска държава с аборигенски политици и аборигени, които ги избират. Жалко, че обиждам аборигените, защото при тях номерата на Дънди не минават. \r\n\r\n \r\n\r\n   \r\n \n\t\t\t\t\t\t", "date": "2019.08.25", "title": "Бареков с разбиващ коментар за грабежа на българското злато!"}
{"url": "http://www.bnews.bg/article/263039-chestito_hlyabat_shte_poskapne_zaradi_tsenata_na_toka_i_predstoyashtoto_plashtane_na_tol_taksite", "text": "\n Хлябът ще поскъпне заради цената на тока и предстоящото плащане на ТОЛ таксите. \r\n\r\n В анализа си БНБ очаква 2,6% инфлация в края на 2019 г. заради международните цени на петрола и на храните в евро. Данните показват още, че заради по-слабата очаквана реколта хлябът ще поскъпне. \r\n\r\n Поскъпване на храните и горивата прогнозира Българската народна банка /БНБ/. В анализа си БНБ очаква 2,6% инфлация в края на 2019 г. заради международните цени на петрола и на храните в евро. Данните показват още, че заради по-слабата очаквана реколта хлябът ще поскъпне. Според хлебопроизводителите обаче, повишените цени няма да са заради реколтата, а заради цената на тока и предстоящото плащане на ТОЛ таксите, отбелязва Нова телевизия. \r\n \n\t\t\t\t\t\t", "date": "2019.08.25", "title": "ЧЕСТИТО! Хлябът ще поскъпне заради цената на тока и предстоящото плащане на ТОЛ таксите"}
{"url": "http://www.bnews.bg/article/263043-politsiyata_na_krak_zaradi_byagstvo_na_dvama_ot_zatvora_v_stara_zagora", "text": "\n Двама затворници са избягали от затворническо общежитие от открит тип към затвора в Стара Загора, съобщават от Министерството на правосъдието. \r\n\r\n Около 15.45 часа вчера служителите от надзорно-охранителния състав са установили, че лишените от свобода са успели да избягат, преодолявайки охранително съоръжение. \r\n\r\n Незабавно е била обявена тревога, а бегълците от закона са обявени за общонационално издирване. \r\n\r\n Министърът на правосъдието Данаил Кирилов разпореди спешна проверка за изясняване на обстоятелствата около случая. \r\n\r\n По информация на БГНЕС бегълците са двама молдовски граждани. \r\n \n\t\t\t\t\t\t", "date": "2019.08.25", "title": "Полицията на крак заради бягство на двама от затвора в Стара Загора\r\n"}
{"url": "http://www.bnews.bg/article/263042-kola_se_zabi_v_elektricheski_stalb_i_ostavi_stotitsi_bez_tok", "text": "\n Стотици домакинства на град Крън край Казанлък останаха без ток в продължение на часове, след като автомобил се удари в електрически стълб, предаде bTV. \r\n\r\n Инцидентът е станал около 5.00 часа тази сутрин. Все още не е ясно защо колата е излязла от пътя и се е забила в стълба. \r\n\r\n Шофьорът е транспортиран за лечение в спешния център в Казанлък. Той е без опасност за живота. \r\n\r\n От енергоразпределителното дружество незабавно започнаха работа по възстановяването на електрозахранването в района. \r\n \n\t\t\t\t\t\t", "date": "2019.08.25", "title": "Кола се заби в електрически стълб и остави стотици без ток\r\n"}
{"url": "http://www.bnews.bg/article/263040-slancheva_nedelya_no_samo_do_obyad", "text": "\n Днес ще е слънчево, около и след пладне - горещо. В следобедните часове, главно над планинските райони ще има временни увеличения на облачността, но без съществени валежи. Ще продължи да духа слаб, в Дунавската равнина и Източна България - умерен вятър от изток - североизток. Преобладаващите максимални температури ще останат между 32 и 37 градуса. \r\n\r\n Атмосферното налягане е и ще се задържи малко по-високо от средното за август. \r\n\r\n Над Черноморието ще бъде слънчево. Ще духа умерен североизточен вятър. Максимални температури на въздуха: 28-32 градуса. Температурата на морската вода е 26-27 градуса. Вълнението на морето ще е 2-3 бала. \r\n\r\n Над планините ще бъде предимно слънчево. В следобедните часове ще има временни увеличения на облачността, но само на отделни места ще превали и прегърми. Ще духа слаб до умерен североизточен вятър. Максимална температура на височина 1200 метра около 24 гр., на 2000 метра - около 16 градуса. \r\n\r\n В началото на следващата седмица времето ще се задържи без съществена промяна - предимно слънчево, около и след пладне в низините - горещо. Максималните температури ще са над 30, на места ще достигат 35-37 градуса. Ще духа слаб, в Северна и Източна България умерен вятър от изток-североизток. \r\n\r\n В следобедните часове ще има временни увеличения на облачността, но само на отделни места в планините и планинските райони в понеделник са възможни незначителни краткотрайни превалявания. \r\n \n\t\t\t\t\t\t", "date": "2019.08.25", "title": "Слънчева неделя, но само до обяд"}
{"url": "http://www.bnews.bg/article/263041-sekreten_razgovor_vav_firmata_obvinyaema_za_nap_pich_tova_sa_chengeta_ako_se_chudish_ne_se_razbira", "text": "\n \r\n\r\n Ето разговорът между Георги Янков и негови служители, за който се твърди, че разкрива, че деянието е направено умишлено и че вече са изплашени: \r\n\r\n В съдържанието на файл с име CH09_2019-07-16_125921_2019-07-16_140000_ID0553.DAV от камера No 9, заснемаща тераса в офиса е установен видеоматериал, в който Георги Янков (управител на ТАД Груп) и З.М. (служител в ТАД Груп) разговарят малко след ареста на Кристиян Бойков на работното му място. Разговорът започва на 16.07.2019г. в 13:05 часа. \r\n\r\n  имаш ли достъп до телеграма? (приложение за криптирана чат комуникация)  : аа Георги Янков:до телеграма му имаш ли достъп   неговия ли не.  : … не се разбира …заключен компютъра … не се разбира …  ама неговия неговия телеграм неговият телеграм е неговия телеграм с такова с пин код и парола не може никой да му влезе ма не то никой не може да ми го отвори   той снощи поне си изтри всички чатове с мен   да той ми каза ма ние не сме си писали … не се разбира …не мога да повярвам как са стигнали до него честно ти казвам  : пич … не се разбира …тва са ченгета ако се чудиш как ще те отърват от бизнеса ей тва е начина ей тва е … не се разбира …  аз съм сигурен че няма да има доказателства че е той.   ти сещаш ли се това ако … не се разбира …ако се разсмърди не знам дано да не е … не се разбира …  не не направо Георги Янков: отваряме сделки   аз щеше да ти казвам аз си помислих че е няква шега разбираш ли   Д.ми вика ела тука искат да поговорят за тоя случай аз си мисля че тука нещо там оня аз викам … не се разбира …нали тя пишеше едни мазни писма на Я. К.викам явно нещо си гукат   ама и аз тва щеше … не се разбира …  тоя ……………..му удари белезниците  да все едно ще тръгне да бега глупости Георги Янков:те от компютъра му нищо не могат да гледат нали така в смисъл аз не знам дали в … не се разбира …могат да те накарат да си вкараш   по принцип не Георги Янков: да се декриптираш съдържанието … не се разбира …Георги Янков: … не се разбира …изобщо не знам за какво е снимал ааа между другото чакай да си изтрияизтрий го … не се разбира …за тва дето ти бях писал вчера не знам дали … не се разбира …майтап майтап … не се разбира …там оня … не се разбира …там оня въпросник от банката разбираш ли  ааааама то тва беше многооо ае ще го изтрия (и двамата си изваждат телефоните)Георги Янков: имаш ли още от … не се разбира …имаш ли нещо от банката   да имам … не се разбира …трябва ги махна ……. кога да ги махнеш а   мм не знам … не се разбира …от моя компютър нищо не могат да вземат защото при мене … не се разбира …  моя е криптиран ама ако се отключи могат   при мене е криптиран дял в криптирания дял тоест хиден … не се разбира …  не аааа имам в предвид че на мен също не могат да ми вземат ама ако ме накарат да го отключа  … не се разбира … само че аз като ги свалях файловете първо не бяха на криптирания ми дял може ли да е останала някаква следа … не се разбира …   ще видим криптирания дял … не се разбира …   нали като ги даунлодвах си ги даунлоднах на некриптирания след туй ги копирах на SSD-то (вид твърд диск) … не се разбира … компютрите щели да извършват процесуално следствени действия в офиса З. М.: аз мисля да ходя да си изтрия това от банката дали ще е нахално сега да го … не се разбира … Георги Янков: не, отивай … не се разбира …(З. М. влиза в офиса като след няколко минути се връща отново на терасата) Георги Янков: но тва между другото и да има нещо на компютъра ти … не се разбира … защото в рамките на теста каквато и информация да сме добили ние сме длъжни да я изтрием след края на теста  да аз … не се разбира …   … не се разбира …тука друга опасност сега ако тръгнат да взимат компютри че имаме данни на клиенти по тях  а аз нямам много конфидент в смисъл само банката дето правих нямам нещо конфиденциално поне на моя де всичко съм … не се разбира …(на терасата излиза А.П., служителв ТАД груп) … не се разбира … : какво става … не се разбира …  нищо няма никой чакат (Георги Янков влиза в офиса) А.П.: кво вика … не се разбира …  нищо загинали сме … не се разбира …   е да :ако ни разберат направо оставаме без работа да  :Иван къде е  .:не знам още го няма. (разговорът приключва в 13:10 часа). \r\n\r\n   \r\n \n\t\t\t\t\t\t", "date": "2019.08.25", "title": "Секретен разговор във фирмата, обвиняема за НАП – „Пич, това са ченгета, ако се чудиш…. не се разбира“"}
