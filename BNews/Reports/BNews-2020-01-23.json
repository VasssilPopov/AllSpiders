{"url": "http://www.bnews.bg/article/265450-314_sa_sluchaite_po_sveta_na_zarazeni_s_noviya_koronavirus", "text": "\n От Министерството на външните работи (МВнР) отправят препоръки към пътуващите зад граница във връзка с разпространението на новия коронавирус \r\nот Китай. \r\n\r\n От външното министерство препоръчват  на българските граждани, които пътуват или пребивават зад граница (особено в рисковите дестинации), да спазват следните предпазни мерки: \r\n\r\n - избягване на близък контакт с хора, страдащи от остри респираторни инфекции; \r\n\r\n -  често миене на ръцете, особено след директен контакт с болни хора или тяхната среда; \r\n\r\n - избягване на близък контакт със селскостопански или диви животни; \r\n\r\n - пътуващите със симптоми на остра респираторна инфекция трябва да практикуват етикет за кашлица (да поддържат дистанция, да покриват кашлица и кихане с тъкани или дрехи за еднократна употреба и да мият ръцете си).  \r\n\r\n 314 са потвърдените случаи на заразени с новия коронавирус (2019-nCoV) в световен мащаб, сочат официални данни на Световната здравна организация. От тях 309 са в Китай, 2  - в Тайланд, 1 - в Япония и 1 - в Република Корея. \r\n\r\n 270 от случаите в Китай са регистрирани в град Ухан, провинция Хубей, откъдето се счита, че е започнала епидемията. 51 заразените там са тежко болни, а двама са в критично състояние. В град Ухан се съобщава за 6 смъртни случая.  \r\n\r\n С цел ограничаване на разпространението на епидемията, местните власти са забранили влизането и излизането от китайския град Ухан, смятан за огнище на заразата, включително и за чуждестранни граждани. Затворени са летищата, а градския транспорт не функционира. \r\n\r\n На международното летище в Пекин няма въведени специални мерки, но се препоръчва пътуващите да следят официалната страница на летището за актуална информация. \r\n\r\n На този етап СЗО не препоръчва ограничаване на пътуването или търговията.  \r\n\r\n В случай на симптоми, подсказващи за респираторни заболявания преди, по време или след пътуване, от външното министерство съветват да се потърси медицинска помощ.  \r\n\r\n При необходимост от съдействие, българските граждани могат да се свържат с посолствата на Република България в региона на следните телефони: \r\n\r\n -  Пекин, Китай, на тел.: +86 10 6532 1946 и в извънработно време на тел.: +86 10 6532 1916; \r\n\r\n -  Джакарта, Индонезия, по всяко време на денонощието на следния телефон: +62 81296000691; \r\n\r\n -   Токио, Япония, на тел.: +81 3 3465 1021 и в извънработно време на тел.: + 81 80 7966 5608; \r\n\r\n -   Сеул, Корея, на тел.: +82 2 794 8625; +82 2 794 8626 и на дежурен телефон в извънработно време: + 82 10 3549 8625; \r\n \n\t\t\t\t\t\t", "date": "2020.01.23", "title": "314 са случаите по света на заразени с новия коронавирус"}
{"url": "http://www.bnews.bg/article/265452-chastnite_bolnitsi_iskat_promyana_na_modela_na_dogovaryane_i_zaplashtane", "text": "\n НЗОК да договаря с производителите цената на лекарствата и да заплаща директно на тях. Това се посочва в позиция на Националното сдружение на частните болници, внесена вече в министерствата на здравеопазването и на финансите, както и в Народното събрание. \r\n\r\n Становището на сдружението е в резултат на информация от управителя на НЗОК, че частните болници купуват лекарства на до 7 пъти по-високи цени в сравнение с държавните и общинските болници, както и намерението за законова промяна. \r\n\r\n Ако законовата промяна стане факт, частните болници ще трябва да правят обществени поръчки за лекарства. \r\n\r\n Предложението от частните болници би довело до цена на лекарствата, еднаква за всички, а НЗОК, като единствен купувач, ще може да договори най-ниските възможни цени, посочват от сдружението. Ако се приеме този подход, няма да се налага да се нарушава Европейското право, с всичките неблагоприятни последици от това, се допълва в позицията на сдружението. \r\n \n\t\t\t\t\t\t", "date": "2020.01.23", "title": "Частните болници искат промяна на модела на договаряне и заплащане "}
{"url": "http://www.bnews.bg/article/265449-rumen_radev_balgariya_ne_dopusna_nito_edin_evrein_da_bade_izpraten_v_lagerite_na_smartta", "text": "\n България не допусна нито един български евреин да бъде изпратен в лагерите на смъртта. Това заяви президентът Румен Радев по време на Петия международен форум за възпоменание на Холокоста в Израел. \r\n\r\n По думите на държавния глава събитието събира лидери от цял свят, за да ни припомни един от най-мрачните и срамни периоди в човешката история и да ни предупреди никога повече да не го допускаме. \r\n\r\n Тази година в мемориалния комплекс „Яд Вашем“ в Израел бяха отбелязани 75 години от освобождаването на Освиенцим и Деня за възпоменание на Холокоста. Във възпоменателното събитие участват 47 държавни и правителствени ръководители от цял свят. \r\n\r\n „България е тук с високо вдигнато чело, защото не допусна нито един български евреин да бъде изпратен в лагерите на смъртта и можем само да се гордеем с този подвиг на българския народ, който тук се цени изключително високо“, посочи държавният глава. Президентът призова за обединение на усилията в борбата срещу антисемитизма, ксенофобията и омразата. \r\n\r\n В Тел Авив Румен Радев ще се срещне с представители на българската общност и ще присъства на премиерната прожекция на израелско-българския документален филм „Следващото поколение“ на българския режисьор Димитър Гочев. \r\n \n\t\t\t\t\t\t", "date": "2020.01.23", "title": "Румен Радев: България не допусна нито един евреин да бъде изпратен в лагерите на смъртта"}
{"url": "http://www.bnews.bg/article/265447-sos_v_ochakvane_da_glasuva_pravitelstveniya_plan_za_vodnata_kriza", "text": "\n Правителството ще изпрати в спешен порядък искането си ВиК инфраструктурата на София да бъде ползвана за отвеждане на вода до Перник. Това обяви преди минути министърът на икономиката Емил Караниколов, след като по-рано стана ясно, че такова предложение в столичната община още не е постъпило.  \r\n\r\n Тъй като до този момент искане за ползване на софийската водопреносна мрежа към Перник все още не е постъпило в СОС, евентуално извънредно заседание за гласуването на такова, би се състояло другата седмица, научи bTV от свои източници в общината. \r\n\r\n Това е задължително, тъй като Столичният общински съвет трябва да даде „зелена светлина“ за плана на правителството да се използва столичната водопреносна мрежа до Мало Бучино, а оттам да се изгради тръба към Перник. \r\n\r\n „Днес има заседание на Министерски съвет, който ще вземе решение. Очакваме да ни предоставят  материалите, може би днес следобед или утре. След това вече ще се разглеждат от общинския съвет“, заяви председателят на СОС Елен Герджиков. \r\n\r\n Калоян Паргов от БСП пък призова всички документи да бъдат предоставени поне два дни по-рано, за да могат съветниците да се запознаят с тях и да гласуват информирано. \r\n\r\n „Не можем да взимаме голословни решения“, заяви Методи Лалов от „Демократична България“, но допълни, че са в очакване, тъй като „след това ще бъде прехвърлена върху нас отговорността за каквото и да били решение“. \r\n\r\n „Ние сме в очакване на това решение, то ще бъде внесено като доклад. Ние имаме нормативни изисквания за свикването на такава извънредна сесия, то е три дни“, каза Николай Стойнев от ГЕРБ. \r\n\r\n Жизненоважно е за града бързи решения на Министерски съвет и след това  бързо последващо гласуване на СОС, тъй като това е единственият спасителeн вариант за Перник, заяви пред bTV кметът на миньорския град Станислав Владимиров. \r\n \n\t\t\t\t\t\t", "date": "2020.01.23", "title": "СОС в очакване да гласува правителствения план за водната криза"}
{"url": "http://www.bnews.bg/article/265448-tezhka_katastrofa_sas_zaginal_na_stolichno_krastovishte", "text": "\n Смъртен случай при тежка катастрофа в столицата. Около обяд на кръстовището между булевардите „Сливница“ и „Опълченска“ са се ударили два автомобила. \r\n\r\n Снимки от произшествието са качени във ФБ групата „Забелязано в София“. Очевидци споделят, че има един загинал и един пострадал при ПТП-то. \r\n\r\n На място има екипи на полицията и Спешна помощ. Изясняват се причините за инцидента. \r\n \n\t\t\t\t\t\t", "date": "2020.01.23", "title": "Тежка катастрофа със загинал на столично кръстовище"}
{"url": "http://www.bnews.bg/article/265439-ochakvat_se_rezultatite_ot_analiza_na_opasnite_veshtestva_vav_vratsa", "text": "\n Днес се очакват резултатите от анализа на опасните вещества, намерени в изоставена сграда във Враца. \r\n \r\nДесетки сандъци с химикали и червен живак откриха ДАНС и екоинспектори в бившия военен завод „Гаврил Генов“. \r\n\r\n Проверката е направена по сигнал. Смята се, че намерените вещества са от времето на социализма, тъй като по сандъците е изписано 1985-88 година. \r\n\r\n Очаква се след анализа веществата да бъдат транспортирани на безопасно място. \r\n\r\n Пръв химикалите открива Георги Караиванов от РИОСВ-Враца. Установява сандъци с живачен оксид и калиев перхлорат. Веднага информира органите на реда. \r\n\r\n За \"Тази сутрин\" Караиванов обясни, че живачният оксид е силно токсичен и отровен. По думите му една от употребите му е за направата на експлозиви. \r\n\r\n Той коментира, че предприятието е със свободен достъп и не се използва от години. Отпред имало само автомивка и кафене. \r\n\r\n Експертът от Регионалната инспекция подчерта, че оторизирана фирма ще направи опис на веществата по вид, количество и срок на годност. \r\n\r\n Описът ще започне възможно най-скоро, допълни Караиванов. \r\n \n\t\t\t\t\t\t", "date": "2020.01.23", "title": "Очакват се резултатите от анализа на опасните вещества във Враца"}
{"url": "http://www.bnews.bg/article/265454-vodoprovodat_na_svishtov_se_okaza_s_trabi_za_polivni_sistemi", "text": "\n Полиетиленовият водопровод, доставящ питейната вода за 25 хиляди жители на Свищов и в селата Вардим и Царевец, е изграден от тръби за поливни системи, а не за водоснабдителни нужди, съобщава БНР, позовавайки се на данни на кмета на Свищов Генчо Генчев. \r\n\r\n Общината е наела хидроексперти, които да установят на какво се дължат 70-те аварии по новия водопровод в последните седем години. \r\n\r\n Оказа се, че това са полиетиленови турски тръби, които се използват за поливане на земеделски земи, обясни Генчев. По негови думи изпитанията са показали, че полиетиленовият водопровод аварира при налягане на водата от четири атмосфери, при положение че трябва да издържа на двойно по-голямо налягане. \r\n\r\n Проблем има и с високото съдържание на манган в питейната вода, която не минава през пречиствателна станция. \r\n\r\n Кметът заяви, че възлагат надежди на новия ВиК холдинг за изграждане на обезманганителна станция, която струва близо 8 млн. лева. Той увери, че въпреки завишените мина свищовската вода е годна за пиене. \r\n\r\n От Регионалната здравна инспекция във Велико Търново съобщиха, че не са открили превишено съдържание на манган в градската водопреносна мрежа на Свищов и че няма здравен риск за хората. Те потвърдиха думите на кмета, че водата е годна за пиене. \r\n \n\t\t\t\t\t\t", "date": "2020.01.23", "title": "Водопроводът на Свищов се оказа с тръби за поливни системи"}
{"url": "http://www.bnews.bg/article/265457-vizhte_kakvi_dalaveri_sa_pravili_patriotarite_i_kak_sa_oshtetyavali_darzhavata_video", "text": "\n Вижте какви далавери са правили патриотарите и как са ощетявали държавата! \r\n\r\n \r\n\r\n   \r\n \n\t\t\t\t\t\t", "date": "2020.01.23", "title": "Вижте какви далавери са правили патриотарите и как са ощетявали държавата!- видео "}
{"url": "http://www.bnews.bg/article/265451-pozhar_bushuva_v_zashtitenata_mestnost_durankulashko_ezero", "text": "\n Пожар бушува в защитената местност Дуранкулашко езеро, съобщават от Българското дружество за защита на птиците. \r\n\r\n Огънят е обхванал най-северната част на езерото – Орлово блато, която се намира в близост до къмпинг „Космос“. \r\n\r\n Дуранкулашкото езеро е сред най-значимите и най-добре запазените крайбрежни влажни зони в България, с международно значение за опазването на повече от 260 вида редки и застрашени от изчезване растения и животни.  \r\n\r\n Защитената зона е важна спирка по миграционния път на прелетните птици на юг. \r\n\r\n Това е втори пожар в защитена местност тази седмица, след като в сряда вечерта пламъци обхванаха Драгоманското блато. Огънят унищожи огромна част от местността и бе потушен трудно заради теренът, който възпрепятстваше навлизането на огнеборци и техника. спред кмета на Драгоман и местните жители пожарът е бил предиивкан умишлено. \r\n \n\t\t\t\t\t\t", "date": "2020.01.23", "title": "Пожар бушува в защитената местност Дуранкулашко езеро"}
{"url": "http://www.bnews.bg/article/265438-gripat_prodalzhava_da_nastapva", "text": "\n Грипът продължава да настъпва. Пред епидемия са областите Кюстендил, Пловдив, Сливен, Хасково и Бургас. \r\n\r\n Извънредни мерки през последните 2 дни бяха въведени вече в цялата област Монтана, както и в Дупница, Сапарева баня, Сопот, Карлово, Куклен, Карнобат, Сунгурларе, Царево, Ситово и едно училище в Габрово. \r\n\r\n В принудителна ваканция са общо над 100 училища. Според здравните експерти тази зима ни атакуват 4 грипни щама. До 50% от изследваните проби в София показват наличието на два от тях. \r\n \n\t\t\t\t\t\t", "date": "2020.01.23", "title": "Грипът продължава да настъпва"}
{"url": "http://www.bnews.bg/article/265455-obviniha_trima_rusnatsi_za_opita_za_otravyane_na_gebrev", "text": "\n Софийска градска прокуратура повдигна обвинение на трима руснаци за отравянето на Емилиян Гебрев, сина му Христо Гебрев и още един човек. На руските граждани са повдигнати обвинения за опит за предумишлено убийство.  \r\n \r\nРуснаците са обвинени за това, че в периода от 28.04.2015 г. до 04.05.2015 г. в гр. София, като съизвършители са направили опит умишлено да умъртвят пострадалите лица по начин и със средства, опасни за живота на мнозина, като деянието е извършено чрез интоксикация с неидентифицирано вещество с фосфороорганичен характер / ФОС /, съобщават от прокуратурата.   \r\n \r\nОт обвинението вече са издали Европейски заповеди за арест за всяко едно от обвиняемите лица, както и молби за международно издирване с цел арест и последваща екстрадиция. Лицата са обявени в Шенгенската информационна система и в МОКП-ИНТЕРПОЛ – с червена бюлетина. \r\n \n\t\t\t\t\t\t", "date": "2020.01.23", "title": "Обвиниха трима руснаци за опита за отравяне на Гебрев"}
{"url": "http://www.bnews.bg/article/265442-ekskluzivno_sotir_tsatsarov_progovori_za_rabotata_si_kato_shef_na_kpkonpi_napravi_shokirashti_razkritiya", "text": "\n Шефът на Антикорупционната комисия Сотир Цацаров направи първи разкрития за работата си в КПКОНПИ, след като пое поста, пред камерата на ПИК TV.  \r\n\r\n Цацаров разкри ексклузивни подробности за внесения от КПКОНПИ иск за отнемане на имущество за 380 милиона лева на арестуваните Ветко и Маринела Арабаджиевии на сина им, хванатите в конфликт на интереси в Благоевград, Варна, както и в НСО, чиито шеф е облагодетелствал с постове жената, с която съжителства, и бившата си секретарка, и харизаната лека кола от БНР на СЕМ, с която бившият шеф на БНР Александър Велев си е осигурявал подкрепа от експредседателката в надзорния орган Мария Стефанова, а сега се ползва от Бетина Жотева по собствените й признания. \r\n\r\n \"Искът е само срещу Ветко и Маринела Арабаджиеви. Искът ще бъде предявен днес или утре. Той е предявен благодарение на работата на прокуратурата. Има и още една продпоставка - усилената работа на колегите от комисията\", каза Цацаров.  \r\n\r\n \"Ние предявяваме иска, за да издържи в съда. Оттова, което съм видял като работа, имуществото е издирено и оценено, но решението е на съда\", допълни той. \r\n\r\n \"Не сме установили конфликт на интереси. Започнали сме производство. То започва с решение на комисията. Следа като читател информационното съдържание на сайта ви. Това за НСО е по медиен сигнал и медийна публикация. След вземането на решението ни разполагаме с два месеца и в резултат и на изслушването на лицето, срещу което е образувано производството, дали има конфликт на интереси или няма конфликт на интереси\", заяви Цацаров по повод на сигнала на ПИК за конфликт на интереси в НСО.  \r\n\r\n \"Комисията е колективен орган, тя работи по сигнал. Сигналът е конкретен и от друг участник в процедурата, че бивш директор на радиото, е предоставил автомобил за ползване\", каза бившият главен прокурор по скандала с предоставена от Александър Велев кола за ползване от СЕМ. \r\n\r\n \"Това, което мога да кажа е, че комисията се занимава с разкриването на корупция, членовете на СЕМ са включени в тези лица. Не ме карайте да ви давам съвети. Количеството сигнали, което постъпва на ден, са страшно много - между 15-17 сигнала. Започват все повече да преобладават сигналите за конфликт на интереси. Едно от производствата, беше със сигнал, свързан с това, че общински съветници, са членове на спортни клубове и гласували общински средства към тези спортни клубове\", разясни той. \r\n\r\n И напомни, че започването на производството не значи, че започнало разследване. \r\n\r\n \"В този период комисията е работила трудно. Не може да не отчетем, че всичко, което се е случило, рефлектирало върху тяхната работа позитивно. Не мисля, че ги е изплашило, те не са хора, които лесно се плашат. Комисията е била поставена в едно управленско безвремие\", изтъкна Цацаров. \r\n\r\n \"Малко или много това е белег за морала на атакуващия. Той разполага с много възможности, но му липсва моралът. Това не го казвам позовавайки се на някакъв личен опит, но всеки, който заема подобна длъжност, трябва да е готов за такива атаки. Когато изготвях и представях концепцията в нея посочих, че трябва да бъде похвалено това, което е направено до момента. Според мен, нетрябва да има съзнанието, че историята започва от него. Винаги има хора, които са правили нещо преди тебе. Идеята, че всичко започва от теб, е луда и изкривява. Това, което е направил Пламен Георгиев, трябва да бъде оценено подобаващо\". \r\n\r\n \"Оставих подредена прокуратура. Не мисля, че имам право да давам оценки за себе си. За работата трябва да мине доста време, за дас е даде една или друга оценка. Никога човек не трябва да си мисли, че всичко започва с теб. Аз съм с ясното съзнание, че тук преди мен, е работил човек, който не е бездействал\". \r\n\r\n \"Това беше професионален кандидат, първият, който произхожда от средите на прокуратурата. Тази прокуратура е преживяла адвокат, професор, доцент и съдия, време е да преживее и прокурор. По отношение на кореспонденция имам коректни и добри отношения с Иван Гешев. Не можем да говорим за отношения различни от предписаните в закона. Всичко друго руши държавността. Нито аз, нито Гешев сме такива и поддаде на лични емоции и приказки на този или онзи, какъв ще е резултатът? Това, което е важно, е да запазим коректните отношения и институциите да работят в закон, не да се конкурират\", сподели повече за отнешението между него и Иван Гешев. \r\n\r\n \"Според мен това, което, то не е нормално, но нормалната реакция на засегнатите хора, е предвидима. Да кажем, че хората нямат право да протестират, е абсурд. Но протестите стигнаха да коленичат пред една фигура, която те бяха охулили и принизили, те коленичиха там. Да коленичиш там, за да не бъде назначен избран главен прокурор, е абсурд. Но това е българската действителност. По отношения на конкретния адвокат - аз съм имал време да работя в Пловдив, когато въпросният адвокат Велислав Величков, беше студент по право. Помня много добре степента на правните му познания\", заяви Сотир Цацаров за протестърите, които скачаха и коленичиха пред Румен Радев само и само да не издаде указ за назначаването на Иван Гешев за главен прокурор. \r\n\r\n \"Нека дам един пример. Точно 50 са категориите лица, които са подведомствени на тази комисия. Ако разсъждаваме реалистично, че законът е обхванал толкова лица, че трябва да бъдат под обхвата на закона - това са управителите на БСТ, на болници, на \"Червеняи кръст\", но това са лица, които някак си не са висши държавни длъжности\". \r\n\r\n   \r\n \n\t\t\t\t\t\t", "date": "2020.01.23", "title": "ЕКСКЛУЗИВНО! Сотир Цацаров проговори за работата си като шеф на КПКОНПИ! Направи шокиращи разкрития! "}
{"url": "http://www.bnews.bg/article/265453-otkriha_mangan_vav_vodata_na_pernik", "text": "\n В условията на рестриктивен воден режим, през периода 13.01-23.01.2020 г. от взетите проби на територията на община Перник са установени леко завишени стойности на манган във водата от водопреносната мрежа, съобщават от РЗИ – Перник. \r\n\r\n \"Проблемът няма пряка здравна значимост, дори и при превишаване на нормата до определена степен, но е много важен за консуматора, тъй като този показател променя органолептиката (цвят, мътност, мирис, вкус) на питейната вода. Манганът и неговите съединения може да постъпват в организма през храносмилателната система, дихателната система и кожата. Много рядко може да предизвика интоксикации. Той влиза в групата на показателите с индикативно значение, съгласно Наредба № 9 от 16 март 2001 г. за качеството на водата, предназначена за питейно-битови цели. Незначителното завишение не е свързано със здравен риск. Въпреки това, не се препоръчва продължителен прием на вода за пиене с превишени стойности на манган\", се казва още в съобщението. \r\n\r\n От РЗИ – Перник уверяват, че продължава зачестения мониторинг на водата и при констатиране на отклонения от нормите жителите на община Перник ще бъдат своевременно информирани. \r\n \n\t\t\t\t\t\t", "date": "2020.01.23", "title": "Откриха манган във водата на Перник"}
{"url": "http://www.bnews.bg/article/265441-signal_za_bomba_evakuira_uchilishte_v_blagoevgrad", "text": "\n Сигнал за бомба евакуира 11-то основно училище в Благоевград. \r\n\r\n Всички хора, намиращи се в сградата на учебното заведение, са били евакуирани. Пристигналите на място полицейски екипи са извършили щателен оглед. Предмети с неустановен произход не са намерени. \r\n\r\n Учебните занятия са възстановени. \r\n \n\t\t\t\t\t\t", "date": "2020.01.23", "title": "Сигнал за бомба евакуира училище в Благоевград"}
{"url": "http://www.bnews.bg/article/265456-zakonat_za_hazarta_na_simeonov_mina_na_parvo_chetene_v_komisiya", "text": "\n У нас хазартът се облага, както в останалите членки на ЕС. Това стана ясно от коментара на Людмила Петкова, експерт в Министерството на финансите и бивш заместник-министър на финансите, преди заседанието на бюджетната комисията в парламента, която се зае с внесените от Валери Симеонов промени в Закона за хазарта. \r\n\r\n Възприет е по-справедлив режим на облагане, по думите й. Амбицията на МФ е да се гарантира равнопоставено облагане на всички играчи на пазара с В същото време онлайн хазарта не може да се облага с корпоративен данък. Пред депутатите вносителят Валери Симеонов аргументира необходимостта от въвеждане на предлаганите от него мерки. Частните играчи на пазара с хазарт не били длъжни да внасят средства за развитие на спорта. Редно е държавата да си вземе обратно тази дейност и по този начин да се обезпечи развитието на спорта и здравето на нацията, иска лидерът на \r\n\r\n Той не иска хазартни и лотарийни игри да се продават в магазини и бензиностанции,а само в лицензирани обекти. Също така те трябва да са далеч от учебни заведения. Със закона се отнемат лицензите на частните оператори на хазарт. Дори и след това обаче те ще са длъжни да си изплатят печалбите на хората. \r\n\r\n Без особени дебати законът мина на първо четене. \"За\" бяха управляващите, а \"въздържал се\" бяха от ДПС и БСП. \r\n \n\t\t\t\t\t\t", "date": "2020.01.23", "title": "Законът за хазарта на Симеонов мина на първо четене в комисия"}
{"url": "http://www.bnews.bg/article/265435-misis_balgariya_2018_stana_bulka_s_dvamata_si_sina_snimki", "text": "\n Д-р Полина Паньова украси новия брой на списание „Сватба”. И макар че темата е „зима”, както ще се убедите, кадрите са изключително горещи. Красавицата е избрала да позира  със синовете си Любомир и Владимир. \r\n\r\n Д-р Паньова е една от най-красивите българки. Тя е носителка на титлите „Мисис България  2018”.  През лятото на 2019- а, донесе на България короната от един от най-престижните световни конкурси, „Мисис Свят Трансконтинентал – 2019”, както и награда за най-интелигентна участничка.  \r\n\r\n Красавицата представи корицата на списание „Сватба” и в ефира на БНТ, където блестеше неотразимо в булчинска рокля и короната на „Мисис Свят Трансконтинентал”. \r\n\r\n На най-голямото сватбено изложение в България  SOFIA WEDDING EXPO 2020, което бе посетено от над 5000 души, освен като модел, д-р Полина Паньова представи и продуктите на най-голямата фирмата за красота и козметика Skin Professional, чийто главен лекар за България е от няколко месеца. Полина Паньова е  доктор по дерматология, ендокринология и специалист по контурна пластика.  \r\n\r\n Амбициозната красавица е родена в Карнобат и се гордее с това. Тя обича да казва: „Ако жена ще спаси България, защо това да не съм аз?”. \r\n\r\n И е превърнала тази фраза в свое кредо. „За някои това може да звучи като клише, несериозно и дори смешно, но за мен е верую и аз съм посветила цялото си време именно за тази кауза. Знам, че красотата е мощно оръжие и аз ще го използвам”. \r\n\r\n \r\n\r\n И казаното от Поли не са само празни приказки на една красива и успешна жена, а думи подплатени с много труд. Д-р Полина Паньова има впечатляваща професионална биография. Завършила е медицина с медал и пълно отличие Виницкия национален медицински университет „Николай Пирогов“ в Украйна. Завършва клинична ординатура, ендокринология и специализира дерматология. Специализирала е пластична хирургия всяко лято, в продължение на пет години, в Никозия Кипър. Владее пет езика.  \r\n \n\t\t\t\t\t\t", "date": "2020.01.23", "title": "Мисис България  2018 стана булка с двамата си сина (Снимки)"}
{"url": "http://www.bnews.bg/article/265440-bolen_levskar_sam_no_nishto_nyama_da_kriya_nikoy_na_nikogo_ne_vzima_firmata_no_taksite_tryabva_da_se_plashtat", "text": "\n Министерският съвет провежда заседанието си по изключение в четвъртък заради участието на премиера Бойко Борисов на Световния икономически форум в Давос. Той се завърна вчера, а днес събира кабинета на редовното седмично заседание. \r\n\r\n На него присъства вицепремиерът Марияна Николова, която беше на официално посещение в Китай по-рано през седмицата.  \r\n\r\n Преди началото на заседанието, разговор встрани от колегите им, проведоха Томислав Дончев и Деница Сачева, показа камерата на ПИК TV. \r\n\r\n Днес в министерския съвет отсъстват министърите на вътрешните работи, образованието и правосъдието - Младен Маринов, Красимир Вълчев и Данаил Кирилов, които са изпратили своите заместници. \r\n\r\n Премиерът Борисов зае своето място в 10:15 часа и проговори за екшъна в хазарта. \r\n\r\n \"Създава се грешно впечатление, с умисъл или незнание, но в публичното пространство вървят едни странни заключения. На моето бюро има доклад на АДФИ. Той е адресиран до финансовия министър и главния прокурор. От много страници в този доклад, за което те си носят отговорност, са описани разликите за неплащане на такса за стотици милиони. \r\n\r\n Има много фирми вътре, но тъй като вече прокуратурата се е заела, направили са изземвания, няма да ги коментирам като имена. Никъде в него не пише за футболен клуб Левски! \r\n\r\n Не знам къде е връзката - никъде! А да не си платил такси, ако е вярно, редно ли е? \r\n\r\n Редно ли е този доклад да бъде прибран и скрит? Този доклад, дошъл при мен, не касае което и да е физическо лице и футболен клуб. Къде има тук някъде футболен клуб \"Левски\"? Аз съм болен левскар, всички знаят. Трябва ли, като дойде този доклад, да го скрия?\", каза премиерът по повод на слуховете за одържавяване на частните лотарии. \r\n\r\n \"Никой на никого не взима фирмата! Фирмата е негова, къде е одържавяването, къде е национализацията? Който не плаща такси, му се взима лиценза, фирмата му остава\", отсече Борисов. \r\n\r\n \"Или бизнес, през който са минали 3 млрд. лв., не трябва да се проверява и не трябва да плаща данъци? \r\n\r\n Той се обвързва и със закона за хазарта, който искаме да променим. Възложил съм на финансовия министър и Менда Стоянова, изрично трябва да бъде вписано, че не може дас е аутсорства, преотдава, да е абсолютно сигурно, че освен държавата, никой друг няма да се занимава с тази дейност.  \r\n\r\n Изрично в решението, парламентът може да вземе подобно решение. Това е второто внушение - че едва ли не друг играч или други играчи, искат да се вкарат в тази сфера. Не - само държавата. \r\n\r\n Ако този доклад е верен, ще имат проблем много хора. Ако не е верен, няма да от какво да се притесняват\", обясни премиерът. \r\n\r\n \"Очаквам скоро време прокуратурата да излезе със своите заключения. Думите одържавяване и взимане на бизнеса, ги няма никъде\", завърши темата министър-председателят, а после похвали МВР за акциите. \r\n\r\n \"Браво за тези акции. Толкова оръжия не бях видял в \"Ролс Ройс\", Емо, никой не очаква от \"Ролс Ройс\" да те нападнат\", коментира той със задоволство акцията на МВР и помоли представителите на медиите да напуснат заседателната зала, за да започне заседанието на министрите. \r\n \n\t\t\t\t\t\t", "date": "2020.01.23", "title": "Болен левскар съм, но нищо няма да крия! Никой на никого не взима фирмата, но таксите трябва да се плащат "}
{"url": "http://www.bnews.bg/article/265445-valiumniya_iznasilvach_ostava_v_aresta", "text": "\n Съдът остави в ареста мъжа с прозвището \"Валиумния изнасилвач\", дадено му от медиите в родината му. Йохан Стелинг Верф е с две обвинения за сексуални посегателства у нас. \r\n\r\n Нидерландецът заяви пред съда, че не е извършил престъпленията. Оплака се от насилие и побой в ареста и настоя да бъде освободен под домашен арест. \r\n\r\n Адвокатите обясниха, че е с чисто съдебно минало и постоянен адрес в столицата. \r\n\r\n Магистратите обаче обявиха, че нидерландецът е опасен, може да се укрие и  има достатъчно доказателства срещу него. Решението е окончателно и не може да се обжалва. \r\n \n\t\t\t\t\t\t", "date": "2020.01.23", "title": "„Валиумния изнасилвач“ остава в ареста"}
{"url": "http://www.bnews.bg/article/265436-mis_balgariya_2019_s_priz_za_seksapil", "text": "\n Актуалната Мис България 2019 Радинела Чушева получи поредно отличие за красота. Този път миската триумфира на церемонията “Секссимвол на годината”, където грабна отличие за Секссимвол Модел. \r\n\r\n Радинела се включи и в благотворителния търг за подпомагане на децата на отец Иван. Моделката предостави ръчноизработени картички от нейната майка, която използва различни техники и материали за направата \r\n \n\t\t\t\t\t\t", "date": "2020.01.23", "title": "Мис България 2019 с приз за сексапил"}
{"url": "http://www.bnews.bg/article/265443-finansovoto_ministerstvo_s_predlozhenie_za_natsionalna_agentsiya_po_hazarta", "text": "\n Публикуван е за обществено обсъждане проект на Закон за Националната агенция по хазарта (НАХ), с който се предлага промяна във формата и организацията на хазартния регулатор в нашата държава – като Държавната комисия по хазарта се преструктурира в Национална агенция по хазарта. \r\n\r\n В проектозакона са разписани детайлно функциите, правомощията и структурата на Националната агенция по хазарта. Предвижда се тя да бъде специализиран държавен орган към министъра на финансите, който изпълнява държавната политика в областта на хазарта и свързаните с него дейности.   \r\n\r\n Мотивите към законопроекта ясно дефинират необходимостта от предлаганата промяна, а именно, че дългогодишното изследване, както на практиката на хазартния регулатор, така и на съдебната практика, води до предложените в законопроекта нови принципни разрешения, изменения и допълнения. Промените са продиктувани от констатираните недостатъци и проблеми в работата на настоящия регулатор ДКХ и целят тяхното преодоляване чрез мерки за повишаване ефикасността, бързината, прозрачността и непротиворечивостта при правоприлагането, свързано с обществените отношения в областта на хазарта. \r\n\r\n Друга водеща цел на предлаганите промени е, чрез премахването на Комисията като колегиален орган и замяната ѝ с едноличен такъв, в лицето на изпълнителния директор на НАХ, да се осигури бързина в развиващите се пред държавния орган производства и персонализиране на отговорността, с оглед законосъобразно вземане на решения. Предложената промяна в структурата на регулаторния орган е в синхрон и със световните и европейските практики. Сравнително-правният анализ показва, че в голяма част от държавите в световен мащаб хазартната регулация се осъществява не от колегиален орган, а от едноличен орган, поради необходимостта от оперативност с оглед динамиката на хазартния сектор. Сред държавите, в които регулаторният орган е едноличен, са Дания, Франция, Германия, Латвия, Литва, Малта, Нидерландия, Норвегия, Швеция и др. \r\n\r\n В преходните и заключителни разпоредби на законопроекта се правят редица изменения и допълнения в разпоредбите на Закона за хазарта (ЗХ), с които, от една страна, той се привежда в съответствие с новата структура на регулатора, а, от друга страна, се внася  яснота и избягване на противоречиво тълкуване на някои от нормите на закона.    \r\n\r\n Предвижда се създаването на нова ал. 4 на чл. 5 от ЗХ, която ще прецизира случаите, при които не следва да се доказват инвестиции и средства за организиране на играта от организаторите, които вече веднъж са го доказали. Става въпрос за случаите, когато се иска нов лиценз за същия вид игра, както и тези визирани в разпоредбата на чл. 36, ал. 1, т. 3 от закона, за организиране на томбола или моментна лотария. Предлага се и промяна на сега действащата разпоредба на чл. 10а от ЗХ, която регламентира вноските за социално отговорно поведение. В тях е записано, че организаторите на хазартни игри правят годишни вноски за социално отговорно поведение в определените от закона размери, а с предложената промяна се добавя, че такава вноска ще се дължи за всеки издаден лиценз. В настоящия момент независимо колко издадени лиценза има даден организатор, той дължи и респективно заплаща същата вноска като организатор, който има издаден един единствен лиценз. С промяната се цели избягване на тази неравнопоставеност  между отделните организатори на хазартни игри. \r\n \n\t\t\t\t\t\t", "date": "2020.01.23", "title": "Финансовото министерство с предложение за Национална агенция по хазарта "}
{"url": "http://www.bnews.bg/article/265437-predstoi_obzhalvane_na_razdadenite_prisadi", "text": "\n Окръжният съд в Шумен призна за виновни машинистите на влаковата композиция, катастрофирала в село Хитрино на 10 декември 2016 г. \r\n\r\n Машинистът на влака получи присъда от 15 години в затвор, а помощникът му – 10 години. При инцидента загинаха 7 души, а десетки бяха ранени. \r\n\r\n Освен наказанията, съдът обяви и причината за катастрофата – високата скорост, с която влакът е навлязъл в селото – почти двойно над позволената от 40 км/ч. \r\n\r\n За „Тази сутрин“ жители на Хитрино разказаха, че травмата след инцидента все още присъства и не е само физическа, но и психическа. \r\n\r\n Местните се обединяват около позицията, че причина за катастрофата е високата скорост и безотговорността на машинистите. \r\n\r\n След взрива, беше ад – цялата улица гореше“, припомни си Цвятко Цветков, който губи къщата си при инцидента. \r\n\r\n Адвокатът на пострадалите Николай Димитров е доволен, че има осъдителна присъда, но не е съгласен с размера им. По думите му ще се обжалва и търси максимално наказание. \r\n\r\n Адв. Димитров изтъкна, че машинистите и фирмата, която ги покровителства, са загубили ценно време и ресурс, за да се опитат да вкарат лъжи в съдебния процес с помощта на държавни органи, работещи в техен интерес. \r\n\r\n А очакванията на зам.-кметът на Хитрино Ахмед Ахмед са селото да бъде възстановено до края на годината. По думите му след приключване на ремонтните дейности, предвидените проекти ще могат да бъдат реализирани. \r\n \n\t\t\t\t\t\t", "date": "2020.01.23", "title": "Предстои обжалване на раздадените присъди"}
{"url": "http://www.bnews.bg/article/265446-korumpirani_venetsuelski_polititsi_tayno_poseshtavat_balgariya", "text": "\n Тя включва група депутати от Националното събрание, фигуриращи в доклад на разследващия новинарски сайт Armando.Info с твърденията, че са участвали в корупционна мрежа. Според разследване, публикувано от уебсайта през декември 2019 г., тази група законодатели са лобирали за международни институции като Министерството на финансите на САЩ и Колумбийската служба на генералния прокурор, за да търсят „снизходителност“ за лица, свързани с правителството на президента Николас Мадуро и самите те са обвинени в корупция, предава БГНЕС. \r\n\r\n На 19 януари Armando.Info публикува най-новите си констатации по този случай. Последното разследване разкрива как тези депутати са пътували в Европа през пролетта на 2019 г., за да лобират от името на група хора, оглавявани от Алекс Сааб, централна фигура в мащабно корупционно дело, свързано със субсидирана от правителството на Венецуела мрежа за разпространение на храни. \r\n\r\n Разследването на Armando.Info показва, че законодателите тайно са пътували до Испания, Италия, Португалия, България и Лихтенщайн по предполагаеми поръчки от името на Сааб и неговите компании. Част от доказателствата за пътуването на депутатите идват от установена геолокация до България и Швейцария. Когато Armando.Info се свърза с Белингкат за съдействие, разследването им по случая вече даде някои улики за това откъде точно биха могли да бъдат въпросните изображения на геолокациите. Първото отвежда до уличен ъгъл пред банка в София, България, а второто до спирка за почивка на магистрала на брега на езерото Вален в Швейцария. \r\n\r\n Първото изображение показва, че депутатите Конрадо Перес и Рикард Артеага излизат от превозно средство на улица, предполагаемо някъде в България пред банка. По идентифициране на съответното лого става ясно, че това е „Райфайзен Банк“, посочва Белингкат. \r\n\r\n С помощта на Google Street View и Google Maps и още един сайт, Mapillary – даващ достъп до изображения, направени от потребители от цял свят, в крайна сметка, се стига до точната локация – става въпрос за банката срещу църквата „Света Неделя“, на ъгъла на бул. „Стамболийски“. \r\n\r\n Геолокацията на изображенията е важен детайл за следователите, като се има предвид, че може да допринесе за разследването, в частност като доказателство за придвижването на заподозрените. В случая това е достатъчно, за да установи геолокация на местата, където тези депутати са снимани по време на обиколката си из Европа. \r\n \n\t\t\t\t\t\t", "date": "2020.01.23", "title": "Корумпирани венецуелски политици тайно посещават България"}
{"url": "http://www.bnews.bg/article/265444-dronove_shte_kontrolirat_afrikanskata_chuma_po_svinete", "text": "\n България ще ползва дронове за контролиране на заболяването Африканска чума по свинете (АЧС). \r\n\r\n Тази допълнителна мярка за овладяване на заболяването оповести в Народното събрание по време на обсъждане на промените в Закона за ветеринарномедицинската дейност земеделският министър Десислава Танева: \r\n\r\n “Системи, които работят в Германия по отношение на контролиране на навлизането на заболяването - Германия ползва дронове за следене на популацията в граничните райони. Водим разговори за същите системи, да ги приложим и тук по отношение на установяване на по-точен брой на дивата свиня“, предаде БНР. \r\n\r\n Общият бюджет за животновъдите в посока биосигурност по линия на \"Програмата за развитие на селските райони\" е близо 70 млн. лева, информира министър Танева. \r\n\r\n В момента средствата, които държавата е дала по справяне с болестта африканска чума по свинете, са малко над 69 млн. лева. \r\n\r\n Те са покриване на разходите по превенция, унищожаване на огнищата и компенсация на пострадалите ферми. \r\n \n\t\t\t\t\t\t", "date": "2020.01.23", "title": "Дронове ще контролират африканската чума по свинете"}
