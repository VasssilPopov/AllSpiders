{"url": "http://www.bnews.bg/article/241893-e_ne_piyanata_gabriela_medarova_potroshi_kolite_v_plovdiv_a_sled_tova_razbi_nosa_na", "text": "\n На 20-ия ден след излизането си от ареста 21-годишната Габриела Медарова, която пияна и надрусана потроши 10 коли в Пловдив, разби с юмрук носа на студентка. \r\n\r\n Инцидентът е станал в пловдивска дискотека на 9 срещу 10 май, където 21-годишната Катя Андреева празнувала с приятели рождения си ден. Това потвърди пред \"24 часа\" директорът на полицията старши комисар Атанас Илков. \r\n\r\n В заведението била и Медарова с гаджето си Пламен Николов - Пачо с техни близки. Двете компании били на различни маси и потърпевшата уверява, че изобщо на са се познавали. Рожденичката се веселила и около 3 часа след полунощ със своя приятелка отишли до тоалетната. \r\n\r\n \"Другото момиче влезе в една от кабинките, а аз останах да я изчакам. Вратата на съседната тоалетна се отвори, от нея излязоха момче и момиче. Видях как една татуирана ръка се насочва към лицето ми\", разказва Катя Андреева пред пловдивския сайт \"Трафикнюз\". \r\n\r\n След удара с юмрук, нанесен в носа й от Габриела Медарова, студентката чула момчето да крещи: \"Полудя ли? Защо го направи?\". Ангелова паднала, от носа й текнала кръв. На помощ се притекла друга двойка. Охраната на заведението открила нападателката. \r\n\r\n Оказала се Гебриела Медарова, която дни преди това плака в съда и молеше да бъде пусната от ареста, за да продължи образованието си. В момента тя е на свобода под парична гаранция от 5000 лева. \r\n\r\n Пристигнали полицейски патрул и линейка, която откарала момичето в спешния център на УМБАЛ \"Св. Георги\". Лично дежурният офицер е придружил пострадалата, каза комисар Илков. \r\n\r\n След оказаната й помощ, Катя Андреева и приятелят й отишли във Второ РУ да пуснат сигнал. Там вече била Габриела с гаджето си и още няколко души от компанията им. Танцьорката се оправдавала, че без да иска ударила с вратата момичето. По подобие в съдебната зала, Медарова се разревала и взела да се извинява пред униформените. \r\n\r\n Пострадалата твърди, че не познава нападателката си и няма причина да я удря. За второкурсничката от Пловдивския университет е необяснима агресията на 21-годишната Медарова. При отвеждането й в полицията тя заплашила приятелката на Катя, че и нейният нос ще разбие. \r\n\r\n \"Има образувана преписка. Най-вероятно е така, както твърди потърпевшата. Случаят се изяснява. Не е имало телесна повреда\", обясни шефът на полицията в Пловдив. Той не можа да каже дали Габриела е била тествана за наркотици. Случаят ще бъде докладван в прокуратурата и оттам ще решат дали да я задържат за нарушаване на гаранцията, под която е пусната. \r\n\r\n \"Явно тя няма да се поправи, колкото и да се кълне пред съда. А и не е изключено онази нощ отново да е била под въздействието на наркотици\", коментират близки до пострадалото момиче. \r\n \n\t\t\t\t\t\t", "date": "2018.05.13", "title": "Е, НЕ! Пияната Габриела Медарова потроши колите в Пловдив, а след това разби носа на..."}
{"url": "http://www.bnews.bg/article/241890-kamion_s_praseta_se_zapali_na_patya_zhivotnite_sa", "text": "\n Камион, натоварен с прасета, се подпали в движение край Шумен. Инцидентът е станал на изхода на града в посока Ришки проход. \r\n\r\n На пожара се отзовали два пожарни екипа. Огнеборците погасили пламъците, като по първоначални данни се смята, че огънят е причинен от техническа неизправност, съобщи Дарик. \r\n\r\n По първоначална информация няма пострадали животни. Имало е близо 200 прасета. На пътя са извадени около 30. \r\n \n\t\t\t\t\t\t", "date": "2018.05.13", "title": "Камион с прасета се запали на пътя! Животните са..."}
{"url": "http://www.bnews.bg/article/241889-bravo_atanas_skatov_pokori_shestiya_po_visochina_vrah_na_planetata_cho_oyyu", "text": "\n Българският алпинист Атанас Скатов покори без кислород и шерпи шестия по височина връх на планетата Чо Ойю (8188 метра). Изкачването е продължило 13 часа. \r\n\r\n Скатов и още десетина алпинисти са изчаквали няколко дни на втория височинен лагер под върха заради ураганни ветрове и температура от минус 35 градуса. \r\n\r\n Това бе първият опит на българина да изкачи осемхилядник без изкуствен кислород и без помощта на шерпи. \r\n\r\n До момента Атанас Скатов е изкачил 7 от 14-те осемхилядника на планетата. \r\n\r\n В 11.20ч.българско време ( 16.20ч. китайско ) Атанас Скатов успя да изкачи вр.Чо Ойо (8201м). Вече имаме ПЪРВИ БЪЛГАРИН и първи ВЕГАН В СВЕТА, който е изкачил безкислородно и без помощта на шерп връх Чо Ойо! \r\n“Много съм изморен, не съм спал 2 нощи, не съм ял и пил вода също откакто сме тръгнали -13 часа катерене. Изтощен съм, но се радвам, че успях! Това е първото ми безкислородно качване и без шерп и съм щастлив! Времето беше перфектно и планинара ме допусна до себе си, за което съм много благодарен! Вече съм истински алпинист! Минути след изкачването падна гъста мъгла и тръгвам надолу. Намерих си стъпките в снега до въжето и се надявам да сляза невредим по лагера”, сподели Наско по сателитния си телефон. БРАВО НАСКО! България има нужда от герои като теб\", пише в страницата на Скатов във Фейсбук. \r\n \n\t\t\t\t\t\t", "date": "2018.05.13", "title": "Браво! Атанас Скатов покори шестия по височина връх на планетата Чо Ойю!"}
{"url": "http://www.bnews.bg/article/241874-otbelyazvat_batashkoto_klane_s_avto_moto_pohod_ot_sofiya_do_batak", "text": "\n Мотористи родолюбци от цялата страна преминаха в авто-мото поход от София до Батак. \r\n\r\n Така те отбелязват съпротивата на хората в Батак, избити преди 142 години от османски части при кървавите събития, останали в историята под иметоБаташко клане, което е част от кървавото потушаване на Априлското въстание от 1876 г. \r\n\r\n Маргарита Янкулова от мотодружеството \"Кан Аспарух\" обясни пред БНР основната цел на проявата им. \r\n\r\n \"Това е нашата идея да съхраним и запазим българските традиции и да почетем паметта на загиналите, защото народ, който не помни своята история, няма как да се съхрани\", подчерта Янкулова. \r\n \n\t\t\t\t\t\t", "date": "2018.05.13", "title": "Отбелязват Баташкото клане с авто-мото поход от София до Батак"}
{"url": "http://www.bnews.bg/article/241886-magistralata_ne_e_za_vseki_cheren_dzhip_edva_ne_izhvarli_kola_izvan_patya_zashtoto", "text": "\n Отново опасно шофиране беше засечено на магистрала „Тракия”. Този път то е в участък в ремонт, където движението се осъществява двупосочно в едното платно. \r\n\r\n Четирима души се връщат от командировка, когато около Белозем ги застига черен джип, съобщи БТВ. \r\n\r\n Въпреки скоростта – около 100 км в час, шофьорът притиска колата с присветване на фаровете и движение в опасна близост, за да отбие и да пропусне джипа. \r\n\r\n Натискът продължил близо 10 км – до мястото, където движението става в двете платна. \r\n\r\n „В момента, в който се изравни с нас, рязко зави надясно. Джипът мина на разстояние не повече от 5-10 см от нас. При по-рязък завой от страна на нашия шофьор, ако се беше стреснал, шансът да се обърне нашият автомобил беше много голям”, каза Деян Николов.  \r\n\r\n От пловдивската полиция съобщиха, че още снощи са започнали проверка по сигнала, подаден  на телефон 112. \r\n \n\t\t\t\t\t\t", "date": "2018.05.13", "title": "Магистралата не е за всеки: Черен джип едва не изхвърли кола извън пътя, защото… "}
{"url": "http://www.bnews.bg/article/241879-erdogan_zamina_za_velikobritaniya_shte_se_sreshta_s", "text": "\n Турският президент Реджеп Тайип Ердоган замина днес на тридневна визита във Великобритания, съобщава БГНЕС. Според турските медии в рамките на посещението си Ердоган планира срещи с премиера Тереза Мей и с кралица Елизабет II. \r\n\r\n Посланикът на Великобритания в Анкара изрази надежда, че визитата ще даде стимул на двустранните отношения и ще укрепи сътрудничеството по въпроси като борбата с тероризма, с организираната престъпност и нелегалната миграция. \r\n\r\n Ердоган има планове да обсъди с Тереза Мей сътрудничеството в търговията, културата, сигурността и отбранителната промишленост. Естествено, сред темите на разговорите на турския президент в Лондон ще е кризата в Близкия изток, както и отношенията между Анкара и Европейския съюз, макар че догодина Великобритания напуска общността. \r\n \n\t\t\t\t\t\t", "date": "2018.05.13", "title": "Ердоган замина за Великобритания! Ще се среща с… "}
{"url": "http://www.bnews.bg/article/241895-novite_tendentsii_na_battibaleno_za_lyatoto", "text": "\n Модна къща „BATTIBALENO” представи новите тенденции за сезон Пролет/Лято 2018г.  По време на събитието бяха представени актуалните тенденции за настъпващия сезон. \r\n\r\n Показаните модели бяха в свежи пролетни цветове и материи, като преобладават тези от креп, шифон и букле, а основна мисия  -  да се задоволят желанията на клиентите по най-добрия възможен начин, фокусирайки се върху прецизна изработка и фин завършек до последния бод. \r\n\r\n Дизайнерският екип на марката успешно  налага както едноцветни модели – признак на добре премерен вкус, така и  комбинации със цветни детайли във всяка отделна линия, защото през пролетно-летния сезон няма невъзможни неща. Ключовите думи в новите модни предложения са удобство, стил и индивидуалност. \r\n\r\n  Допълнителна доза шик внасят и комбинациите от различни материи, както и свежите интерпретации във визиите, като марката залага основно на качествения състав на тъканите, които ползва при изработката на облеклата си. \r\n\r\n Модните акценти включват: класически панталони, елегантни поли, ефирни, нежни рокли и многообразие от ризи и топове, подходящи както за под сако, така и за самостоятелно комбиниране. \r\n\r\n „Повече от две десетилетия модна марка „BATTIBALENO” е добре позната на всяка делова жена, която гледа на качественото облекло като на инвестиция.” – споделя ПР-ът на марката Ваня Сеизова. \r\n\r\n \r\n \n\t\t\t\t\t\t", "date": "2018.05.13", "title": "Новите тенденции на BATTIBALENO за лятото "}
{"url": "http://www.bnews.bg/article/241888-nyamash_pari_da_otidesh_vav_venetsiya_fandakova_se_e_pogrizhila_lyulin_privetstva_vsichki_s_video", "text": "\n И един дъжд не минава без името на столичния кмет Йорданка Фандъкова да влезе в новините. \r\n\r\n Поредното безумие или за някои мокро изживяване, е от Люлин, където се плава. \r\n\r\n \"Люлин ми е Венеция\" \r\n\r\n \r\n \n\t\t\t\t\t\t", "date": "2018.05.13", "title": "Нямаш пари да отидеш във Венеция? Фандъкова се е „погрижила“ – Люлин приветства всички с... (ВИДЕО) "}
{"url": "http://www.bnews.bg/article/241892-okolo_lager_3_otkrili_insulina_na_petrov_nyama_otkazvane_sherpite_kachvat_shisha_pangma", "text": "\n Няма следа от Боян Петров в последния височинен лагер 3 на Шиша Пангма. Китайските спасители, които издирват българския алпинист, все пак ще се опитат да стигнат и до самия връх. След като няколко часа в базовия лагер нямаше информация как върви издирването, сега стана ясно, че китайските спасители са претърсили сутринта района около последния височинен лагер под връх Шиша Пангма. Те са открили само предмети от стари експедиции. Следи от Боян Петров няма. До момента не е открита и палатката му, потвърдиха за БНР от екипа на алпиниста, който е в неизвестност от 10 дни. \r\n\r\n По информация на БНТ, при Лагер 3 е открит инсулина на българина. \r\n\r\n Групата опитни шерпи, които търсят изчезналия български алпинист Боян Петров под връх Шиша Пангма в Хималаите, все пак ще се качи до най-високата точка. Това е последната официална информация от спасителната операция. \r\n\r\n Шерпите ще останат в последния Лагер 3 тази нощ и утре рано тръгват към върха. Очаква се това да им отнеме между 8 и 10 часа, ако времето позволява. \r\n\r\n Както писа медията ни, жената до Боян Петров Радослава Ненова призова спасителите да не рискуват живота си и да не се изкачват до върха. В профила си във Facebook Ненова написа, че над последния лагер няма как Петров да бъде намерен жив затова ги призова да претърсят районите, където все още има шанс българинът да е оцелял. \r\n\r\n До момента няма никаква следа от Боян Петров, който беше видян за последно на 3 май. В търсенето участват шерпи, китайски планински спасители и специално модифицирани непалски хеликоптери. \r\n \n\t\t\t\t\t\t", "date": "2018.05.13", "title": "Около лагер 3 открили инсулина на Петров… НЯМА ОТКАЗВАНЕ: Шерпите качват Шиша Пангма! "}
{"url": "http://www.bnews.bg/article/241883-teroristat_ot_parizh_imal_frensko_grazhdanstvo_ot", "text": "\n Името на терориста, който уби с нож един човек и рани още четирима във Франция е Хамзат Азимов, съобщи France Info. Според полицията, той е получил френско гражданство през 2010 година, след като майка му вече имала френски паспорт. \r\n\r\n Говорителят на френското правителство Бенжамин Гриво съобщи пред медии, че терористът е бил в базата данни на френската полиция като склонен към радикална дейност от 2016 година. \r\n\r\n Мъжът не е имал съдебно досие, но е бил включен и в списък на разузнаването на хора, потенциално опасни за сигурността на Франция. В него фигурират над 10 000 души - от радикални ислямисти през хулигани до активисти на крайната десница и левица. \r\n\r\n От полицията обясниха и забавянето при изясняване самоличността на нападателя. Според тях, липсата на документи в застреляния терорист наложило да вземат отпечатъци от пръстите му и ДНК проба. Резултатите от тях излезли около 6 часа след смъртта на Азимов. \r\n \n\t\t\t\t\t\t", "date": "2018.05.13", "title": "Терористът от Париж имал френско гражданство от… "}
{"url": "http://www.bnews.bg/article/241891-dashteryata_na_boyan_petrov_sas_sartserazdiratelno_poslanie_za_bashta_si", "text": "\n Дъщерята на Боян Петров – Тея, благодари на всички, включили се в издирването на баща й. Тя сподели, че алпинистът е ”там, където винаги е искал да бъде - в планината”. \r\n„През тази изминала седмица останах без думи и все още не знам какво да кажа. Още от малка все чувах странни за мен думи като ‘‘Аконкагуа‘‘ или ‘‘Боуд Пик‘‘ и не бях особено сигурна това какво значи. По-късно ми стана напълно ясно, че това са планини и върхове. От години това за мен беше станало автоматично – той отиваше всяко лято и се връщаше. Знаейки колко е упорит и колко силна воля има, не бях много обмисляла факта, че изведнъж ще има сериозен проблем там горе. Искам тук да благодаря безкрайно на всички за подкрепата и вдъхването на надежда, както и на хората, които участваха в издирването на баща ми. Той e там където винаги е искал да бъде – в планината”, пише Тея Петрова във Фейсбук. \r\n \n\t\t\t\t\t\t", "date": "2018.05.13", "title": "Дъщерята на Боян Петров със сърцераздирателно послание за баща си! "}
{"url": "http://www.bnews.bg/article/241884-gerb_adzhiyata_yazov_na_darzhavna_hranilka_bivshiyat_naroden_predstavitel_kato_mutrite_koya_si_ti_ma_i_udar_v_glavata", "text": "\n Скандалния случай от Пловдив, където бивш депутат на ГЕРБ удари възрастна жена потресе обществото, а в социалните мрежи не спират коментарите срещу Язов. До BNews достигна информация, че Язов все още е на държавна хранилка, а според източниците, които изпратиха информация на страницата ни във Фейсбук, става ясно, че бившият депутат на Бойко Борисов е в борда на фирма, занимаваща се с енергетика. \r\n\r\n Припомняме, че и Язов се тупаше в гърдите преди да стане депутат, че си продавал или по-скоро „продавал“ фирмата, която се занимавала със строителство, за ад наблегне на парламентарната работа. Е, явно Язов добре е подсигурил себе си, а това, че се прави на „велик“ в района, който е представлявал е показателно за мутренските времена, които явно не са минало за всички ни, предвид това, че ставаме свидетели на подобни сцени през няколко месеца. \r\n\r\n „Все едно боздуган ме удар“, каза потърпевшата Стоянка Вътова. Случката се разиграва на 10 май пред бар на бул. ”6 септември” в Пловдив”. \r\nОбадиха ми се от агенцията, че трябва да получа багаж от Англия. Предупредих, че в 14 часа ще дойде камиона и да има място на паркинга. Барманът дойде и измести колата. След две-три минути  пристигна една кола, а аз вдигнах ръце и казах, че не може. Той ме блъсна в  краката. Два-три пъти ме блъска. Отидох към него, обясни Вътова пред Нова ТВ.  \r\n\r\n Започна да ме псува. Казвам му, че чакам товар. Напсува  ме: \"Коя  си ти, ма?\". Обясних му, че ще ми докарват багаж. Гледам, че говори по телефона. Помолих управителя на заведението, да преместят колата. Той му каза да махне колата. В тоя момент съм с гръб. Все едно един боздуган ме удари. Толкова силен удар. Тогава хората отзад го разпознаха: : \"Ти си депутат, свален от ГЕРБ, може ли така да удряш тази възрастна жена?\" Толкова обидно ми стана. Стана ми лошо. Викнах сина ми и той ме докара в болницата, разказа още тя. \r\n\r\n По телефона г-н Язов заяви, че твърденията на жената не са верни. Той допълни, че законът  не му позволява да влиза в конкретика, а потърпевшата е позната на прокурора. \r\n\r\n \r\n \n\t\t\t\t\t\t", "date": "2018.05.13", "title": "ГЕРБ-аджията Язов на държавна хранилка! Бившият „народен представител“ като мутрите: \"Коя  си ти, ма… и УДАР в главата!"}
{"url": "http://www.bnews.bg/article/241880-novinarkata_lili_boyanova_stresirana_svalya_kila_po_speshnost_s", "text": "\n Водещата на Би Ти Ви Лили Боянова напоследък се е окръглила. Чаровната брюнетка е качила няколко килограма и спешно е минала на диета, за да върне добрата си форма, издават нейни колеги. \r\n\r\n Лили се опитвала да ограничи въглехидратите и да спре консумацията на шоколад, който иначе много обичала. Новинарката си поставила за цел да смъкне 4 кила и в момента е стопила 2 от тях. \r\n\r\n   Междувременно Боянова се стараела да увеличи физическата си активност и отделяла 30 минути дневно за упражнения вкъщи. „Във фитнеса не ми е интересно, предпочитам да тренирам у дома”, обяснявала Лили, пише \"Уикенд\". \r\n \n\t\t\t\t\t\t", "date": "2018.05.13", "title": "Новинарката Лили Боянова - стресирана! Сваля кила по спешност с..."}
{"url": "http://www.bnews.bg/article/241885-negovoto_ime_e_spaydarmen_ot_krasna_polyana", "text": "\n Ремонти, какво да се прави?! И така в столичния квартал Красна поляна се появи новият „спайдърмен“, за който няма непреодолими височини. \r\n\r\n Жител на квартала явно е решил да ремонтира по балкона си и единственият вариант е да се престраши да застане на перваза… само, където и селфи не си е направил… \r\n\r\n \r\n\r\n   \r\n \n\t\t\t\t\t\t", "date": "2018.05.13", "title": "Неговото име е…. Спайдърмен от Красна поляна! "}
{"url": "http://www.bnews.bg/article/241878-nito_edin_kruizen_korab_nyama_da_poseti_varna_i_burgas_tova_lyato", "text": "\n Антирекорд за круизния сезон у нас. Нито един пасажерски кораб няма да посети Варна и Бургас през това лято. \r\n\r\n Основната причина за отсъствието на пасажерските кораби е геополитическата обстановка в басейна на Черно море през последните години. \r\n\r\n Круизните компании планират посещенията си поне 2-3 години напред. Това означава, че плановете за настоящата 2018 г. са правени в горещия период на конфликта в Украйна, както и опитът за военен преврат в Турция. \r\n\r\n През 2014 г. във Варна акостират 36 круизни кораба, които водят в града близо 30 000 туристи. Директор на морската гара тогава е Евгени Игнатов. \r\n\r\n \"И колкото и парадоксално да звучи, то е свързано с кризата. Отказаните кораби от региона на Одеса, малка част от нас дойдоха при нас. Иначе това, което е нормално за сезона на Морска гара в годините е около 24-25 кораба\", каза той. \r\n\r\n Това обаче сега изглежда като в далечно минало. Настоящата година, без нито един круизен кораб, е най-лошата за XXI век. \r\n\r\n \"Има случаи в 2013 г., когато сме имали четири кораба в един и същи ден\", спомня си Игнатов. \r\n\r\n В опит да бъдат върнати круизните кораби по нашите брегове, през последните 3 години зоната около пасажерския терминал във Варна беше реновирана. \"Изцяло е променена визията. Стана значително по-привлекателна и красива. И отзивите също са много добри\", коментира Любомир Добрев, директор на пристанищен терминал Варна-Изток. \r\n\r\n Стоян Маринов от Варненска туристическа камара, е категоричен, че круиз в Черно море не може да има без добри взаимоотношения между Русия, Украйна, Турция и България. \r\n\r\n Липсата на круизни кораби не носи големи финансови загуби на пристанището, но е сериозен удар за туристическите ни обекти например. \r\n\r\n В момента Турция прави опити да върне пасажерите в Черно море със субсидии за круизните оператори. Ако успее това ще има положителен ефект и за нашата страна. \r\n\r\n Добрата новина е, че все пак има индикации за завръщането на пасажерските кораби в Черно море. На пристанището във Варна вече има една заявка за следващата година, както и две за 2020 г. \r\n \n\t\t\t\t\t\t", "date": "2018.05.13", "title": "Нито един круизен кораб няма да посети Варна и Бургас това лято"}
{"url": "http://www.bnews.bg/article/241877-desi_slava_ne_si_podava_nosa_navan_sramuva_se_na_kakvo_e_zaprilichala_snimki", "text": "\n \r\n\r\n Певицата ги натрупа по време на бременността с втория си син и все още не може да ги свали. Вместо обаче да й влязат в положението на 39-годишна жена с бавен метаболизъм, хората все повече я взимат на подбив. Ето защо тя предпочита да си седи вкъщи и да си гледа бебето.  Не се притеснява обаче да пуска мъжа си Благой Найденов да се забавлява сам по нощните заведения. \r\n\r\n Наскоро той бе забелязан да купонясва в мъжка компания в един от клубовете в центъра на София. Доброто настроение не го напусна цяла вечер, но младокът не си позволи дори да погледне красавиците, които пърхаха около него. Той сподели с приятели, че предпочита да остана верен на жена си, предават от Уикенд.  \r\n \n\t\t\t\t\t\t", "date": "2018.05.13", "title": "Деси Слава не си подава носа навън! Срамува се на какво е заприличала (СНИМКИ)"}
{"url": "http://www.bnews.bg/article/241881-napisahme_istoriya_i_tya_zasluzhava_da_bade_zapomnena_zaradi_boyan", "text": "\n Вчера в много труден за мен разговор взех решение да не се изкачва върха днес. От лагер 3 нагоре няма да го намерим жив. Колкото и да ми се иска да не губя надежда - за мен живота и оцеляването на всички участници в спасителната акция е много важен и макар да ми е много трудно - не виждам смисъл да бъдат застрашени и други животи. Затова, предпочитам на слизане спасителните екипи да претърсят районите където има шанс да открият Боян жив ... \r\nАко за Боян битката е приключила, нека си остане в планината. Каквото и да се случи до края на деня, благодарна съм за всички усилия и ще ги възнаградя. Това е животът на шерпите, знам че като слязат ще поемат друг риск, на друг склон, за друго изкачване..., но лично аз не желая да рискуват към върха. Всички решения по издирването от тук на сетне са техни. \r\nПоради големия поток от информация и коментари която витае, съм решила да опиша много подробно хронологията, фактите имената, кореспонденцията и цените. Още не съм решила дали да го направя в пост или в книга. Едно е сигурно-написахме история и тя заслужава да бъде запомнена. Заради Боян! \r\n\r\n Радослава Ненова, Фейсбук \r\n\r\n \r\n\r\n   \r\n \n\t\t\t\t\t\t", "date": "2018.05.13", "title": "Написахме история и тя заслужава да бъде запомнена. Заради Боян!"}
{"url": "http://www.bnews.bg/article/241875-ofitsialno_kralitsata_dade_saglasieto_si_za_braka_na_hari_i_megan", "text": "\n Бъкингамският дворец публикува документа, с който кралицата дава съгласието си за сватбата на принц Хари и Меган Маркъл. \r\n\r\n Според нов закон за унаследяване на короната, влязъл в сила през 2015 г., шестимата първи наследници за трона трябва да получат съгласието на монарха, за да могат да се оженят. \r\n\r\n Хари е шестият след баща си принц Чарлз, брат си принц Уилям и племенниците си принц Джордж, принцеса Шарлот и принц Луи. \r\n \n\t\t\t\t\t\t", "date": "2018.05.13", "title": "ОФИЦИАЛНО: Кралицата даде съгласието си за брака на Хари и Меган"}
{"url": "http://www.bnews.bg/article/241887-pokartitelna_istoriya_balgarkata_klara_koyato_rodi_bliznachki_na_sveshtenik_ot_avstriya", "text": "\n Млада жена, родена в България, е в центъра на покъртителна история, която скандализира Австрия през последните дни. Мъките, които е преживяла Клара (името е променено по етични причини), са разкрити от организацията “Платформа на засегнатите от църковно насилие”. \r\nВ началото на 90-те години като възпитаничка в католически детски дом в градчето Холабрун тя е била подлагана на сексуални издевателства от страна на местен свещеник, от когото забременява и на 17-годишна възраст ражда две момиченца. \r\nСкандалният случай намери отзвук във водещи австрийски издания като “Кроненцайтунг” , както и в германския “Шпигел”, пише „Труд“. \r\nКлара е родена през 1977 г. в България. Малко по-късно майка й заживява с нов съпруг. За доведения баща момичето е сексуален обект. \r\nИзвращенията лъсват, когато един ден тя е откарана в болница със силен кръвоизлив. Лекарят, който я преглежда, се усъмнява и подава сигнал срещу доведения баща. Той е осъден на 7 г., но избягва затвора, защото през 1989 г. семейството бяга в Австрия. \r\nТам родителите продават Клара на възрастен мъж за “домашна помощница”, на практика той се възползва сексуално от нея. Жената, с която този мъж живее, и нейната дъщеря подават сигнал срещу него. Намесват се социалните служби и така Клара се озовава в католическия детски дом в Холабрун, Долна Австрия. \r\nВ дома отначало всичко било добре, разказва Клара в своя видео изповед, качена и в социалните мрежи. За първи път в живота си тя имала истинско легло и истинска храна. Но не след дълго попаднала на новия си мъчител. \r\nПри първата изповед на Клара капланът, наричан В., й обяснил, че нейните грехове не могат да бъдат простени. И добавил, че трябва да му направи френска любов. По думите й тя тогава дори не го разбрала какво иска от нея. \r\nТака започнали сексуалните контакти на Клара със свещеника. Срещали се на гробището, където той я чакал с лека кола. След това отивали до някое тихо кътче. Капланът я заплашил, че ако разкаже на някого какво прави с нея, ще я убие. \r\nКлара обаче забременяла. През 1995 г., когато била 17-годишна, родила две момиченца. \r\nСвещеникът признал бащинството и поел издръжката на децата. Срещу това той бил оставен на поста си, продължил да живее в предоставеното му енорийско жилище. \r\nСпоред разказа на Клара, докато била бременна, една от сестрите в дома я пребила – с цел да пометне. Последвало обаче преждевременно раждане, близначетата били спасени. \r\nВ дома на нея и други момичета всеки месец по гинекологичен път вземали яйцеклетките “за медицински” цели, както им обяснявали, твърди още Клара. По твърденията й след раждането свещеникът не престанал да се вижда и да прави секс с нея. Така се стигнало до нова бременност – този път извънматочна. \r\nПред специална комисия, която проучва случаите на насилие в църквата, Клара разказва още, че половин година след раждането близначките били отнети от нея против волята й. Тя била принудена да ги даде за осиновяване. Обяснението – не била в състояние да изпълнява майчинските си задължения. \r\nСпоред документи, с които е запознат “Шпигел”, Клара в този момент бързо получила австрийско гражданство. Без тя самата да го е искала, по думите й. Причината – евентуални проблеми, които би създало българското посолство. \r\nФакт е, че през 2008 г. социалните служби удостоверяват, че не е имало натиск тя да се откаже от децата. Също така документ от 1996 г. сочи, че на 22 април същата година Клара подписва заявление за предоставяне на децата за осиновяване. Четири дни по-късно двете близначки са при новите си родители. Други документи показват, че Клара години наред се бори да си върне децата. През 1997 г. тя прави и опит да сложи край на живота си. \r\nС надеждата, че ще може да си вземе обратно децата, Клара сключва брак с мъж, когото не обича и с когото в крайна сметка по-късно се разделя. Смятала обаче, че ако има съпруг до себе си, по-лесно ще убеди властите, че може да е отговорна майка. През 2008 г. тя подава заявление, че е била принудена да даде децата си за осиновяване. Отговорът е, че поради правни причини не могат да бъдат направени стъпки за разсиновяване. \r\nМеждувременно психиатър свидетелства, че Клара Д. преживява “най-тежки душевни кризи, включително изпада в психотични състояния”. \r\nСлед дългогодишна борба поне да й дадат право да види децата си, един ден тя получава от службите тяхна снимка – с осем години закъснение. Обяснението е, че чиновниците не знаели точния й адрес. \r\nКатолическата църква признава, че Клара е родила от каплана. Но обяснява, че той е бил изкушен от нея. Другите нейни твърдения тя отрича. Много граждански сдружения критикуват остро позицията на църквата и замесените в аферата висши клерици, които са знаели за нея. \r\nСамият свещеник е преместен в друга енория, където работи с младежи. Клара Д. продължава да се бори и да търси отговори. \r\n \n\t\t\t\t\t\t", "date": "2018.05.13", "title": "Покъртителна история: Българката Клара, която роди близначки на свещеник от Австрия! "}
{"url": "http://www.bnews.bg/article/241876-sadat_ostavi_zad_reshetkite_zapodozrenite_za_iztochvane_na_kasata", "text": "\n Съдът в Пловдив остави за постоянно в ареста двамата началници от Районната здравно- осигурителна каса. \r\n\r\n Иван Деспотов и Влади Манев са обвинени, че са източили над 1 млн. лева чрез аптеки-фантоми и фалшиви рецепти. Магистратите прецениха, че има опасност двамата да манипулират компютърните системи в Здравната каса, защото имат достъп до сървърите, освен това могат да окажат влияние на свидетелите. \r\n\r\n Другите двама в схемата са направили пълни самопризнания. Аптекарският бос Николай Александров е освободен срещу 20 хиляди лева. Човекът-бушон, социално слабият Димитър Йотинов, на чието име са регистрирани аптеките-фантоми, е освободен срещу гаранция от три хиляди лева. \r\n \n\t\t\t\t\t\t", "date": "2018.05.13", "title": "Съдът остави зад решетките заподозрените за източване на Касата"}
{"url": "http://www.bnews.bg/article/241870-lora_krumova_aut_ot_efira_na_nova_tv_na_stola_y_se_nastani", "text": "\n Лора Крумова се изгуби от ефира на Нова телевизия. От известно време всяка неделя водещата се подвизава в предаването \"Събуди се\", като дирижира случващото се в диапазона от 8 до 11 сутринта. \r\n\r\n Днес обаче тя не се появи на малкия екран, а мястото й бе заето от колежката й Мира Иванова, която всъщност подхваща предаването в събота. \r\n\r\n Това не е първият път, в който някоя от двете липсва и бива заместена от другата. Предполага се, че нещо спешно е изникнало на блондинката този път или просто е решила да си почине и е взела отпуск. \r\n. \r\n \n\t\t\t\t\t\t", "date": "2018.05.13", "title": "Лора Крумова аут от ефира на Нова тв, на стола й се настани...\r\n"}
{"url": "http://www.bnews.bg/article/241867-shofyor_ubi_peshehodets_na_patya_i_izbyaga", "text": "\n Мъж е загинал на място, след като е блъснат от автомобил на пътя Пловдив - Пещера след село Оризари в посока в Пловдив, съобщават от МВР. \r\n\r\n Сигналът за инцидента е подаден след 21:30 часа снощи. \r\n\r\n Все още не е ясна самоличността на загиналия. \r\n\r\n Шофьорът на автомобила е избягал, полицията го издирва.  \r\n \n\t\t\t\t\t\t", "date": "2018.05.13", "title": "Шофьор уби пешеходец на пътя и избяга"}
{"url": "http://www.bnews.bg/article/241862-izrael_specheli_evroviziya_balgariya_e_na_14_o_myasto", "text": "\n Израел грабна първото място на „Евровизия 2018“ с песента „Играчка“ (\"Toy\") на изпълнителката Нета. Тя получи най-голям вот от публиката и спечели безапелационно победата с 529 точки. \r\n\r\n „Благодаря ви, че избрахте различното, че приехте различията между нас. Следващият път ще се видим в Ерусалим“, каза победителката при връчването на наградата.На второ място се класира Кипър с изпълнението на Елени Фурейра, което събра 436 точки. \r\n\r\n Третото място остана за Австрия с изпълнителя Сизър Самсън. \r\n\r\n На четвърто място е Германия с 340 точки, а на пето е Италия с 308. \r\n\r\n България, с изпълнението на \"Екуинокс\" (Equinox) и песента им „Кости“, се нареди на 14 място в класацията със 166 точки. Групата, която представи страната ни, се състои от петима изпълнители - Владимир Михайлов, Георги Симеонов-JJ, Джони Манюел, Трей Кембъл и Жана Бергендорф. \r\n\r\n Песента \"Кости\" разказва за истинските ценности в живота и безусловната любов, тази, която остава и след костите, и отвъд материята. \r\n \n\t\t\t\t\t\t", "date": "2018.05.13", "title": "Израел спечели \"Евровизия“, България е на 14-о място"}
{"url": "http://www.bnews.bg/article/241873-ot_lager_3_nagore_boyan_nyama_da_bade_nameren_zhiv", "text": "\n Съпругата на Боян Петров призова да се сложи край на издирването на алпиниста. \r\n\r\n В пост във Facebook Радослава Ненова обяснява, че от лагер 3 нагоре Боян няма да бъде намерен жив. Радослава пише, че колкото и да й се иска да не губи надежда, животът и оцеляването на участниците в спасителната операция са важни и те не трябва да бъдат застрашени. \r\n\r\n Радослава пише още: \r\n\r\n \"Ако за Боян битката е приключила, той трябва да си остане в планината. Написахме история и тя заслужава да бъде запомнена. Заради Боян!\" \r\n\r\n Вчера нито хеликоптерите, нито наземните екипи откриха следа от Боян Петров. Те стигнаха до последния трети лагер под връх Шиша Пангма. Очаква се днес спасителите да започнат да копаят в снега, за да търсят следи от алпиниста. \r\n \n\t\t\t\t\t\t", "date": "2018.05.13", "title": "От лагер 3 нагоре, Боян няма да бъде намерен жив"}
{"url": "http://www.bnews.bg/article/241869-13_may_denyat_na_danachnata_svoboda_na_balgarite", "text": "\n Днес (13 май) е денят, в който спираме да работим за държавата и започваме да печелим за себе си. \r\n\r\n Датата е известна като ден на данъчната свобода. През 2018-та година българите трябва да работим 132 дни, за да се издължим към хазната. \r\n\r\n Според Института по пазарна икономика през тази година българите ще изработваме средно по 289 милиона лева на ден. \r\n\r\n Според експерти с всяка следваща година данъчната свобода идва все по-късно, което означава нарастване на данъчната тежест. \r\n\r\n Сметката разпределя тежестта върху всички български граждани, включително деца и пенсионери. За работещите, които понасят данъчната тежест, денят на данъчната свобода ще дойде по-късно - в края на юни. \r\n \n\t\t\t\t\t\t", "date": "2018.05.13", "title": "13 май - денят на данъчната свобода на българите"}
{"url": "http://www.bnews.bg/article/241872-politsiyata_v_plovdiv_izdirva_shofyor_koyto_blasna_i_ubi_peshehodets", "text": "\n Пловдивската полиция издирва водач на автомобил, който снощи е блъснал и убил пешеходец, след което е избягал. \r\n\r\n Сигналът за инцидента е подаден на телефон 112 малко след 21:30. \r\n\r\n По първоначални данни - на пътя Пловдив-Пещера, в участъка между Пловдив и разклона за село Оризари, автомобил е ударил мъж с неустановена засега самоличност, който е загинал на място, а автомобилът е избягал. \r\n\r\n Тази сутрин на мястото на тежкия инцидент се извършваше втори оглед в търсене на допълнителни улики. \r\n \n\t\t\t\t\t\t", "date": "2018.05.13", "title": "Полицията в Пловдив издирва шофьор, който блъсна и уби пешеходец"}
{"url": "http://www.bnews.bg/article/241868-ani_hoang_prenebregna_lyusi_ilarionov_i_legna_pod_nozha_za", "text": "\n Поп фолк изпълнителката Ани Хоанг напомпа още силикон в циците си. Подобренията на виетнамчето не останаха скрити за последователите, които съпоставиха нови и стари снимки, за да докажат разликата в гръдната й обиколка, пише \"Телеграф\". \r\n\r\n Очевидно решението е взето изцяло от самата певица, тъй като половинката й Люси Иларионов неведнъж е споделял, че се влюбил в натуралното и естествено излъчване на брюнета. \r\n\r\n Това не е единственият тунинг на певицата. Преди няколко месеца Ани инжектира хиалурон в устните си с предтекст, че ги намирала за тънки \r\n  \r\n \n\t\t\t\t\t\t", "date": "2018.05.13", "title": "Ани Хоанг пренебрегна Люси Иларионов и легна под ножа за..."}
{"url": "http://www.bnews.bg/article/241871-zhitelite_na_tuzarskite_kvartali_iskame_kanalizatsiya", "text": "\n „Искаме канализация, качествен ремонт на улиците, пълен ремонт на „Самоковско шосе”, писна ни да живеем в кал и мизерия!” С този емоционален призив организаторите канят днес на протест в Панчарево и Кокаляне. \r\n\r\n Те имат намерение от 11 на обяд до 12:30 да затворят „Самоковско шосе”, защото искат пълна рехабилитация на пътя, както и цялостен ремонт на шосето, тъй като според тях то е поправяно много пъти, дупките са кърпени, но отново се появяват. \r\n\r\n „Протестираме, защото ни писна да живеем в кал и мизерия. Протестираме, защото „Самоковско шосе” за трети път ни попълват дупки и са ни докарали дотам, че да сме щастливи, когато попълнят 2-3 дупки. Ние искаме пълна рехабилитация на тази отсечка от шест километра, защото това вече не се издържа. Улиците в Панчарево и Кокаляне са в безобразно състояние. Канализация нямаме, това замърсява околната среда, защото и Панчаревското езеро директно за заустени канали там. Сметоизвозването ни е голям проблем. Улиците не са ремонтирани с десетилетия, много улици просто изчезват”, каза Галина Бел, един от организаторите на протеста. \r\n \n\t\t\t\t\t\t", "date": "2018.05.13", "title": "Жителите на тузарските квартали: Искаме канализация! "}
{"url": "http://www.bnews.bg/article/241865-zaradi_parkomyasto_bivsh_deputat_ot_gerb_nabi_73_godishna_baba", "text": "\n Бившият депутат от ГЕРБ Костадин Язов набил възрастна жена заради спор за паркомясто. Това твърди потърпевшата пред Нова телевизия. \r\n\r\n Инцидентът станал в Пловдив. 71-годишната Таня Вътова разказа как ѝ се наложило да пази паркомясто, тъй като чакала пратка. Предупредила управителя на заведението за временното неудобство, което ще им създаде. \r\n\r\n Бившият депутат обаче решил да паркира пред заведението. Вътова започнала да му маха, че не може да паркира. Бившият законотворец започнал да я избутва с колата си, докато намести колата си. \r\n\r\n Жената потърсила помощ от управителя. Той обяснил на Язов, че трябва да премести колата си. В отговор жената получила удар в гърба. \r\n\r\n Жената попада в интензивното. Свидетели на случката са го разпознали. Самият Язов твърди, че нямало нищо вярно в разказаното от Таня Вътова. Дори заподозря, че това се прави с цел да му искат пари. \r\n \n\t\t\t\t\t\t", "date": "2018.05.13", "title": "ЗАРАДИ ПАРКОМЯСТО: Бивш депутат от ГЕРБ наби 73- годишна баба"}
{"url": "http://www.bnews.bg/article/241866-spasitelite_koito_izdirvat_boyan_petrov_ne_sa_se_obadili_v_bazoviya_lager", "text": "\n В базовия лагер под връх Шиша Пангма в Хималаите не са осъществили връзка тази сутрин със спасителния екип, който издирва алпиниста Боян Петров, научи bTV. \r\n\r\n Спасителите е трябвало да съобщят къде се намират, но не са се обадили. Издирвателната акция по въздух вчера не откри следи от Боян Петров под върха. \r\n\r\n Спасителите не откриха алпиниста и в лагер 2 и лагер 3. \r\n\r\n Днес се очаква едната група от тях да тръгне от лагер 3 към върха. Другата група, която остана, до лагер 2 ще обходи по-обстойно района между него и лагер 3. \r\n\r\n Днес не се очаква да има операция по въздух. Машините са в Катманду и са в готовност да излетят отново при нужда. Те могат да стигнат до върха за 50 минути. \r\n \n\t\t\t\t\t\t", "date": "2018.05.13", "title": "Спасителите, които издирват Боян Петров, не са се обадили в базовия лагер"}
{"url": "http://www.bnews.bg/article/241861-napadenieto_v_parizh_izvarshitelyat_kreshtyal_allah_e_velik", "text": "\n Един човек беше убит, четирима ранени при атака с нож в Париж. Двама от пострадалите са в критично състояние. Тази нощ мъж нападнал хората в района на операта в града. Популярно място, в сърцето на френската столица, с много заведения в района. Нападателят е застрелян от полицията. Малко след нападението ИДИЛ обяви, че извършителят е техен войник. Той отмъщавал на страните, които бомбардират територии на джихадистите в Сирия и Ирак. Френските власти разследват атаката като терористичен акт.  \r\n\r\n Нападението се случило в богат и престижен квартал на метри от парижката опера. \r\n\r\n Добрата новина е, че сред петимата намушкани с нож, двама бяха в критично състояние, но вече не са. Атаката се е случила снощи в 20:50 местно време, когато неидентифициран мъж извършва нападението. По описания терористът е около 20-годишен мъж с дълга коса, брада и от северноафрикански произход. \r\n\r\n Той е крещял „Аллах е велик”, когато е нападал минувачите. \r\n\r\n Това, което френските медии коментират е много бързата и своевременна намеса на полицията. Първото позвъняване в полицията е в 20:47 минути, само пет минути по-късно на място има полиция. Девет минути по-късно нападателят е неутрализиран. Местните власти са горди, че стават все по-бързи в неутрализирането и реагирането при подобни инциденти. \r\n\r\n Френските власти не могат да установят кой е нападателят. Възможно е малко по-късно през деня тази информация да стане известна. \r\n \n\t\t\t\t\t\t", "date": "2018.05.13", "title": "НАПАДЕНИЕТО В ПАРИЖ: Извършителят крещял \"Аллах е велик\""}
{"url": "http://www.bnews.bg/article/241860-kabinetat_na_borisov_3_i_podlogi_restartirat_aets_belene", "text": "\n България вдига мораториума за строителството на АЕЦ „Белене”. \r\n\r\n Пред журналисти в Стара Загора премиерът Бойко Борисов днес заяви, че мораториумът върху строежа на АЕЦ „Белене\" трябва да отпадне до седмици, за да може Народното събрание да даде мандат за разговори с инвеститори. \r\n\r\n По думите му това трябва да се случи преди срещата на държавните и правителствени ръководители на страните от Централна и Източна Европа и Китай през юли в София. \r\n\r\n Защото за 3 милиарда в момента имаме техника - стои на Дунава, каза премиерът. \r\n\r\n На 10 май Китайската национална ядрена корпорация (CNNC) потвърди инвестиционния си интерес към проекта АЕЦ \"Белене\". \r\n \n\t\t\t\t\t\t", "date": "2018.05.13", "title": "Кабинетът на Борисов 3 и подлоги рестартират АЕЦ Белене!"}
