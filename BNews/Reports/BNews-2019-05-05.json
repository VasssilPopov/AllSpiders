{"url": "http://www.bnews.bg/article/260431-kndr_potvardi_ucheniyata_s_raketi", "text": "\n Северна Кория потвърди, че е провела изпитания на далекобойни реактивни оръдия и на тактически управляеми оръжия. \r\n\r\n Ученията са наблюдавани от лидера на КНДР Ким Чен-ун, съобщи държавната телеграфна агенция КЦТА, цитирана от ТАСС. Агенцията уточни, че тестовете са проведени вчера, когато КНДР е изстреляла и снаряди с малък обсег по посока на Японско море. \r\n\r\n \"Целта на ученията е да се проверят оперативните способности и точността на изстрелване на далекобойни реактивни оръдия с голям калибър и тактическо управляемо оръжие, точността на изпълнение на огневите задачи\", посочва КЦТА. \r\n\r\n Ким е бил на наблюдателен пункт и е дал заповедта \"Огън\". Лидерът на КНДР останал доволен от стрелбите, определил ученията като успешни и похвалил военнослужещите. Той е коментирал, че провеждането на учението е необходимо за отстояване на политическия суверенитет и икономическата самостоятелност на републиката. \r\n\r\n КЦТА не уточнява мястото на провеждане на ученията, типа на използваното оръжие и броя на изстреляните снаряди. \r\n\r\n По-рано агенция \"Йонхап\" съобщи, че КНДР е осъществила изпитателен пуск на няколко ракети с малък обсег от района на Вонсан, източното крайбрежие на страната. По информация ракетите са пролетели разстояние от 70 до 200 км. в направление Японско море. \r\n\r\n Последният път, когато Пхенян извърши изпитания на ракети, беше през ноември 2017 година с ракета \"Хвасон-15\", която се издигна на 4475 км. и преодоля разстояние от 950 км. Според съобщението на официалните власти на Северна Корея \"Хвасон-15\" може да носи ядрена бойна глава, а в зоната й на действие се намира цялата територия на САЩ. \r\n\r\n През април 2018 година Пхенян обяви отказ от провеждане на изпитания с ядрено оръжие, а също и с балистични ракети с различен обсег на действие. \r\n\r\n През май месец миналата година КНДР ликвидира полигона в Пхунгери, на който по-рано бяха проведени шест подземни ядрени изпитания. За периода от 2016 - 2017 година КНДР е осъществила около 40 пуска на балистични ракети. \r\n \n\t\t\t\t\t\t", "date": "2019.05.05", "title": "КНДР потвърди ученията с ракети"}
{"url": "http://www.bnews.bg/article/260428-kayli_minoug_napravi_pokartitelna_izpoved_za_zhivota", "text": "\n Кайли Миноуг си припомни битката с рака на гърдата и как тежката болест й е попречила да създаде семейство и да има деца, пише в. \"Дейли мейл“. В интервю 50-годишната певица разказа как поставената й през 2005 година диагноза е променила плановете й за живота. \r\n\r\n \"Бях на 36, когато ми казаха, че имам рак на гърдата. Животът ми се промени напълно“, споделя звездата. Кайли разкри и подробности около новата си връзка с 45-годишния Пол Соломон, който е криейтив директор на британското списание GQ. \r\n\r\n \"Децата все още не влизаха в плановете ми, когато разбрах за болестта си, но внезапно всичко се промени.“ Въпреки тежката диагноза Кайли запазила присъствие на духа и останала положително настроена. \"Не исках да потъвам в депресия и отчаяние. Понякога обаче все още се чудя какво би било, ако ситуацията се беше развила по-различно. Всички ми казваха, че има различни варианти, но никога не можеш да бъдеш сигурен за нищо.“ \r\n\r\n \"Сега съм на 50 и съм по-спокойна. Не мога да кажа, че не съжалявам за нищо. Беше ми трудно да продължа напред, но погледнах на живота философски. Трябва да приемеш това, което си, и да продължиш напред.“ \"Срещнах някой, с когото се чувствам добре. Това е правилният човек за мен“, споделя певицата за новата любов в живота си. \r\n  \r\n \n\t\t\t\t\t\t", "date": "2019.05.05", "title": "Кайли Миноуг направи покъртителна изповед за живота"}
{"url": "http://www.bnews.bg/article/260432-likvidiraha_edin_ot_liderite_na_islyamska_darzhava", "text": "\n Отряд на специалните сили на афганистанската полиция е ликвидирал един от екстремистите, които ръководят дейността на терористичната групировка \"Ислямска държава\" в северните райони на Централна Азия, предаде агенция Хама прес като се позова на министерството на вътрешните работи, съобщи ТАСС и БТА. \r\n\r\n Главатарят на ИД, известен с прозвището Муфти Узбек, е бил убит близо до селището Дахана Гори в североизточната провинция Баглан. В съобщението на вътрешното ведомство се посочва, че Узбек е отговарял за дейността на ИД в северните части на Афганистан, където ръководел планирането и организацията на терористични атаки. Освен това се занимавал със снабдяването и финансирането на ИД в Централна Азия. В операцията са били ликвидирани още трима бунтовници от ИД. \r\n \n\t\t\t\t\t\t", "date": "2019.05.05", "title": "Ликвидираха един от лидерите на “Ислямска държава” "}
{"url": "http://www.bnews.bg/article/260433-patriarh_neofit_prie_papata_kato_darzhaven_glava_a_ne_kato_raven_duhoven_vodach", "text": "Много премерени и точни послания отправиха един към друг папа Франциск и патриарх Неофит. Те се срещнаха в Синодалната палата. Неофит говори за приемствеността през вековете между двете общности. За злощастното разделение, как могат да се преодолеят разликите. Папа Франциск говори за приемствеността и за мира. Най-важното послание беше мир. Различията не ни позволяват да се молим заедно, обясни представител на БПЦ.  „Всички приветствия за мир се чуват. Св. Синод и негово светейшество приехме папа Франциск като държавен глава, а не като равен духовен водач. Напрежение няма“ допълниха от църквата.  Папата е подарил на  патриарх Неофит ръкописен препис на древно евангелие.  Срещата им трая около 15 минути, след което Светият духовен водач влезе в храм-паметника \"Александър Невски\".  Площадът пред „Александър Невски“ се изпълни с множество хора . Хората нямат пряк достъп до папата и това буди напрежение сред тях. Те започнаха да скандират. Тихата молитва на папата приключи  в храма за 10-на минути. Папа Франциск се здрависа  с част от  хората, като им  дава своята благословия. В словото си пред хората, папата каза: Христос живее. Той носи нашата надежда и жизненост.  Всичко, което докосва става ново и се изпълва с живот. Той живее и иска и ти да си жив. Той е в теб. Той е с теб и никога не те изоставя. Той върви с теб, редом до теб. Колкото и да се отдалечиш, до теб е Възкръсналият, който те очаква  и те зове да започнеш отначало. Винаги ни подава ръка, за да започнеш отново. Тъгата ни кара да остаряваме. Той ще бъде при теб, за да ти даде сили и надежда. Той върви редом с теб и иска да си жив. Нека тази земя бъде земя на срещи, да продължите да се признавате и уважавате взаимно. След молитвата си \"Царица небесна\", Светият отец поздрави представителите на всички вероизповедания у нас. ", "date": "2019.05.05", "title": "Патриарх Неофит прие папата като държавен глава, а не като равен духовен водач"}
{"url": "http://www.bnews.bg/article/260430-papi_hans_zakasa_za_pari", "text": "\n Константин Трендафилов или Папи Ханс, както е по-известен младият поет, се оказа без редовни доходи. Той остана без работа след участието си във ВИП Брадър, а както изглежда, не е много търсен и за музикални изяви. \r\n\r\n След участието си в \"Черешката на тортата“ в средата на 2017 г. Константин Трендафилов, по-известен като Папи Ханс, осъзнава, че му харесва да вирее сред популярни личности и решава, че иска да стане неизменна част от родния шоубизнес. За слава, а и за да измъкне някой лев в повече. Затова се отказва да бъде просто поет, защото не е доходоносно и започва да прави пародийни песни. \r\n\r\n Неслучайно именно покрай готварския формат се възползва от това, че тийнсензацията Дара се влюбва в него и двамата се впускат в любовна връзка. В крайна сметка и до ден днешен феновете на Дарина и Папи са категорични, че двамата са толкова различни, че чак се чудят на какво са се крепили отношенията им. Близки до артиста споделят, че той по-скоро я е използвал, за да стигне по-бързо до целта си – лесната слава. \r\n\r\n Именно заради любопитните му отношения с Дарина Йотова първото му парче \"Кекс“ прави фурор в мрежата, както и второто. И му донесоха участие във \"ВИП Брадър“, както и в \"Като две капки вода“. А оттам успех и на третото му парче – \"Твой“. \r\n \n\t\t\t\t\t\t", "date": "2019.05.05", "title": "Папи Ханс закъса за пари"}
{"url": "http://www.bnews.bg/article/260423-luksozniyat_hotel_na_kmeta_na_hadzhidimovo_na_metri_ot_manastira_zagrabili_zemyata_na_svetata_obitel", "text": "\n Скандалът около луксозния хотел на дъщерята на кмета на Хаджидимово стартира още с основите на сградата. Монасите от манастира \"Св. Георги\" са изправени на нокти, тъй като хотелът е в непосредствена близост до Божия храм . \r\n\r\n Манастирът „Св. Великомъченик Георги Победоносец” е известен не само в границите на България. Стотици вярващи от различни религии от Гърция и цялата страна се стичат на храмовия празник всяка година заради поверието, че в нощта на Гергьовден всички болести и недъзи могат да бъдат излекувани. \r\n\r\n Строежът започва пролетта на метри от входа на манастира. Погребалните шествия минават от там, за да дойдат в манастира и след това да отидат към гробищата. Вместо това обаче, първо трябва да минат през басейна. \"Не е нужно много да обясняваме - само достатъчно е да си представим хора по бански около и пред манастира. Няма нужда от коментар”, възмущава се тогава отец Теофил, игумен на манастира. \r\n\r\n Въпреки това, луксозният хотел на приближения градоначалник до Корнелия Нинова се изгражда на по-малко от 200 метра от входа на светата обител. Проектът на стойност повече от половин милион лева е съфинансиран от европейската програма за развитие на селските райони. Хотелът е собственост на Катерина Терзиева, а документите за изграждането му са подписани от от баща й - кмета Людмил Терзиев.  \r\n\r\n „Е, като ми е дъщеря, какво да правя?! Какво? Да я спирам? Да не кандидатства никъде, така ли? Какъв е проблемът? Тя ми е дъщеря и да не кандидатства по никакви програми и какво да прави тя?! Това ли са законите в държавата”, коментира тогава пред медии. \r\n\r\n 27-годишната Катерина завършва финанси и маркетинг в УНСС. Само 2 години след дипломирането си, през 2011 година, основава фирма и кандидатства с проект в Държавен фонд „Земеделие\". \r\n\r\n Хотелът включва 11 стаи, два апартамента, ресторант и басейн на обща стойност около 600 хиляди лева. По думите на младата бизнес дама, европейската помощ е 400 хиляди, а за остатъка е взела над 100 хиляди лева банков кредит. \r\n\r\n На практика се оказва, че кметът не само подписва разрешителните документи, но и съфинансира строежа като ипотекира семейно имущество. Въпросът от морален става законов, защото според неврокопския митрополит и монасите в манастира, хотелът е построен на манастирска земя. \r\n\r\n Всяко лято в манастира „Свети Георги\" над Хаджидимово се организират детски лагери. Емилия Петрунова е един от учителите, които водят децата в светата обител вече 20 години. „Нямам никакъв спомен там, на мястото, където сега е строежът, някакви култури да е имало, нещо да се е отглеждало. Точно оттам минаваше една от преките пътеки - ние тогава слизахме по-често долу до Хаджидимово до пощата, те да се обаждат на близки”, казва преподавателката. \r\n\r\n След изваждането на документ за собственост, имотът е продаден не на друг, а именно на кметската дъщеря, която участва с него в програмите за европейски пари. \r\n \n\t\t\t\t\t\t", "date": "2019.05.05", "title": "Луксозният хотел на кмета на Хаджидимово на метри от манастира, заграбили земята на светата обител"}
{"url": "http://www.bnews.bg/article/260425-bnt_sas_strashen_gaf_za_papata", "text": "\n Голям гаф на БНТ втрещи зрителите тази сутрин. По време на официалното посрещане на папа Франциск в София телевизията излъчи резултатите от анкета на тема \"Какво е вашето отношение към папа Франциск?\". \r\n\r\n Вместо обаче диаграмата да покаже правилния резултат, в ефир излезе пълен хаос на вота. С най-голям процент се появи отговор \"Отрицателно\", който пък не се връзваше по никакъв начин с общата сметка на гласовете. \r\n\r\n От тази анкета май разбрахме само, че някой в телевизията не харесва папата, коментират зрителит. \r\n \n\t\t\t\t\t\t", "date": "2019.05.05", "title": "БНТ със страшен гаф за папата"}
{"url": "http://www.bnews.bg/article/260426-ansambalat_grabna_srebro_v_guadalahara", "text": "\n Българките получиха оценка от 26.200 за съчетанието си с три обръча и 2 чифта бухалки \r\n\r\n Ансамбълът на България в състав Симона Дянкова, Мадлен Радуканова, Стефани Кирякова, Лаура Траатс и Ерика Зафирова спечелиха сребърен медал в многобоя на World Challenge Cup 2019 по художествена гимнастика в Гуадалахара, Испания, предаде БНР. \r\n\r\n След изпълнения по невероятен начин шедьовър по музиката на филма \"Най-великия шоумен\" българките получиха космическата оценка от 26.200 за съчетанието си с три обръча и 2 чифта бухалки и се поздравиха със среброто в многобоя. С този уникален резултат гимнастичките ни изпревариха състава на Русия, който беше преди грациите ни след изпълнението на съчетанията с 5 топки. Именно грешката в това съчетание лиши българките от първото място. \r\n\r\n Златен медал спечели ансамбълът на Италия, който изигра стабилно и без грешка и двете си съчетания. \r\n\r\n И така тройката за многобоя е : \r\n\r\n Злато за Италия със сбор от 50.250 точки, сребро за България със сбор от 49.100 точки и ббронз за Русия със сбор от 46. 950 точки.  \r\n \n\t\t\t\t\t\t", "date": "2019.05.05", "title": "Ансамбълът грабна сребро в Гуадалахара "}
{"url": "http://www.bnews.bg/article/260427-politsiyata_v_tunis_razstrelya_trima_ekstremisti", "text": "\n Туниската полиция уби трима ислямистки бойци в централния град Сиди Бузид, съобщи източник от силите за сигурност, цитиран от Ройтерс. \r\n\r\n При операцията вчера полицията е открила също оръжия и муниции. По-рано вътрешното министрество съобщи, че силите за сигурност са осуетили атаки, планирани по време на рамазана, след като тази седмица са арестували \"опасен терорист\". \r\n\r\n Една от най-светските държави в арабския свят, Тунис, стана мишена за екстремисти, след като беше призната за водеща в демократичните промени през 2011 г., когато избухна въстанието срещу президента автократ Зин ал Абидин бен Али. \r\n\r\n Тунис преживя три големи ислямистки нападения през 2015 г. Две бяха срещу туристи - в музей в столицата и на плаж в северния град Сус. Третото нападение беше срещу президентски гвардейци. И за трите атаки отговорност пое групировката \"Ислямска държава\", припомня БТА. \r\n \n\t\t\t\t\t\t", "date": "2019.05.05", "title": "Полицията в Тунис разстреля трима екстремисти"}
{"url": "http://www.bnews.bg/article/260422-16_godini_zatvor_za_tiyneydzhara_mitko_naskov_iznasilil_zhena_vav_velikobritaniya", "text": "\n Момче на 19 години – Митко Насков, български гражданин от ромски произход, бе осъдено във Великобритания на 16 години затвор по обвинение за изнасилване. \r\n\r\n Самото престъпление станало на 12 август миналата година, през нощта около 3 часа в град Скарбъро. Жертвата му е жена, на която не се разкрива самоличността. Известно е, че преди изнасилването тя е била на бар и се е прибирала към дома си. \r\n\r\n Насков нападнал жертвата си в центъра на града, завлякъл я в тъмен ъгъл на улица, където я изнасилил. Жената го молила да спре, но той ѝ отвърнал, че всичко е наред, преди да опита да я изнасили отново. \r\n\r\n Прекратил нападението си едва когато три жени чули писъците на жената и тогава се подплашил и побягнал. Една от жените дори опитала да го проследи, но в един момент го изпуснала в нощта. По-късно тя обаче е и един от свидетелите срещу него. \r\n\r\n Ромът е заловен в жилището, което обитавал 15 часа по-късно. Камери в района показали как бяга от мястото на престъплението. Лицето му не се виждало, но е идентифициран по издайническа татуировка. При бягството му момичето успяло да скъса тениската на нападателя си и от камерите се вижда как 19-годишният изнасилвач бяга гол до кръста през града. Впоследствие съвпаднало и ДНК-то на Насков. \r\n\r\n През цялото време на процеса Насков твърдял, че е невинен. Обяснил, че говори слабо английски език и че пристигнал във Великобритания около два месеца по-рано, след като негов приятел му обещал работа. \r\n\r\n Разпитани са и негови приятели, с които той купонясвал по-рано вечерта. Именно за периода, в който е извършено изнасилването, те обяснили, че Насков „бил изчезнал някъде“. \r\n\r\n Присъдата му е 12 години плюс допълнителни 4, които според британското законодателство могат да бъдат наложени по преценка на съдията при определени престъпления, сред които сексуалните. \r\n\r\n Съдията похвали и трите жени, които са успели да се намесят, и по-специално тази, която го последвала, като ѝ присъди награда от 500 паунда. \r\n \n\t\t\t\t\t\t", "date": "2019.05.05", "title": "16 години затвор за тийнейджъра Митко Насков, изнасилил жена във Великобритания"}
{"url": "http://www.bnews.bg/article/260417-ispaniya_ni_varna_vetko_arabadzhiev_izpravya_se_pred_spetssada_dnes", "text": "\n Обвиняемият за данъчни престъпления хотелиер Ветко Арабаджиев е в ареста на Националното следствие, самолетът от Испания, с който той бе екстрадиран в София, кацна час след полунощ.  \r\n\r\n Очаква се днес прокуратурата да поиска от Специализирания наказателен съд Арабаджиев да бъде оставен за постоянно в ареста.  \r\n\r\n Ветко Арабаджиев и съпругата му Маринела бяха арестувани в началото на март в градчето Кабрера де Мар край Барселона. Месеци наред те бяха издирвани с европейска заповед за арест. В София беше задържан и синът им Вълчо. Българският съд запорира тяхното имущество, а заповеди за запор бяха издадени и за 12 банкови сметки на Ветко и Маринела Арабаджиеви в различни трезори, дялове в 7 търговски дружества и имоти в няколко населени места.   \r\n\r\n Екстрадицията на Маринела Арабаджиева все още не е факт, тъй като испанският съд е поискал допълнителна информация за нея. По делото е обвинен и синът им – Вълчо, който неотдавна бе пуснат от ареста под гаранция от половин милион лева.   \r\n \n\t\t\t\t\t\t", "date": "2019.05.05", "title": "Испания ни върна Ветко Арабаджиев, изправя се пред спецсъда днес"}
{"url": "http://www.bnews.bg/article/260418-ataka_poiska_karakachanov_da_napusne_ministerskiya_post_dokato_prokuraturata_mu_razsledva_ogromniya_trizonet", "text": "\n Партия \"Атака\" поиска вицепремиерът Каракачанов да отстъпи правителствения си пост, докато тече проверка срещу него за корупционни практики. \r\n\r\n Повече от десет дни вицепремиерът Красимир Каракачанов не е дал обяснение пред българското общество за начина, по който е придобил луксозния си мезонет и прилежащите към него тераси, се казва в съобщението на пресцентъра на \"Атака\". \r\n\r\n Партия \"Атака\" настоява за прилагане цялата строгост на закона и за еднакъв подход към представителите на висшата власт, уличени в разминаване на декларираното и притежаваното имущество. Коректният и чист начин за това е оттегляне от заеманите високи постове, гарантиращо провеждане на безпристрастно разследване. \r\n \n\t\t\t\t\t\t", "date": "2019.05.05", "title": "Атака поиска Каракачанов да напусне министерския пост, докато прокуратурата му разследва огромния тризонет"}
{"url": "http://www.bnews.bg/article/260419-papa_frantsisk_balgariya_e_most_mezhdu_iztoka_i_zapada", "text": "\n След разговор с президента Румен Радев на \"Дондуков\" 2, папа Франциск се срещна с политици и представители на дипломатическия корпус на площат \"Атанас Буров\". Там Светият отц произнесе и първата си реч на българска земя. Ето и пълния й текст: \r\n\r\n Радвам се, че се намирам в България - място за срещи на множество култури и цивилизации, мост между Източна и Южна Европа, отворена врата към Близкия Изток. Това е земя с древни християнски корени, които подхранват призванието, благоприятстващо срещата, както в региона, така и в международната общност. Тук на многообразието, уважавайки специфичните особености, се гледа като на възможност и богатство, а не като причина за конфликт. \r\n\r\n Сърдечно поздравявам властите на Републиката и им благодаря за поканата, отправена към мен, да посетя България. Благодаря на г-н Президента за любезните слова, които ми отправи, приветствайки ме на този исторически площад, който носи името на държавника Атанас Буров, понесъл жестокостта на един режим, който не можеше да приеме свободата на мисълта. \r\n\r\n Отправям с уважение моя поздрав към Негово Светейшество Патриарх Неофит, с когото ще се срещна след малко, както и към митрополитите и епископите от Светия синод и към всички верни на Българската православна църква. Изпращам сърдечен поздрав на епископите, свещениците, монасите и монахините и на всички членове на Католическата църква, за които идвам, за да ги утвърдя във вярата и да ги насърча в ежедневния им път на живота и християнското свидетелство. \r\n\r\n Изпращам сърдечните си поздрави и на християните от другите църковни общности, на членовете на еврейската общност и на вярващите мюсюлмани и потвърждавам с вас „дълбокото убеждение, че истинските учения на религиите ни призовават да останем вкоренени в ценностите на мира; да поддържаме ценностите на взаимното опознание, човешкото братство и общото съжителство” („Документ за човешкото братство”, Абу Даби, 4 февруари 2019 г.). Да се възползваме се от гостоприемството , което ни оказва българският народ, така че всяка религия, призована да насърчава хармония и съгласие, да подпомогне растежа на една култура и среда, проникнати от пълното уважение към човешката личност и нейното достойнство, установявайки жизнени връзки между различните цивилизации, разбирания и традиции, и отхвърляйки насилието и принудата. По този начин ще победим онези, които с всички средства се опитват да я манипулират и експлоатират. \r\n\r\n Моето днешно посещение възнамерява идейно да се свърже с това, направено от Св. Йоан Павел II през май 2002 г., и се случва в благодарното възпоменание за присъствието в София за около едно десетилетие на тогавашния апостолически делегат монс. Анджело Джузепе Ронкали. Той винаги носеше в сърцето си чувство на благодарност и дълбоко уважение към вашия народ и то до такава степен, че е казал, че където и да би отишъл, къщата му винаги ще бъде отворена за вас, без нуждата да казвате дали сте католици или православни, но само: брат от България (Вж. Проповед, 25 декември 1934 г.). Св. Йоан XXIII работеше неуморно, за да насърчава братското сътрудничество между всички християни и с Втория ватикански събор, който той свика и ръководи в първата му фаза, даде голям импулс и тласък за развитието на икуменическите отношения. \r\n\r\n Вследствие на тези събития на Провидението, започвайки от 1968 г., т.е. от вече над 50 г., една официална българска делегация, съставена от най-висшите граждански и църковни власти, всяка година посещава Ватикана по повод празника на Св. св. Кирил и Методий. Те са евангелизирали славянските народи и са в основата на развитието на техния език и култура, и преди всичко на изобилни и трайни плодове на християнско и свято свидетелство. \r\n\r\n Да бъдат благословени Св. св. Кирил и Методий, съпатрони на Европа, които със своите молитви, находчивост и обща апостолическа дейност са станали примери за нас, и остават, след повече от хилядолетие, вдъхновители на плодотворен диалог, хармония и на братска среща между Църквите, държавите и народите! Нека техният блестящ пример да породи много последователи дори и в наши дни, и да се появят нови пътища на мир и хармония! \r\n\r\n Сега, в този исторически момент, тридесет години след края на тоталитарния режим, който ограничаваше свободата и инициативите ѝ, България е изправена пред последствията от емиграцията през последните десетилетия на повече от два милиона нейни съграждани, търсещи нови възможности за работа. В същото време България - подобно на много други страни от Стария континент - трябва да се справи с това, което може да се разглежда като нова зима: демографската, която е паднала като ледена завеса в голяма част от Европа, като последствие от намаляването на доверието в бъдещето. Следователно, спадът в раждаемостта, съчетан с интензивния миграционен поток, доведе до обезлюдяване и изоставяне на много села и градове. Освен това, България се сблъсква и с явлението на онези, които се опитват да влязат в нейните граници, за да избягат от войни и конфликти или от бедност, и се опитват да достигнат във всеки случай до най-богатите райони на европейския континент, за да намерят нови възможности за съществуване или просто едно безопасно убежище. \r\n\r\n Г-н Президент, познавам ангажимента, с който управниците на тази държава от години се стремят да създадат условия, така че особено младите да не са принудени да емигрират. Бих искал да ви насърча да продължите по този път, да положите всички усилия за насърчаване на благоприятни условия, така че младите хора да могат да вложат техните свежи сили и да планират своето лично и семейно бъдеще, намирайки в Родината условията, които позволяват един достоен живот. И на вас, които познавате драмата на емиграцията, бих си позволил да ви предложа да не затваряте очите, сърцето и ръката си - както е и във вашата традиция - към тези, които чукат на портите ви. \r\n\r\n Вашата държава винаги се е отличавала като мост между Изтока и Запада, способна да благоприятства срещата между различни култури, етнически групи, цивилизации и религии, които тук от векове живеят мирно заедно. Развитието, също икономическото и гражданското, на България задължително преминава през признаването и оценяването на тази специфична характеристика. Нека тази земя, обградена от великата река Дунав и от бреговете на Черно море, станала плодородна от скромния труд на много поколения и отворена за културен и търговски обмен, интегрирана в Европейския съюз и със солидни връзки с Русия и Турция, да може да предложи на децата си бъдеще на надеждата. \r\n\r\n Бог да благослови България, да я запази мирна и гостоприемна, и да я направи просперираща и щастлива! \r\n \n\t\t\t\t\t\t", "date": "2019.05.05", "title": "Папа Франциск: България е мост между Изтока и Запада"}
{"url": "http://www.bnews.bg/article/260424-frenski_sad_nalozhi_zapor_na_trizoneta_na_dzhambazki_v_parizh_po_iskane_na_es", "text": "\n Облаците около Ангел Джамбазки се сгъстяват, дори и нашата си прокуратура да не прави нищо, за да го разследва, по нареждане на покровителя му и военен министър Каракачанов. \r\n\r\n Фаворитката за главен прокурор на ЕС Лаура Кьовеши поиска незабавно европейско разследване на тризонета на Джамбазки в Париж, след като е очевидно, че няма законни доходи за 9 милиона евро, за да си го купи. \r\n\r\n По наши източници, вече дори е наложен запор на имота, т.е. Джамбазки не може да му вземе парите и да ги скрие някъде в офшорки. Ако е незаконен, ще му го вземат. \r\n\r\n Според Кьовеши, има сериозен риск средствата за апартамента да са свързани с ЕС, и това да влиза в прерогативите на новата Европрокуратура. \r\n\r\n \"Виждам 3 възможни източника. Първият е злоупотреби в Европарламента, където Джамбазки е бил депутат. Вторият - злоупотреба в еврофондове от страна на правителството в София, част от което е партията на Джамбазки. Третият - парите да са от търговията с паспорти, които дават достъп до ЕС на хиляди нелегални имигранти. И в трите случая европейският интерес е сериозно засегнат\" - обясни Кьовеши. \r\n\r\n Самата тя, чисто формално, все още не е главен прокурор. Но думата и вече се чува и каквото \"препоръча\" го изпълняват (както е случаят със запора, наложен от съда в Париж). Кьовеши е де факто избрана, защото другият кандидат се оттегли. Единствено и пречи Румъния, която държи председателството на ЕС и не поставя въпроса на гласуване. Но това е до края на юни, после няма какво да спре прокуроката, която вкара премиери министри и депутати в затвора. \r\n\r\n Ако Джамбазки беше последвал Бареков и си даряваше 80% от заплатата, както обеща през 2014 година като кандидат за евродепутат от ББЦ, сега нямаше да се е оплел като пате в кълчища от неимоверното си забогатяване. Дали има апартаменти в Брюксел и тризонети в Париж на подставени лица нежният войвода никой не може да каже. Факт е, ме спести милиони и излъга бедните избиратели, които го пратиха в Европа на тлъста заплата. \r\n\r\n Източник: speednewsbg.blogspot.com \r\n \n\t\t\t\t\t\t", "date": "2019.05.05", "title": "Френски съд наложи запор на тризонета на Джамбазки в Париж, по искане на ЕС"}
{"url": "http://www.bnews.bg/article/260420-zhalt_kod_za_silen_vyatar_v_19_oblasti_u_nas", "text": "\n Жълт код за силен вятър е обявен в 19 области на страната, предупреждават на сайта на НИМХ. \r\n\r\n Силен вятър се очаква за областите Пазарджик, Пловдив, Кърджали, Хасково, Стара Загора, Габрово, Велико Търново, Сливен, Ямбол, Бургас, Търговище, Русе, Разград, Шумен, Варна, Добрич и Силистра. \r\n\r\n В тези райони поривите ще  достигат до 70 – 90 км/ч. \r\n\r\n В областите Благоевград и Смолян има предупреждение и за дъжд и гръмотевици. Там се очаква през втората полива на денонощието да има интензивни валежи, като на места количествата ще достигнат 20 – 25 л/кв.м. \r\n \n\t\t\t\t\t\t", "date": "2019.05.05", "title": "Жълт код за силен вятър в 19 области у нас"}
{"url": "http://www.bnews.bg/article/260421-dancheto_hristova_s_kontsert_v_london_napravi_mnogo_lichno_priznanie", "text": "\n „Моят път – 55 години на сцена\" - с този надслов ще се проведе прощалното световно турне на голямата българска певица Йорданка Христова. \r\n\r\n Музикалната обиколка ще стартира с концерт в Лондон още следващия петък на 10 май, пише show.blitz.bg. \r\n\r\n „След това изпълнителката на „Тежък характер\" ще отпусне вокална мощ и на други локации в Европа, САЩ, Австралия и т.н. Любимата естрадна певица на поколения българи ще си вземе „сбогом\" с феновете си, изнасяйки огнен концерт с най-големите си български хитове, както и латино ритми! \r\n  \r\n \n\t\t\t\t\t\t", "date": "2019.05.05", "title": "Данчето Христова с концерт в Лондон! Направи много лично признание...\r\n"}
{"url": "http://www.bnews.bg/article/260411-tomina_nedelya_pochitame_apostol_toma", "text": "\n\r\nДнес е Томина неделя - почита се паметта на св. Тома, един от 12-те Христови ученици, известен с прозвището Неверни. \r\n\r\nТова наименование идва от евангелските текстове, в които разказват, че когато мълвата за изчезналото тяло Господне се разнесла, единствен апостол Тома не повярвал. За да се убеди в чудото, поискал да пипне раните от гвоздеите, с които Исус бил прикован на кръста. \r\n\r\nНа осмия ден от възкръсването си Христос отишъл при Тома и му казал: \"Дай си пръста тук и виж ръцете ми, дай ръката си и я сложи на ребрата ми. И не бъди невярващ, а вярващ. Понеже ме видя, повярва ли? Блажени са тези, които, без да видят, са повярвали.\" \r\n\r\nКогато Тома сам се убедил във възкресението, паднал на колене пред Спасителя и молил за прошка. \r\n\r\nТова моментно неверие на апостол Тома става олицетворение на миговете на колебание и съмнение, в които изпада всеки човек. \r\n\r\nТомина неделя е последният ден от седмицата след Великден, наречена Светла или Празна неделя, защото е \"празна\" откъм работа - в седемте дни не се работи. \r\n\r\nНа Томина неделя жените повторно боядисват яйца и ги раздават за душите на покойните си близки, като вярват, че така ще ги предпазят от превъплъщаване. \r\n\r\nИмен ден празнуват всички, носещи имената Тома, Томислав, Томислава.  \n\t\t\t\t\t\t", "date": "2019.05.05", "title": "Томина неделя - почитаме апостол Тома"}
{"url": "http://www.bnews.bg/article/260415-tereza_mey_prizova_korbin_da_se_sporazumeyat_za_brekzit", "text": "\n\r\nБританският премиер Тереза Мей заяви, че с лидера на лейбъристите Джеръми Корбин трябва да загърбят разногласията си, за да бъде одобрено споразумението за Брекзит, предаде \"Ройтерс\". \r\n\r\n\"Хайде да чуем какво ни казаха избирателите на местните избори и за миг да оставим разногласията си. Да се споразумеем.\" - обръща се тя към Корбин. \r\n\r\nВ изявлението си тя визира лошите резултати на двете партии на местните избори, които се проведоха в Англия на 2 май. \r\n\r\nПрипомняме, Мей прие предложението на ЕС за отлагане на Брекзит до 31 октомври 2019 г., като се надява да убеди парламента да приеме сделката с Брюксел. Тя заяви, че ако споразумението за Брекзит бъде прието до 31 май, Великобритания няма да участва в евроизборите. \n\t\t\t\t\t\t", "date": "2019.05.05", "title": "Тереза Мей призова Корбин да се споразумеят за Брекзит"}
{"url": "http://www.bnews.bg/article/260429-tezhka_katastrofa_blokira_patya_asenovgrad_plovdiv", "text": "\n Тежка катастрофа е станала преди минути на пътя Асеновград-Пловдив, научи ПИК от свои източници. \r\n\r\n Не е ясно колко коли участват в инцидента, но на място има три линейки и много полиция. Заради катастрофата движението и в двете посоки е спряно, а опашките са километрични, уточнява \"Марица\". \r\n \n\t\t\t\t\t\t", "date": "2019.05.05", "title": "Тежка катастрофа блокира пътя Асеновград-Пловдив"}
{"url": "http://www.bnews.bg/article/260416-dimitar_bayraktarov_za_poreden_pat_razoblichi_agent_ivan_po_apartamentgeyt_dokument", "text": "\n Журналистът и водач на листата на \"Движение Презареди България\" Димитър Байрактаров за пореден път разобличи агент Иван с аферата апартаментгейт. Оказва се, че апартаментът в Овча купел 2,  който доносникът на ДС замени за луксозен трезонет и няколко тераси е придобит чрез компесаторки \r\nот държавата за жълти стотинки. Журналистът припомня, че през 1998 година агент Иван е народен представител в 38-то Народно събрание и вероятно се е възползвал от властта, за да уреди баща си да получи апартаментът от държавата. Интересна подробност е, че областната управа е отчуждила въпросното жилище от столична община, за да го даде именно на бащата на агент Иван. По време на следващото правителство се разгоря огромен апартаментен \r\nскандал, в който бяха уличени стотици чиновници, че са придобили държавни жилища чрез компесаторки за жълти стотинки. Стига се до решение апартаментите да бъдат върнати или доплатени, но бащата на доносникът агент Иван  вместо да изпълни решението  го подарява на доносникът. \r\n\r\n \r\n\r\n \r\n\"До заплашващия с есемеси агент Иван. \r\n\r\n Ще обясни ли на обществото как синчето е депутат в 38-то народно събрание, а татенцето придобива апартаментче от областна управа, което пък е отчуждено от общината. Нека припомни, че държавните имоти се продаваха срещу така наречените компесаторки, които по това време са 1лев за 10 стотинки. Използвал ли е агент Иван положението си на депутат за придобиване на държавни имоти от татенцето, а после заменяни за луксозни трезонети и тераси? \r\n\r\n Опитвал ли се е агент Иван- Каракачан да прикрива документи, доказващи имотното му състояние? Все въпроси към КПКОНПИ и прокуратурата, а наивниците нека да продължават да им верват!\" \r\nДимитър Байрактаров: Фейсбук \r\n  \r\n\r\n \r\n \n\t\t\t\t\t\t", "date": "2019.05.05", "title": "Димитър Байрактаров за пореден път разобличи агент Иван по апартаментгейт! (ДОКУМЕНТ)"}
{"url": "http://www.bnews.bg/article/260413-papa_frantsisk_idva_s_poslanie_za_mir", "text": "\nДнес папа Франциск Франциск пристига у нас с послание за мир. Той ще направи обръщение към света от сърцето на българската столица - площад \"Независимост\". \r\n\r\nПапата е очакван у нас с радостно чувство от страна на повечето хора. Такова е отношението към него по света, тъй като той е сърдечен и отворен към хората. Почти на всяка своя масова проява нарушава протокола, за да общува с вярващите. Заради усещането за близост, което създава, го наричат Строителя на мостове. \r\n\r\nСветият отец ще бъде посрещнат на летище \"София\" от премиера Бойко Борисов, а по-късно през деня ще се срещне с президента Румен Радев, гражданското общество, дипломатическия корпус. Той ще разговаря и с българския патриарх Неофит в Синодалната палата, след което ще проведе тиха молитва пред олтара на Светите братя Кирил и Методий в катедралния храм \"Свети Александър Невски\". \r\n\r\nТочно в 13 ч българско време Светият отец ще произнесе на пл. \"Св. Александър Невски\" неделната молитва \"Царице небесна\".  \r\nВсяка седмица тази молитва се проследява в ефир от над 100 милиона вярващи от цял свят. Молитвата към Света Богородица носи името \"Царице небесна\" в периода след Великден, докато в останалото време се нарича \"Ангел Господен\". Докато папа Франциск я произнася, на сцената на пл. \"Св. Александър Невски\" ще бъде изложена икона на Месемврийската Богородица, любима на папа Йоан XXIII или т.нар. Български папа - Анджело Ронкали. Почти 10 години - от 1924 до 1935 г. той е бил в България като апостолически легат. \r\nПапа Франциск ще се помоли пред иконата на Месемврийската Богородица и ще прочете своето размишление, посветено на неделното Евангелие, както и на посещението му в България. \r\nНакрая папа Франциск ще направи кратко обръщение към света. \r\n\r\nВ ранния следобед папа Франциск ще тръгне на разхода по централните улици на София с папамобила и гражданите ще имат възможност да го видят отблизо. \r\n\r\nВторото основно събитие със Светия отец, на което ще могат да присъстват гражданите, е неделната литургия на пл. \"Княз Александър Първи\". Това ще е най-масовото събитие с участието на Светия отец като на него ще присъстват над 7600 души. Литургията представлява традиционна католическа меса, на която освен католици от цялата страна, са поканени и представители на властите, както и на другите вероизповедания. Неделната литургия ще бъде много тържествена, организирана от папския церемониал-майстор монсеньор Гуидо Марини. \r\n\r\nНа 6 май папа Франциск ще посети бежанския център \"Враждебна\", след което в град Раковски ще проведе света литургия с първо причастие на 250 деца в църквата \"Пресвето сърце Исусово\". \r\n\r\nПосещението на папа Франциск у нас ще завърши със събитието за мир на пл. \"Независимост\" в София. Тогава Светият отец ще отправи своето послание за мир към целия свят заедно с представители различни вероизповедания. Шест деца - техни представители, ще държат запалени факли, символ на мира. На сцената на събитието ще има маслиново дърво и рози, символ на България. \r\n\r\nКакто бе посрещнат от българския министър-председател, папа Франциск ще бъде и изпратен от него на 7 май сутринта. \r\n\r\nПрипомняме, вчера папа Франциск излезе с приветствие към българите. Акцент в него е делото на братята Кирил и Методий и уважението към Българския патриарх Неофит и Светия синод. \n\t\t\t\t\t\t", "date": "2019.05.05", "title": "Папа Франциск идва с послание за мир"}
{"url": "http://www.bnews.bg/article/260412-v_venetsuela_se_razbi_voenen_helikopter_zaginaha_7_dushi", "text": "\n\r\nВ Венецуела се разби военен хеликоптер. Седемте души, които са били на борда, са загинали. \r\n\r\nХеликоптерът е принадлежал на въоръжените сили на Венецуела, съобщава изданието \"El Nacional\". \r\n\r\nОчевидци са съобщили за експлозии. \r\n\r\nУточнява се, че всички загинали са офицери. Сред тях има трима капитани, двама майори и двама подполковници.  \n\t\t\t\t\t\t", "date": "2019.05.05", "title": "В Венецуела се разби военен хеликоптер, загинаха 7 души"}
{"url": "http://www.bnews.bg/article/260414-makedontsite_izbirat_prezident_na_vtori_tur", "text": "\n\r\nВ седем часа започна гласуването на втория тур на президентските избори в Северна Македония, предаде ТАСС. Гласуването приключва в 19 ч. местно време. \r\n\r\nЗа гласуване са отворени 3480 избирателни участъка. Право на глас имат 1,8 милиона души. \r\n\r\nОчаква се предварителите резултати от вота да станат известни около полунощ, а официалните ще бъдат обявени на следващия ден. \r\n\r\nНа първия кръг на изборите кандидатът на управляващата коалиция Стево Пендаровски и кандидатката на ВМРО-ДПМНЕ Гордана Силяновска-Давкова - първата жена, която се бори за президентския пост - получиха по около 41 процента от гласовете. \r\n\r\nРезултатите от вота завият от това как и дали етническите албанци, които съставляват около една четвърт от 2,1 милионното население на страната, ще гласуват. \r\n\r\nПрезидентският пост като цяло е церемониален, но гласуването се разглежда като референдум за премиера на лявоцентристкото правителство Зоран Заев, който наскоро финализира сделката да се добави \"Северна\" към официалното име на Македония, с което се сложи край на дългогодишен спор с Гърция. Заев предупреди, че ниска избирателна активност или победа за Давкова ще тласне държавата към предсрочни парламентарни избори.  \n\t\t\t\t\t\t", "date": "2019.05.05", "title": "Македонците избират президент на втори тур\r\n"}
