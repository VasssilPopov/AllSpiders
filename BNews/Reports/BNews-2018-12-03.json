{"url": "http://www.bnews.bg/article/253089-inerkom_rabotim_za_finalizirane_na_sdelkata_za_aktivite_na_chez", "text": "\n Работим за финализиране на сделката за активите на ЧЕЗ. Това написаха от дружеството „Инерком” в писмо до медиите. \r\n\r\n „ ”, пишат от \"Инерком\". \r\n\r\n Преди няколко месеца дружеството на Гинка Върбакова получи втори отказ за покупката на ЧЕЗ. Веднъж на компанията беше отказано да купи ЧЕЗ и ръководството промени дейностите на фирмата си, за да отговори на изискванията. Кандидатства втори път за сделката. КЗК обаче отново отказва да разгледа купуването на най-голямото ЕРП у нас с аргумента, че още не е приключило обжалването на предишния отказ. \r\n \n\t\t\t\t\t\t", "date": "2018.12.03", "title": "„Инерком”: Работим за финализиране на сделката за активите на ЧЕЗ"}
{"url": "http://www.bnews.bg/article/253084-atalanta_i_napoli_mozhe_da_ne_izigrayat_tsyal_mach", "text": "\n Италианскиите медии пишат, че има реална опасност \"Аталанта\" и \"Наполи\" да не изигаят пълни 90 минути тази вечер в последния двубой от 14-ия кръг на Серия \"А\". Причината: обиди на расистка основа от феновете на \"бергамаските\" към тъмнокожия защитник на гостите от Неапол Калиду Кулибали. \r\n\r\n Сенегалецът бе атакуван словесно от тифози на \"Аталанта\" в предишния сблъсък между двата тима. Сега \"адзурите\" заплашват да не стоят безучастно и да напуснат терена при нови обиди. \r\n\r\n “Никога дори няма да обмислим да приемем факта, че можем да бъдем лишени от нещо основно във футбола като дразненето между запалянковците. Бергамо винаги се е възмущавал от вулгарни песни и расистки скандирания. Но в същото време по повечето италиански стадиони ние постоянно чуваме, че бергамаските сме били фермери. Така да бъде! Давайте, мразете Бергамо! Не ни боли от това, защото то е е нещо, което ни свързва с нашата земя и дори ни прави по-горди заради произхода ни”, пишат в декларация тифозите на \"бергамаските\". \r\n\r\n Двубоят между \"Аталанта\" и \"Наполи\" е тази вечер от 21:30 ч. През 2016 г. среща \"Лацио\" - \"Наполи\" бе прекъснат именно заради расизъм срещу Кулибали. Привържениците на \"римските орли\" са сред най-крайните на Апенините. \r\n \n\t\t\t\t\t\t", "date": "2018.12.03", "title": "\"Аталанта\" и \"Наполи\" може да не изиграят цял мач"}
{"url": "http://www.bnews.bg/article/253083-nikolay_yordanov_sviri_na_tsska_ludogorets", "text": "\n Реферът Николай Йорданов ще ръководи дербито от 18-ия кръг на Първа професионална лига между ЦСКА и \"Лудогорец\" в четвъртък (6 декември). Това стана ясно след публикуваните днес наряди за мачовете от междинния кръг на първенството. \r\n\r\n \"Червените\" футболни фенове и ръководството на тима от стадион \"Българска армия\" едва ли ще са доволни от този избор на Съдийската комисия на БФС, тъй като те няколко пъти изразиха претенции, че са били ощетени от избрания арбитър. \r\n\r\n Той ръководи и първия мач между двата тима от настоящия шампионат, който завърши с победа 1:0 за разградчани. \r\n\r\n Помощници на Йорданов ще бъдат Георги Тодоров и Мирослав Иванов, а Ивайло Стоянов беше определен за четвърти рефер на срещата. \r\n\r\n Местното дерби на кръга между \"Локомотив\" и \"Ботев\" Пловдив, което ще се играе на 4 декември, е поверено на Владимир Вълков. \r\n \n\t\t\t\t\t\t", "date": "2018.12.03", "title": "Николай Йорданов свири на ЦСКА - \"Лудогорец\""}
{"url": "http://www.bnews.bg/article/253078-rusiya_povdigna_obvineniya_na_zadarzhanite_v_kerchenskiya_protok_ukrainski_moryatsi", "text": "\n Руските власти повдигнаха обвинения срещу украинските моряци, които бяха задържани след инцидента в Керченския проток. \r\n\r\n Моряците са обвинени в незаконно пресичане на руската граница. Ако моряците бъдат признати за виновни, могат да получат шест години затвор. \r\n\r\n От Киев категорично отхвърлиха твърденията на Москва и заявява, че моряците са били задържани в международни води. \r\n \n\t\t\t\t\t\t", "date": "2018.12.03", "title": "Русия повдигна обвинения на задържаните в Керченския проток украински моряци"}
{"url": "http://www.bnews.bg/article/253090-uefa_vavezhda_var_v_shampionska_liga_oshte_ot_tozi_sezon", "text": "\n Системата за Видео асистент рефер (ВАР) ще бъде въведена в Шампионската лига от началото на елиминационната фаза идната пролет, потвърдиха от УЕФА. По-рано тази година от европейската футболна централа обявиха, че видео повторенията ще влязат в най-престижния клубен турнир от следващия сезон, но в крайна сметка това ще се случи още от осминафиналите на тазгодишното издание на надпреварата. \r\n\r\n Повечето водещи европейски първенства вече използват ВАР - немската Бундеслига, испанската Ла Лига, италианската Серия А и френската Лига 1, а клубовете от Висшата лига наскоро гласуваха системата да влезе в елита на Англия от следващия сезон. Като допълнение ВАР ще бъде използван и за финала на тазгодишното издание на Лига Европа, който ще се проведе в Баку на 29 май, както и във финалите на Лигата на нациите, които ще се състоят в началото на юни в Португалия, пише БГНЕС. \r\n\r\n \"Готови сме да използваме ВАР по-рано от първоначалните планове и сме убедени, че ще бъде благотворно за турнирите под нашата егида, тъй като ще осигури допълнителна помощ на съдиите и ще позволи да бъдат редуцирани грешните решения\", коментира президентът на УЕФА Александър Чеферин. \r\n\r\n Главният проблем за въвеждането на ВАР в Шампионската лига досега бе недостатъчният състав от сътрудници за работа със системата. На Мондиала в Русия това лято видеоповторенията помогнаха да се преразгледат няколко очевидно грешни решения на арбитрите и въпреки първоначалните опасения се видя, че играта става по-справедлива с използването с тази система. \r\n\r\n От следващия сезон ВАР ще се използва в Шампионската лига още от фазата на плейофите, както и в мача за Суперкупата на Европа. Очаква се системата да бъде въведена в груповата фаза на Лига Европа от началото на сезон 2020/21. \r\n \n\t\t\t\t\t\t", "date": "2018.12.03", "title": "УЕФА въвежда ВАР в Шампионска лига още от този сезон"}
{"url": "http://www.bnews.bg/article/253092-eksperti_sistemata_bonus_malus_da_bade_otteglena_i_korigirana", "text": "\n Днес от 9 до 17 часа трябваше да се проведе обществено обсъждане в зала 3 на НДК. Очакванията на организаторите, че хиляди граждани ще напуснат работните си места и ще изразят мнението си по т.нар. наредба, регулираща \"бонус-малус\" системата, не се сбъднаха. Сутринта в 9:00 ч. тържествено беше дадено началото на общественото обсъждане, като до 11:30 ч. се даде възможност да се изкажат само трима от присъстващите 72 души в залата. След което беше дадена обедна почивка от 12:30 до 13:30 ч. Това пише в писмо на Института по пътна безопасност до медиите. \r\n\r\n Стартът на следобедното изслушване (същинското изслушване) на гражданите и организациите установи, че представителите на Министерство на вътрешните работи и Министерството на транспорта, информационните технологии и съобщенията не се явиха в залата, за да могат да дадат отговор на десетките въпроси. Разочаровани, гражданите напуснаха залата. \r\n\r\n Институтът за пътна безопасност настоява, при създалата се ситуация т.нар наредба, регулираща \"бонус-малус\" системата, да бъде оттеглена и след коригирането й да бъде подложена на обществено обсъждане. Отсъствието в залата на представителите на МВР и МТИТС е показателно, че те не застават зад така предложената ни наредба. Това е още един аргумент наредбата да бъде оттеглена, смятат експертите от института. \r\n \n\t\t\t\t\t\t", "date": "2018.12.03", "title": "Експерти: Системата „бонус – малус“ да бъде оттеглена и коригирана"}
{"url": "http://www.bnews.bg/article/253072-potresen_ochevidets_piyaniyat_i_nadrusan_iliyan_se_barashe_za_chatala_obarna_30_shota_na_stsenata", "text": "\n Тупалката на фолка Илиян е залитнал по алкохола и дрогата. Почитател на певеца разказа пред „Уикенд” как е протекло едно от последните му участия в столичен чалга клуб. Изпълнителят на „Не сме приключили” цъфнал пиян в кръчмата, като за капак на сцената обърнал още 30 шота, обясни потресеният очевидец. \r\nУчастници в дивото парти дори намекват, че великотърновецът вероятно бил и дрогиран. „Не спираше да говори глупости, да прави просташки намеци и нелепи шеги. За да е пълен абсурдът, започна да се обарва по интимните части, да издава недвусмислени звуци и да пъшка”, разказа фен, присъствал на зрелището. \r\nВъпреки че на доста от гостите това не се понравило, изпълнителят на „Пайнер” не спирал да дрънка простотии и да поръчва алкохол. Тупалката винаги се е славел като голям купонджия и любител на нощния живот, но до момента не се е излагал така по участия, ядосват се слушатели на лекия жанр.  „В XXI век алкохолът и наркотиците вече са нещо нормално. Никой не гледа на това като на екзотика. Пробвал съм абсолютно всичко, работата е да не се увлечеш. Трябва да имаш силна психика”, заяви преди време Илиян сякаш в своя защита. \r\n„Беше много гадно, особено за жените, като започна да се обарва по пакета, а после и да прави възвратно-постъпателни движения с кръста и дупето”, допълват клиенти на заведението. Най-страшното обаче станало накрая, когато 36-годишният Илиян Бойдев не се доверил на шофьор, такси или дринк-енд-драйв, а сам се яхнал на мощния си автомобил, паркиран пред кръчмата. \r\nСтрастта към чашката на болярина го отведе фиркан дори пред олтара. През лятото на 2014-а година чалга звездата сключи брак, като започна празненството два дни преди сватбата с напиване до безсъзнание. Четири години по-късно певецът е разведен, но пак се налива до козирката. \r\n  \r\n \n\t\t\t\t\t\t", "date": "2018.12.03", "title": "Потресен очевидец: Пияният и надрусан Илиян се бараше за чатала,  обърна 30 шота на сцената"}
{"url": "http://www.bnews.bg/article/253071-d_r_ognyanova_ot_otkradnat_zhivot_byah_prebita_ot_priyatelya_si", "text": "\n Обичаната актриса Диана Димитрова, по-добре позната като д-р Огнянова от сериала \"Откраднат живот\", разказа за живота и кариерата си в откровено интервю пред Мариян Станков-Мон Дьо. \r\n\r\n Пред камерата тя сподели, че в миналото е била жертва и на психическо, и на физическо насилие. Преди години била пребита от свой приятел, когото напуснала веднага след посегателството.Димитрова каза, че сега има човек до себе си, но не пожела да разкрие самоличността му. Тя обаче е категорична, че не е влюбена.\"Влюбването за мен е лъжа, истината е безусловната обич\", споделя Диана. \r\n\r\n Талантливата актриса и художничка разказа, че е била отгледана от баба си, тъй като майка ѝ заминава да работи в Гърция, когато Диана е едва на 12. \"Баба ме научи да вярвам повече в себе си. Критикуваше ме за много неща. Почина през 2016 г., ден преди първите ми снимки в първия сезон на \"Откраднат живот\", където изиграх малката роля на сестра Мая\", разказва Диана Димитрова. \r\n\r\n Тя признава, че \"актьорската професия е коварна и трябва да имаш много силен характер, за да успееш\". \"Благодарение на упоритостта си успях да убедя хора с позиции да ми дадат шанс. А в името на голямата роля бих правила всякакви експерименти със себе си, бих се опустошила\", споделя Диана. И разказва за другата си голяма страст - рисуването. \"Започнах да рисувам в много ранна детска възраст, без да знам защо изобщо го правя\", казва актрисата. \r\n\r\n Преди дни Димитрова откри четвъртата си самостоятелна изложба, като преди това има още три портретни експозиции. Димитрова е учила е една година \"Графика\" в Националната художествена академия, а след това завършва НАТФИЗ. Диана Димитрова стана особено популярна с ролята си в \"Откраднат живот\", но тя има и редица участия в спектакли и филмови продукции. През 2015 г. Диана издаде дебютната си детска книга \"Влад\". Година по-късно излезе и нейната \"История на малката Вещица, Драконовото зайче и Асо купа\". \r\n \n\t\t\t\t\t\t", "date": "2018.12.03", "title": "Д-р Огнянова от \"Откраднат живот\": Бях пребита от приятеля си!"}
{"url": "http://www.bnews.bg/article/253082-dve_donorski_situatsii_samo_za_sedmitsa_spaseni_sa_chetirima_choveka", "text": "\n На 28 ноември 2018 г. 63-годишен мъж от Русе изпада в мозъчна смърт. Въпреки тежката загубата, близките вземат благородното решение да дарят органите и да спасят човешки живот. \r\n\r\n Изпълнителна агенция по трансплантация координира посещението на екипите от Александровска болница и болница „Лозенец“ до  болница „Канев“- Русе и транспортирането на органите до София. \r\n\r\n В Александровска болница са извършени бъбречните трансплантации на 55-годишен пациент и на 22-годишен пациент от листата на чакащи, съобщиха от Агенцията по трансплантации.   \r\n\r\n При друга донорска ситуация на 30 ноември  в болница „Св. Марина“ - Варна 27-годишна жена изпада в мозъчна смърт. Близките й също решават да дарят органите за трансплантация. \r\n\r\n Изпълнителна агенция по трансплантация и Министерството на здравеопазването координират транспортирането на тялото със самолет от Варна до София в болница болница „Света Екатерина“, където са експлантирани органите. \r\n\r\n След предоставяне на белия дроб по линия на Евротрансплант, от трансплантационния център Университетска болница – Виена пристигна екип от трима медицински специалисти за вземането на органа за трансплантация. \r\n\r\n На 1 декември  са трансплантирани черния дроб във Военномедицинска академия и белия дроб в Университетска болница – Виена. \r\n\r\n За първи път след двугодишно прекъсване Изпълнителната агенция по трансплантациите успешно предлага бял дроб по линия на Евротрансплант. \r\n\r\n Хуманният жест на семейството на починалата спасява живота на двама тежко болни пациенти. \r\n \n\t\t\t\t\t\t", "date": "2018.12.03", "title": "Две донорски ситуации само за седмица, спасени са четирима човека"}
{"url": "http://www.bnews.bg/article/253091-pochina_18_godishen_futbolist_na_ruskiya_lokomotiv", "text": "\n 18-годишният халф на Локомотив (Москва) Алексей Ломакин е намерен мъртъв. \r\n\r\n Новината бе потвърдена от клубния сайт на \"железничари\", но все още категорично не е ясна причината за смъртта. \r\n\r\n В понеделнишкия следобед московските новинарски агенции споделиха следната информация: \r\n\r\n \"Безработна московчанка съобщи в полицията, че нейният син е отишъл в Локомотив на 30 ноември и след като е прекарал нощта там, е прекъснал комуникацията с нея. Телефонът му е бил изключен до 2 декември. \r\n\r\n Жената разбрала, че синът й го е забравил с раницата си в такси. Шофьорът обяснил, че Алексей пътувал с приятел, с който са употребили алкохол. Приятелят твърди, че не си спомня къде с покойния Алексей са прекарали нощта.\" \r\n\r\n Тялото на Ломакин е открито в неделя на улицата и най-вероятната причина за смъртта е хипотермия. Роден е на 19 септември 2000 година, а на 7 влиза в академията на Локомотив. \r\n\r\n През тази година прави дебюта си за младежкия отбор, където има общо шест участия. \r\n \n\t\t\t\t\t\t", "date": "2018.12.03", "title": "Почина 18-годишен футболист на руския Локомотив"}
{"url": "http://www.bnews.bg/article/253079-zaradi_zamarsyavane_na_vazduha_globiha_s_60_hil_lv_toplofikatsiya_pernik", "text": "\n „Топлофикация – Перник” е глобена с 60 хил. лв от регионалната екоинспекция, информира БГНЕС. При проверка е установено, че ТЕЦ-ът използва неразрешен вид гориво – дървесен чипс. \r\n\r\n Инспекторите са констатирали, че емисиите на вредни вещества се изпускат в атмосферата неорганизирано от корпуса на „Котелен цех“ и водят до влошаване на качеството на въздуха в района. \r\n\r\n Проверката на РИОСВ – Перник е в следствие на постъпили жалби от граждани. Установено е и замърсяване на р. Струма. \r\n\r\n За 2018 г. на „Топлофикация – Перник” са съставени пет акта. \r\n \n\t\t\t\t\t\t", "date": "2018.12.03", "title": "Заради замърсяване на въздуха: Глобиха с 60 хил. лв. „Топлофикация – Перник”"}
{"url": "http://www.bnews.bg/article/253085-zam_pravosadniyat_ministar_si_slozhi_grivna_za_arestanti", "text": "\n Заместник-министърът на правосъдието цял уикенд с гривна за арестанти. Причината - искал да тества лично как работят устройствата. \r\n\r\n Днес Николай Проданов и екипът му показаха и разказаха как 250 гривни и джипиес устройства ще следят арестанти и осъдени. Устройствата са свързани мрежово и данните от тях се обработват през команден център. \r\n\r\n Очаква се до няколко месеца да влязат в експлоатация, тъй като в момента съставът на министерството се обучава как да борави с тях. По този начин щели да се ограничат бягствата и да се поопразнят и без това препълнените арести. \r\n\r\n Освен това по проекта останали пари и пробационните инспектори ще се въоръжат с електрически пистолети. \r\n \n\t\t\t\t\t\t", "date": "2018.12.03", "title": "Зам.-правосъдният министър си сложи гривна за арестанти"}
{"url": "http://www.bnews.bg/article/253081-neno_dimov_prez_uikenda_zamarsyavaneto_na_vazduha_v_sofiya_e_2_3_pati_nad_normite", "text": "\n В събота въздухът в София е бил замърсен два пъти над нормите, в неделя – три пъти. Това каза днес екоминистърът Нено Димов от Катовице, където се провежда Конференцията на страните по Рамковата конвенция на ООН за изменението на климата (COP24). \r\n\r\n „Това е безспорен факт. Правим засилени проверки със Столичната община от началото на сезона. При всички положения това не е достатъчно. Знаете, че в момента има много силна атака върху това да не се допуска развитието на процеса за старите отпадъци от текстил. В „Позитано” 20 много активно възпират този процес – нещо, което считам, че е твърде популистко на този етап. Но без политически консенсус трудно може да вървим напред по този казус. Проблемът е сериозен, трудно се върви напред, но все пак имаме успехи. Вече 7 града излизат от сферата на наказателните процедури и постигат годишните критерии и средните норми за качеството на въздуха, за съжаление останалите не се доближават”, посочи Димов. \r\n\r\n Договореното Парижко споразумение трябва да се следва, но по-високи амбиции към днешна дата България не може да не може да подкрепи, добави министърът: „Трябва да сме наясно, че тези амбиции ще дадат резултат в следващите десет години. Нека да видим първо какъв е резултатът, преди да говорим дали тези амбиции трябва да се завишат или посоката трябва да бъде различна. Така или иначе защитата на българската енергетика е важна, защото това е предмет на националната сигурност, това е въпрос да запазим тока по-евтин за българските граждани и за българската икономика”. \r\n \n\t\t\t\t\t\t", "date": "2018.12.03", "title": "Нено Димов: През уикенда замърсяването на въздуха в София е 2-3 пъти над нормите"}
{"url": "http://www.bnews.bg/article/253073-preslava_dashterya_mi_e_plod_na_mnogo_golyama_lyubov", "text": "\n Преслава не си е правила планове да има дете. Това разкри изпълнителката пред Слави Трифонов. Певицата бе гост в рубриката на Дългия „Нещо лично“, писа „България Днес“. \r\n„Детето стана от само себе си и съм много щастлива. Голямо значение има и кой е бащата. То е направено с много любов. До момента не съм се навивала да бъда мака и съм мислила, че мога да съчетавам нещата. Това дете е плод на голяма любов“, започна изповедта си Преслава. \r\nПевицата сияе от щастие, щом малката Паола й се усмихне. Преси трудно успява да съчетае работата и гледането на бебето. \r\n„Качих около 15 килограма през бременността“, допълни певицата, която вече е в топ форма. \r\n \n\t\t\t\t\t\t", "date": "2018.12.03", "title": "Преслава: Дъщеря ми е плод на много голяма любов"}
{"url": "http://www.bnews.bg/article/253080-grisha_ganchev_namekna_za_napuskane_nyamam_nervi_da_se_zanimavam_s_kompleksari", "text": "\n Собственикът на ЦСКА Гриша Ганчев намекна за оттегляне в интервю пред \"Топспорт\". Вчера лидерът на Сектор \"Г\" Иван Велчев цитира боса на \"червените\" в разговор между двамата: \"Гаврят се с нас! Аз съм безсилен, по-добре след Нова година да дойде някой влиятелен човек, който да може да се пребори с мафията във футбола\", казал Ганчев на Велчев. \r\n\r\n Съдийството на Волен Чинков в мача срещу \"Славия\", загубен от \"армейците\" с 0:1 отнесе доста критики. Реферът подмина претенции за дузпа на \"червените\". Днес пък стана ясно, че предстоящото дерби между ЦСКА и \"Лудогорец\" ще ръководи Николай Йорданов. При него разградчани нямат поражение в 30 мача. \r\n\r\n \"Да, снощи говорих с Иван... Нямам нерви повече да се занимавам с комплексари, които са решили, че не са тленни. Щом смачкаха двата символа на българския спорт... Да се оправя, който иска. Нека да му дадат всички отбори и да си прави конгломерат.\", казва Ганчев. \r\n\r\n Босът на ЦСКА коментира и назначаването на Николай Йорданов за двубоя с \"Лудогорец\": \"Големи наглеци... Същото... Отдавна нещата са ясни...\" \r\n\r\n \"ЦСКА е спасен отдавна. Няма лев задължения. Има конвертируеми играчи. Има най-вярната публика. Има всичко.\" \r\n\r\n \"Само 2-3 безпристрастни медии сте останали. Докато не подчинят и вас. Всички виждат какво се случва. Знаеш ли какво казва БФС и корумприраният шеф на съдиите с тези назначения? - Ние казваме какво ще става! Вие, балъците, само харчете пари! Това го няма и в Занзибар!\", продължава Ганчев пред \"Топспорт\". \r\n \n\t\t\t\t\t\t", "date": "2018.12.03", "title": "Гриша Ганчев намекна за напускане: Нямам нерви да се занимавам с комплексари"}
{"url": "http://www.bnews.bg/article/253063-tsetsi_krasimirova_pak_se_zalyubi_sas_skandalniya_milioner_maykal_strumeytis", "text": "\n Двамата преди години имаха връзка, а къщата в Барселона, където Цеци живее, й е подарена именно от милионера. После всеки си имал свои връзки. Оказва се, че сега Красимирова не е любовница на австрийския милиардер Дитрих Матешиц, както се говореше в светските среди. \r\n\r\n Тя бе забелязана на неговия частен остров от архипелага Фиджи, летя на неговия самолет. Но там е била със Струмейтис, докладва ПИК, цитира „Телеграф“. \r\n\r\n Преди години Струмейтис се заселва у нас. Той обаче преживява инцидент по време на козметична операция и едва не умира от това. Тогава Цеци, която също се е борила за живота си след престрелка, е плътно до него и му помага да се възстанови по-бързо. Разделят се заради работохолизма му: „Работя между 80-100 часа седмично. Това внесе малко стрес в нашите взаимоотношения. Решихме да се разделим и всеки от нас да поеме по собствения си път“. \r\n\r\n Сега двамата са отново заедно и този път Майъл се е преместил да живее при Цеци в Барселона. У нас той е имал и други връзки, една от тях е с Божидара Бакалова, за която си спомня само с хубаво. \r\n\r\n   \r\n \n\t\t\t\t\t\t", "date": "2018.12.03", "title": "Цеци Красимирова пак се залюби със скандалния милионер Майкъл Струмейтис"}
{"url": "http://www.bnews.bg/article/253075-dzhenifar_anistan_s_raztarsvashti_priznaniya_za_razvoda_si_s_dzhastin_teru_i_ada_prez_koyto_e_preminala", "text": "\n В средата на февруари тази година Дженифър Анистън и Джъстин Теру обявиха, че се развеждат. Звездите решиха да не коментират причините за решението си и няколко месеца пазиха пълно мълчание по темата. В един момент обаче и Теру, и Анистън нарушиха мълчанието си и в интервютата си започнаха да коментират и тази болезнена тема.  \r\n\r\n Разводът вече е зад гърба им. И двамата се върнаха към нормалния си начин на живот и активно се снимат в сериали и игрални филми. За да рекламират новите си продукции, от време на време се налага да комуникират с пресата. И понякога си позволяват да бъдат много откровени. Тази седмица например звездата от \"Приятели\" направи разтърсващо признание.   \r\n\r\n Дженифър Анистън даде доста лично интервю пред Us Weekly. В него тя най-сетне сложи край на мълчанието си и разкри как е успяла да преживее развода с Теру. И ако във всичките си интервюта бившият й твърди, че раздялата им е била \"нежна\", с думите си 49-годишната актриса дава да се разбере, че нещата далеч не са били толкова прости. \r\n\r\n Тя признава, че разводът й се отразил много тежко. Наложило се дори да тръгне на психотерапевт, за да дойде отново на себе си и да свикне със самотата. \"Наложи се да премина дълъг курс терапия. След първия развод започнах да се грижа повече за себе си. Затова сега се обърнах към специалисти, за да мога да запазя адекватно морално състояние\", разказва Анистън.  \r\n\r\n По думите й, те са я посъветвали да се изолира напълно и да не чете нито вестници, нито нещата, които излизат в социалните мрежи. Анистън признава, че не е ползвала интернет, не е чела вестници, дори се е отказала да гледа телевизионни предавания, докато трае бракоразводното дело.  \r\n\r\n \"В продължение на няколко години се опитвах да се науча да се боря с проблемите. Когато приех да се разведем, започнах да се готвя морално. Всичко, за което си говорихме с прихотерапевта, наистина повлия много на мирогледа ми\", добавя актрисата.  \r\n\r\n Джен успява да съхрани душевното си равновесие, занимавайки се с неща, които й харесват: редовно ходи на фитнес, грижи се за животни и се среща с приятели. Тя не спира да се снима и си изкарва добри пари от реклами.   \r\n\r\n Джъстин Теру и Дженифър Анистън започнаха да се срещат през май 2011 година. През 2013 година обявиха за годежа си, а две години по-късно се ожениха на скромна церемония в Бел Еър, на която присъстваха само 74 гости.  \r\n\r\n Приятелите им бяха много скептични към съюза им и непрекъснато говореха, че е обречен. Това е видно за всички, с изключение на Дженифър Анистън. Тя направи много жертви, опита се да живее в Ню Йорк, в апартамента на Теру, но й липсваха приятелите й в Лос Анджелис. Съпругът й пък не можа да се приспособи към Холивуд и да намери общ език с обкръжението на Джен. Може би това бе и причината двамата да прекарат по-голямата част от брака си разделени. Запознати източници твърдят, че последните 18 месеца от брака си те са живеели отделно един от друг.    \r\n\r\n Преди развода с Теру, Анистън преживя още по-болезнена раздяла с актьора Брад Пит. Двамата се разведоха през 2005 г. след пет години брак. До решението да сложат край на съвместния си живот се стигна, след като стана ясно, че партньорката на Пит от лентата \"Мистър и Мисис Смит\" Анджелина Джоли чака дете от него.  \r\n \n\t\t\t\t\t\t", "date": "2018.12.03", "title": "Дженифър Анистън с разтърсващи признания за развода си с Джъстин Теру и ада, през който е преминала"}
{"url": "http://www.bnews.bg/article/253076-radev_edinna_e_pozitsiyata_na_pravitelstvoto_prezident_i_sindikati_v_podkrepa_na_balgarskite_minyori", "text": "\n В понеделник в Катовице беше открита годишната конференция на ООН за измененията в климата, в която участват близо 200 държави. В началото на конференцията президентът Радев направи своето изказване, в което подчерта, че България спазва поетите ангажименти, но в същото време ще защити и въгледобива като важен сектор от икономиката на страната. “Хубавото е, че България има консолидирана позиция,” подчерта Радев. “Позицията е изработена от правителството, допълнена от мен и подкрепена от синдикатите. Ние приемаме и изпълняваме всички изисквания от споразумението от Париж за климата, но и категорично отхвърляме завишените изисквания, защото те трябва да бъдат съобразени с нашите национални интересни.” \r\n\r\n Важно е запазването на работните места във въгледобива и защита на нашата конкурентоспособност и независимост в енергетиката, допълни още държавният глава. \r\n\r\n В откриващите си думи Антониу Гутериш, генерален секретар на ООН, начерта тъмна климатична картина на случващото се в света. Той подчерта, че научните данни са безспорни - 20-те най-топли години всъщност са били последните 22 години; концентрацията на въглероден диоксид е най-висока за последните 3 милиона години. Емисиите отново се покачват. Още през 2030 година глобалното затопляне ще отчете ръст с 1,5 градуса по Целзий, което ще има катастрофални последствия. Според Гутериш повечето от страните, отговорни за емисиите, изостават с изпълнението на поетите през декември 2015 ангажименти. \r\nНа въпрос какъв трябва да бъде отговорът на българската държава за новите високи изисквания и нисковъглеродната световна политика, президентът Румен Радев отговори: “Вижте, аз съм тук, за да отстоявам нашия национален интерес. България трябва да бъде много по-активна и да използва всички европейски програми и иновационни фондове за преструктуриране на въгледобива, за разработката и приложението, внедряването на нови, екологично чисти форми на енергия. Нов екологично чист транспорт и индустрия. Когато говорим за екологично чиста енергия, нека не забравяме, че е много важно да имаме сигурна и предсказуема енергия. В това отношение Европа също може да ни помогне много, ако не създава пречки, както в миналото, по пътя на руските доставки на газ за България. Да вземем и това, което предложих на президента Путин - пряка доставка към България, т.е. към Европейския съюз, която нарекохме Български поток. Не като продължени на Турски поток, а наистина Български поток, който да гарантира сигурността на доставките за Европа“. \r\n\r\n   \r\n \n\t\t\t\t\t\t", "date": "2018.12.03", "title": "Радев: Единна е позицията на правителството, президент и синдикати в подкрепа на българските миньори"}
{"url": "http://www.bnews.bg/article/253077-koga_shte_e_pikat_na_gripa_u_nas", "text": "\n Очакванията на здравните власти са, че най-много болни от грип ще има през януари и началото на февруари. Това съобщиха от пресслужбата на Министерството на здравеопазването. \r\n  \r\nНивото на интензивност на епидемичния процес на грип и остри респираторни заболявания в страната продължава да нараства постепенно. В седмицата 26 ноември - 3 декември общата заболяемост е 118.3 души на 10 000 човека. Най-много болни са регистрирани във възрастовата група 0 - 4 г., следвана от възрастовата група 5-14 г. \r\n\r\n Първите положителни проби за грип от началото на сезона са получени през изминалата седмица. \r\n  \r\nХарактерно за грипа е внезапно втрисане, висока температура, общо неразположение, болки в мускулите и ставите. \r\nПериодът от заразяването до появата на първите симптоми е средно 2 до 5 дни. Заразяването става по въздушно-капков път - чрез кихане и кашляне, но вирусите са устойчиви във външната среда и могат да преживеят няколко часа върху повърхности и запрашена среда. \r\n\r\n Най-честите усложнения при грипа са остри вирусни бронхопневмонии, трудни за диагностика и за лечение, както и синуити, отити, миокардити и др. Най-уязвими за развитието на усложнения са малките деца и възрастните с хронични заболявания. \r\nИзползването на антибиотици при вирусно заболяване, неусложнено с бактериална инфекция, е излишно и с нищо не помага на организма. Антибиотик може да се приема само след преценка от лекуващия лекар, спазвайки вида, дозата и продължителността на изписания препарат. \r\n  \r\nПо данни на Европейския център за превенция и контрол на заболяванията в Стокхолм към настоящия момент активността на сезонния грипен вирус в Европейския регион на Световната здравна организация е ниска. \r\n \n\t\t\t\t\t\t", "date": "2018.12.03", "title": "Кога ще е пикът на грипа у нас?"}
{"url": "http://www.bnews.bg/article/253086-deloto_ivancheva_zashtitata_poiska_otvod_na_prokurorite_sadat_otkaza", "text": "\n Защитниците на Десислава Иванчева и Биляна Петрова поискаха отвод на прокурорите по делото. Мотивите - редица нарушения на правилата и липса на безпристрастност в процеса. \r\n\r\n Причина за искането им стана скоростното спиране на Иванчева и Петрова да излязат от ареста. Съдът и прокуратурата обаче не се съгласиха нито, че правилата са нарушени, нито, че държавното обвинение е пристрастно. \r\n\r\n Така в същия състав делото продължи по същество, но с леко закъснение. Оказа се, че властите са забравили да докарат от затвора третият подсъдим Петко Дюлгеров. След като и той влезе в зала, делото започна. \r\n\r\n „Адвокат съм от 1987 година, досега такъв случай няма - това е първият. Може би хората са импресионисти и на база впечатление могат да вземат решение, но аз в университета съм учил, че трябват доказателства. Тук имаме петък в извън работно време и без доказателства едно съдебно решение, не знам с какви мотиви и как е взето то”, коментира адвокат Емануил Йорданов. \r\n \n\t\t\t\t\t\t", "date": "2018.12.03", "title": "ДЕЛОТО \"ИВАНЧЕВА\": Защитата поиска отвод на прокурорите, съдът отказа"}
{"url": "http://www.bnews.bg/article/253060-petar_stoychev_s_ekskluziven_razkaz_za_pluvaneto_na_antarktida", "text": "\n Победителят в първия по рода си плувен маратон на Антарктида Петър Стойчев даде първа пресконференция на българска земя в столичния басейн \"Спартак\", която Канал 3 излъчи пряко.  \r\n\r\n Българинът и неговият екип тръгнаха за Ледения континент на 5 ноември с кораб, а самото екстремно плуване в убийствено студените води се извърши на 24-ти. Стойчев призна, че най-голямата трудност за него е била именно продължителността на експедицията и постоянно променящото се време. \r\n\r\n \"Времето на континента се променяше през 15 минути и не можеш да си направиш план за действие. Гледаш, че е слънчево, а след малко започва да вали сняг и да духа силен студен вятър. Тази неяснота водеше до напрежение сред всички участници и допълнително те изморяваше. Отделно трябваше да се справим с морската болест, ниските температури и непредсказуемото време\", призна Стойчев. \r\n\r\n За самото състезание плувецът сподели, че участниците са били разделени на две серии, а самият той е бил в по-силната втора. \"Преди да стартираме ни измериха температурата и после влязохме във водата. Първоначално усещаш несравним студ и инстинктивно се свиваш, но след това всичко преминава като на сън. Не усещах студа като излязох и възстановяването ми премина добре. Радвам се, че приключи това напрежение\", поясни за маратонското плуване Стойчев. \r\n\r\n Той призна, че след плуването на кораба е имало търг с предмети и му е било предложено да продаде екипа, с който печели състезанието. Стойчев обаче отказва с мотива, че банският му трябва да бъде изложен в Музея на спорта в България.  \r\n \n\t\t\t\t\t\t", "date": "2018.12.03", "title": "Петър Стойчев с ексклузивен разказ за плуването на Антарктида"}
{"url": "http://www.bnews.bg/article/253066-sotsiolog_dogodina_e_vazmozhno_vmesto_dva_da_imame_tri_vota", "text": "\n След 30 години демокрация имаме Изборен кодекс (ИК), който е съмнителен, с огромни възможности за деформация на изборния процес. Кодексът е далеч от съвършеното. Това коментира социологът Кольо Колев на национална конференция, посветена на изборните системи. \r\n  \r\nТой изброи няколко пречки пред нашата избирателна система. Едната, според него, е че всяка изборна система допуска възможност за бонифициране на едни политически партии за сметка на други, преди всичко с подбора на гласоподавателите. „Мятаме се от мажоритарна към по-мажоритарна система, към чисто пропорционална, към уседналост, машинно гласуване - в тези неща има проекция на чисто политически интереси“, отбеляза Колев. \r\n\r\n Социологът е убеден, че машинното гласуване, именно защото засега се провежда заедно сбюлетини на хартия, не може да реши проблема с порочните практики, въпреки, че по принцип, при него няма недействителни гласове. Социолозите, по думите му, също са \"набъркани в тази каша\", защото не говорят в един глас, което позволява в пролуките да се вбие политиканството, популизъм. За електронния вот смята, че системата е първоначално пробита, тъй като в нея няма доверие. \r\n  \r\nКольо Колев прогнозира, че догодина е възможно, вместо два, да имаме три вота - евро, местен и предсрочен парламентарен. Когато нещо започне да се дъни през седмица, трябва да се мисли за нова конфигурация, скандалите не са случайност, а са предизвикани от негативната селекция в администрацията, мотивира прогнозата си той. \r\nЕкспертите по изборното законодателство са разделени за уседналостта. Според Колев и Михаил Константинов е хубаво да има широк дебат за въвеждане на изискването и за парламентарния вот. \r\n\r\n Против е Юлий Москов, според когото, гражданите имат равни права да гласуват и това се гарантира от конституцията, а не от ИК. \r\n  \r\nИма компактни групи, например в Турция, които биха могли да обърнат вота, защо на местните избори да има уседналост, а да не важи за парламентарните, са аргументите на привържениците на уседналостта и при вота за НС. \r\n  \r\nСпоред Михаил Константинов гласуването в чужбина няма никакво електорално значение.Гласуването зад граница променя средно по мандат и половина на избор. \r\n  \r\nВ 21-ви век, когато хората пътуват, работят на различни места, да се връщаме къде хората прекарват повече време, е безумно, опонира Павлов. \r\n \n\t\t\t\t\t\t", "date": "2018.12.03", "title": "Социолог: Догодина е възможно вместо два, да имаме три вота"}
{"url": "http://www.bnews.bg/article/253064-shefat_na_mi_6_otpravi_preduprezhdenie_kam_rusiya", "text": "\n Ръководителят на британското външно разузнаване (МИ-6) Алекс Йънгър отправи предупреждение към Русия. Москва не бива да подценява решимостта на Великобритания да изобличава злонамереното поведение на други държави, подчерта Йънгър, цитиран от Франс прес. \r\nВ слово, произнесено в неговата Алма матер, Университета на Сейнт Андрюс в Шотландия, откъси от което разпространи британското външно министерство, той прикани \"Русия или коя да било друга държава, замислила да поквари нашия начин на живот, да не подценява нашата решимост и нашите средства или пък тези на нашите съюзници\". \r\n\r\n Йънгър, известен още като \"Си\", припомни по-специално реакцията на Лондон и съюзниците му след отравянето с нервнопаралитичен газ на руски двоен агент и дъщеря му в Солсбъри през март, за което те обвиниха Русия. \r\nСлучаят предизвика тежка дипломатическа криза, безпрецедентно взаимно експулсиране на дипломати и нови икономически санкции срещу Москва. \r\n\r\n Британският представител спомена също, че разузнавателните агенции се развиват в посока към \"шпионаж от четвърто поколение\", съчетаващ \"традиционните ни човешки умения с ускорена иновативност\" с оглед появата на заплахи, използващи размиването на границата между физическото и виртуалното пространство. \r\n\r\n Алекс Йънгър говори пред публика едва за втори път, откакто пое ръководството на МИ-6 през 2014 г., отбелязва АФП. \r\n  \r\n\r\n   \r\n \n\t\t\t\t\t\t", "date": "2018.12.03", "title": "Шефът на МИ-6 отправи предупреждение към Русия"}
{"url": "http://www.bnews.bg/article/253067-noi_shte_izplati_obezshteteniyata_za_maychinstvo_za_dekemvri_predi_nova_godina", "text": "\n Във връзка с предстоящите празнични дни Националният осигурителен институт (НОИ) променя графика за изплащане на обезщетенията за бременност и раждане и отглеждане на малко дете за декември 2018 г. Вместо в началото на януари 2019 г., всички правоимащи ще получат парите по сметките си още на 27 декември тази година. Това съобщиха от пресцентъра на НОИ. \r\nГрафикът за ноември 2018 г. за този вид плащания остава непроменен, като е предвидено превеждането на средствата да бъде на 4 декември. \r\n\r\n Пълната информация за всички осигурителни плащания на НОИ се публикува всеки месец в специален календар за изплащане на пенсии и обезщетения от ДОО в рубрика \"За потребителя/ Полезна информация\" на интернет страницата на института. \r\n \n\t\t\t\t\t\t", "date": "2018.12.03", "title": "НОИ ще изплати обезщетенията за майчинство за декември преди Нова година"}
{"url": "http://www.bnews.bg/article/253069-zimata_shte_ni_podari_po_meko_vreme_prez_novata_sedmitsa", "text": "\n През следващото денонощие над страната ще има значителна средна и висока облачност, а в низините и котловините ще има мъгли или ниска облачност, които в Дунавската равнина ще се задържат отново през целия ден и там ще остане най-студено. Ще бъде тихо. Минималните температури ще са предимно между минус 7 и минус 2 градуса, в крайните югозападни райони и по Черноморието - малко над нулата. Максималните температури ще са между 4 и 9 градуса, в Дунавската равнина минус 3 - 0 градуса. \r\n  \r\nНад Черноморието ще има мъгли или ниска облачност. В следобедните часове ще има временно подобрение на видимостта и намаление на облачността. Ще духа слаб вятър, предимно от северозапад. Максималните температури на въздуха ще са 7-10 градуса. Температурата на морската вода е 9-10 градуса. Вълнението на морето ще бъде 2 бала. \r\n\r\n Над планините ще има значителна средна и висока облачност. Само на отделни места е възможно да превали слаб сняг. Ще духа до умерен северозападен вятър. Максимална температура на височина 1200 метра около 6 градуса, на 2000 метра - около 2 градуса. \r\n\r\n Атмосферното налягане в сутрешните часове ще бъде малко по-ниско от средното за декември. През деня бавно ще се повишава. \r\n\r\n През нощта срещу сряда вятърът ще се ориентира от северозапад и ще се усили. В сряда ще бъде ветровито, като в Източна България вятърът временно ще се обърне от север-североизток. Мъглите в западната част на Дунавската равнина ще се разсеят, но на места, главно в Западна и Централна България, ще превали слаб дъжд, в планините - слаб сняг. \r\n  \r\nДневните температури вече навсякъде ще са положителни, минималните също ще са по-високи, в повечето места близки до 0 градуса. В нощните часове ще има условия за поледици и заледявания. \r\nВ четвъртък вятърът постепенно ще отслабне, най-късно, към вечерта, в Източна България. Облачността ще се разкъса и ще намалее, дневните температури слабо ще се понижат. \r\n\r\n   \r\n \n\t\t\t\t\t\t", "date": "2018.12.03", "title": "Зимата ще ни подари по-меко време през новата седмица"}
{"url": "http://www.bnews.bg/article/253062-blizo_300_sa_uchilishtata_u_nas_koito_imat_statut_na_inovativni", "text": "\n Сега има 294 иновативни училища в 92 общини в страната, а над 350 са иновационните проекти, подадени през 2017 и 2018 г. Общо училищата в страната са 2383, като за две години 294 училища станаха иновативни, каза на първия национален форум за иновациите в образованието Боян Захариев от комисията за определяне на иновативните училища към МОН, представяйки данни за иновативните училища за тези две години, през които училищата вече имат възможността да кандидатстват с проекти за иновации. \r\n  \r\nИновациите в училищата бяха въведени чрез Закона за предучилищното и училищното образование. Самата програма за иновативните училища е една иновация, защото е нова и преди не е имало такава в българското образование, каза Боян Захариев. Той обясни, че по отношение на статута \"иновативно училище\" профилираните гимназии са били особено активни, като една трета от тези училища са станали иновативни за тези две години. \r\n\r\n След тях по активност за въвеждането на иновации са средните училища. По-слабо активни в проектите с иновации са били началните училища, основните училища, както и професионалните гимназии, за които програмата би трябвало да е по-интересна, надявам се в бъдеще, обясни Захариев. \r\n  \r\nТой съобщи, че по-активни са били училищата, които искат да станат иновативни, през първата година от предоставянето им на тази възможност - през 2017 г. Частните училища са били изключително активни през първата година от програмата и сега, практически, половината от тях са получили \"етикета\" за иновации, каза Захариев. По думите му \"в общинските и държавните училища има голям ресурс\". \r\n  \r\nПовечето иновативни училища са в големите градове, в областните центрове в страната, а селските райони са относително слабо обхвати от програмата за иновативните училища, според данни от анализа. През първата година от програмата за иновации в София училищата масово са кандидатствали, във Варна също, а в Бургас и Пловдив е обратното. \r\n\r\n Анализът показва също, че иновативните училища са с повече ученици, като половината от сегашните иновативни училища имат над 490 ученици. Интересно е, че в иновативните училища има легитимни настоятелства и родителите в тях са по-активни. \r\n  \r\nЗнае се, че родителите с по-висок социален статус са по-активни, коментира Боян Захариев. Той каза, че половината от иновативните училища имат по двама или по повече учители по английски език, докато голяма част от училищата, които още не са кандидатствали с проекти за иновации, се затрудняват с намирането на учители по английски език. Същото важи и за други \"дефицитни\" учители - по информационни технологии и по математика, като иновативните училища имат много по-големи шансове да имат поне един такъв учител, дори и повече от един учител по информатика, каза Захариев. \r\n  \r\nТой информира, че иновативните училища са концентрирани в общини, които са в по-заможните области, с развита икономика и с по-високи доходи. \r\n \n\t\t\t\t\t\t", "date": "2018.12.03", "title": "Близо 300 са училищата у нас, които имат статут на иновативни"}
{"url": "http://www.bnews.bg/article/253061-vma_na_127_g_bez_dalgove_i_sas_7_mln_leva_prihodi_za_godinata", "text": "\n Военно-медицинска академия завършва годината без дългове и със 7 милиона приходи, независимо от лимитите, наложени от Здравната каса, каза началникът проф. Венцислав Мутафчийски при отбелязване на 127-годишнината от създаването на лечебното заведение.  \r\n\r\n Добрите финансови резултати дават възможност Военно-медицинска академия да се модернизира, посочи проф. Венцислав Метафчийски:  \r\n\r\n \"Благодарение на добрите финансови резултати ние имахме възможност да претрансформираме наши лични средства в размер на 9 милиона и половина за реинвестиция в нашите клиники и за закупуване на апаратура. В четири от клиниките вече са в ход ремонтите. Закупен е нов ангиограф и стерилизационна апаратура не само за централната болница, а за всички останали периферни болници. Благодарение на правителството ще имаме нов ядрено-магнитен резонанс, който няма аналог в България\". \r\n\r\n Приходът на болницата е в размер на 7 милиона лева, независимо от лимитирането на дейностите:  \r\n\r\n \"Има намаляваща тенденция към напускане на медицински сестри и на лекари от Военно-медицинска академия и този процес вече е спрян на само около 50 души на година постъпили и напуснали, докато през 2014-та година стигахме до над 200 човека\". \r\n\r\n Над 127 000 прегледа са извършени в поликлиниката към ВМА, за болнично лечение са останали над 32 000 души, 12 000 са пренасочените от други болници пациенти, съобщи БНР. \r\n \n\t\t\t\t\t\t", "date": "2018.12.03", "title": "ВМА на 127 г. -  без дългове и със 7 млн. лева приходи за годината"}
{"url": "http://www.bnews.bg/article/253049-bivshata_na_orlin_pavlov_zakasa_za_mazhe", "text": "\n Моделката Лина Роскин призна, че все още няма мъж до себе си. \r\n\r\n Тя стана известна, след като се снима в клипа към песента на Орлин Павлов „С едно крило“ през 2016-а и с днешна дата планира да продължи с моделството. Въпреки това се замисля за семейство и планира да кръсти едно от децата на майка си. Проблемът е, че все още няма мъж до себе си. С Павлов, с когото имаха кратка любовна авантюра, останаха приятели, но имали различия, които попречили отношенията им да продължат. За разлика от нея певецът изживява бурна любов с красива мулатка, която според слуховете скоро ще го направи татко, пише „Телеграф“. \r\n \n\t\t\t\t\t\t", "date": "2018.12.03", "title": "Бившата на Орлин Павлов закъса за мъже "}
{"url": "http://www.bnews.bg/article/253068-22_godishen_student_stana_mistar_plovdiv_2018", "text": "\n  Най-красивият пловдивчанин е професионален модел, висок е 190 см, студент в Университет по Хранителни Технологии Пловдив със специалност Технология на козметиката и парфюмерията. Подгласници на победителя станаха Даниел Колев, Кристиян Сотиров и Стилия Сариев. В ТОП 5 на най-атрактивните пловдивчани влезе и екзотичният Диего Франца – бразилец, който от години живее в града под тепетата.  \r\n\r\n Организаторите на конкурса бяха заложили на динамична шоу програма, а хореографията бе дело на Марина Стаменова-Джони. Претендентите дефилираха с дрехи на пловдивски бранд, бански костюми, а за финала момчетата бяха облечени в стилни официални костюми.  Най-голям интерес обаче предизвика тура на талантите, в който десетимата финалисти представиха различни умения – танци, фокуси, ММА двубой, актьорски етюди и спортни представяния. Водещи на събитието бяха топ-модела Катрин Вачева и латино изпълнителят Начо Паскалев, който представи и новата си песен Solo Tu. Специален гост на конкурса беше Монти, който вдигна на крака цялата публика с изпълненията си. Председател на журито беше Мисис България Мариана Маринова, а компания и правиха скандалната моделка Кристин Каменова, плеймейтката Деси Димитрова, Мис Силикон Виктория Петрова, Лейди България Мария Петракова, фолк звездата Цветина, топ фотографът Пейо Пеев и други изтъкнати представители на БГ хайлайфа.  След фурора на снощното събитие организаторите на конкурса обещаха догодина шоуто да бъде още по-внушително и бляскаво. \r\n  \r\n \n\t\t\t\t\t\t", "date": "2018.12.03", "title": "22-годишен студент стана Мистър Пловдив 2018"}
{"url": "http://www.bnews.bg/article/253054-deyan_donkov_uredi_lyubovnitsata_si_v_otkradnat_zhivot", "text": "\n Спряганата за любовница на Деян Донков млада актриса Елена Петрова изплува в „Откраднат живот” \r\n\r\n Съблазнителната брюнетка получи роля на жена – жертва на изнасилване. Говори се, че лично звездата на Народния театър е ходатайствал да я вземат в актьорския състав. \r\n\r\n Динката не участва в „Откраднат живот”, но наскоро го поканиха в друг проект на продуцента Евтим Милошев – сериал за деца, който се снима за БНТ. Актьорът бил много близък с хората на Милошев и решил да използва влиянието си, за да намери работа за младата колежка, за която се говори, че известно време е топлила леглото му, докато официалната половинка Радина Кърджилова е била заета с грижи по малкия им син Христо. Момичето е завършило актьорско майсторство само преди година. Една от малкото роли, които получило, обаче му отворила вратите към леглото на Донков.  \r\n\r\n Както „Уикенд” преди време писа, става въпрос за кратко появяване в хитовия спектакъл „Калигура”на Народния театър. Премиерата беше миналата есен, а по време на репетициите голямата звезда забелязал хубавата Елена. Известно време двамата се срещали в гримьорните, после Радина дочула клюката, че мъжът ѝ има нова муза, и сложила край на всичко с огромен скандал, пише \"Уикенд\".  \r\nМеждувременно Елена търсела работа под дърво и камък, но нещата все не ѝ се получавали. Динката обаче като истински кавалер си предложил услугите заради доброто старо приятелство. Той обърнал внимание на Милошев, че момичето е кадърно и заслужава шанс. Малко след това дошъл ангажиментът в „Откраднат живот”. Елена се появи наскоро в сериала като жертва на изнасилване. Героинята ѝ помага на екранната доктор Огнянова – също изнасилена, да се справи с психичната си травма.  Елена е близка не само с Деян Донков, но и с една от младите звезди на „Откраднат живот” – актрисата Ирина Митева, станала популярна с ролята на Ина Фотева. Двете са били състудентки в класа на проф. Пламен Марков.  \r\n \n\t\t\t\t\t\t", "date": "2018.12.03", "title": " Деян Донков уреди любовницата си в „Откраднат живот”"}
{"url": "http://www.bnews.bg/article/253050-koshmar_sin_ubi_mayka_si_v_dobrichko", "text": "\n 23-годишният Кадир Р. е задържан за срок до 72 часа в ареста, след като Окръжната прокуратура в Добрич го привлякла като обвиняем за убийството на родната си майка. До изтичане на срока на предварителното му задържане прокуратурата ще внесе искане в Добричкия окръжен съд за вземане мярка за неотклонение „Задържане под стража“ на обвиняемия за престъпление по член 116, ал. 1, т. 3, във връзка с член 115 от НК. \r\n\r\n На 2 декември 2018 г. след полунощ Кадир и съпругата му се върнали след гостуване в свои приятели. В дома им в тервелско село помежду им възникнал конфликт. Скандалът събудил майката на обвиняемия, която се опитала да разтърве сина и снаха си. Кадир ударил майка си. След това съпрузите продължили разправията в стаята си. \r\n\r\n 51-годишната жена отново се опитала да спре скандала между двамата. Тогава Кадир я ударил отново. Майка му паднала на земята и починала. Тежка черепно-мозъчна травма е причината за смъртта й. \r\n\r\n Действията по разследването на семейната драма, завършила с убийството на 51-годишната Р.А. продължават под ръководството на Окръжната прокуратура в Добрич. \r\n\r\n   \r\n \n\t\t\t\t\t\t", "date": "2018.12.03", "title": "Кошмар: Син уби майка си в Добричко!"}
{"url": "http://www.bnews.bg/article/253053-kolko_shofyori_shte_badat_nakazani_po_sistemata_bonus_malus", "text": "\n През първата година след въвеждането на системата 'бонус-малус' 2 755 392 или 87,7% от шофьорите ще получат отстъпка от цената на застраховката \"Гражданска отговорност\". Изрядните водачи ще намалят разходите за „Гражданска отговорност“ с 10% още през 2018 година. В същото време за около 3% от шофьорите или около 100 хиляди души цената на застраховката ще се повиши с 200%. \r\n\r\n Това стана ясно по време дискусия за въвеждането на новата система, организирана от Комисията за финансов надзор. \r\n\r\n „С въвеждането на системата нямаме намерение да ощетяваме болшинството от българските шофьори, които са дисциплинирани. Нашето желание е да притиснем нарушителите на пътя“, заяви председателят на КФН Карина Караиванова, цитирана от Нова тв. \r\n\r\n Заместник-министърът на транспорта Ангел Попов заяви, че много неща са направени за последните две години, но темповете за намаляване на убитите по пътищата не задоволяват. \r\n\r\n \"Само през последните две седмици са засечени над 130 000 „пътни терористи\". Същевременно много хора имат златни талони и какво от това като по никакъв начин не получават поощрение“, смята Попов. \r\n \n\t\t\t\t\t\t", "date": "2018.12.03", "title": "Колко шофьори ще бъдат наказани по системата \"бонус-малус\"?"}
{"url": "http://www.bnews.bg/article/253059-sharan_stoun_poluchi_zlaten_medal_no_ne_za_rolite_si", "text": "\n Шарън Стоун е в Италия за снимките на най-новия си филм, в който играе редом до Джуд Лоу, пише в. „Дейли мейл”. Актрисата обаче успя да си вземе почивка от натоварения снимачен график, за да присъства на благотворително събитие на италианския Червен Кръст в Рим. \r\n  \r\n60-годишната холивудска звезда бе удостоена със Златен медал за заслуги заради своята отдаденост на хуманитарната дейност. \r\n  \r\nСъс сълзи на очи актрисата от „Първичен инстинкт” прие и наградата - тениска с логото на благотворителната организация, както и огромен букет цветя. \r\n\r\n Споделяне \r\n \n\t\t\t\t\t\t", "date": "2018.12.03", "title": "Шарън Стоун получи златен медал, но не за ролите си"}
{"url": "http://www.bnews.bg/article/253057-mnim_politsay_izmami_12_godishen_v_haskovo", "text": "\n 12-годишно момче от Хасково е измамено с 5 хиляди лева. \r\n\r\n Вчера в 13 часа в Районното управление майката на детето е съобщила, че на домашния телефон в дома им позвънил мъж, представил се за полицай.  \r\n\r\n По схемата „съдействие на полицията“ той заблудил сина ѝ и го заплашил. Момчето събрало наличните 3700 лева, 1000 евро и 600 турски лири и както го инструктирали, ги оставил под пейка до входа на втора поликлиника в Хасково. \r\n\r\n Образувано е досъдебно производство. \r\n \n\t\t\t\t\t\t", "date": "2018.12.03", "title": "Мним полицай измами 12-годишен в Хасково"}
{"url": "http://www.bnews.bg/article/253052-nina_dobrev_stroi_uchilishte_v_keniya", "text": "\n Актрисата Нина Добрев строи училища в Кения. От 2007 година насам чаровницата е член на канадската благотворителна организация „Освободете децата” и продължава активно да им помага и до днес \r\nОрганизацията има клонове в над 20 държави в света, където помага на деца в нужда. Добрев признава, че освен да дарява пари, тя поискала и да разбере къде отиват средствата й. „Организацията има програма, чрез която директно мога да отида в страната, на която дарявам и да им помогна, да видя процеса на развитие”, споделя нашенката. \r\nВ един момент Нина стяга куфарите и заминава за Кения, а чрез организацията отива на място, за да види как се случват нещата. Освен, че участва активно в различни инициативи и създава нови приятелства, Добрев е щастлива да помогне за строежа на ново училище в града. Школото било издигнато за няколко месеца, а в него се включили както местни, така и доброволци от различни страни, сред които била и тя. \r\n\r\n „Срещнах прекрасни деца, които ме научиха на ценни уроци. Върнах се в Щатите като напълно различен човек. Радвам се, че успях да помогна в изграждането на училище”, споделя красавицата, която по онова време е само 17 години, пише \"България днес\". \r\nНина споделя, че след видяното започва да цени много повече живота и късмета, които има. До днес българката не спира да помага и да дарява пари за хората от най-бедните страни в света. Красавицата е позната със скромността си и с това, че не парадира с обществената си дейност.  Николина Константинова Добрева, както е истинското име на актрисата е родена в София през 1989 година. Но едва 2-годишна тя емигрира заедно със семейството си в Канада. Нееднократно заявява в свои интервюта, че се гордее с българския си произход и поне веднъж в годината идва в България. \r\n \n\t\t\t\t\t\t", "date": "2018.12.03", "title": "Нина Добрев строи училище в Кения "}
{"url": "http://www.bnews.bg/article/253065-svekarvata_na_miskata_s_golemiya_nos_ne_ya_izpuska_ot_pogled", "text": "\n Вече бившата Мис България Тамара Георгиева е зорко следена от своята свекърва. На церемония преди дни скандалната миска предаде короната си на 17-годишната Теодора Мудева от Бургас. Тамара се появи на събитието си заедно с майката на приятеля си - Катя Роуз. Свекървата не изпуска поглед от миската, а по всичко личи, че именно тя се грижи и за нейната визия. След като миналата година Тамара си тръгна с наградата за най-красива българка, вълна от възмущение заля модните среди. \r\nГеоргиева бе критикувана заради външния си вид, а според слуховете именно Катя Роуз има пръст в победата й. Тя е известна дизайнерка, която също е печелила титли за красота. Роуз е обличала претендентки за много конкурси и винаги наблюдава тези събития от първите редове. Находчивата свекърва използва снаха си и за свое рекламно лице. Тамара се появи с огромна рокля, дело на майката на гаджето й. През цялото време Роуз стриктно следеше какви снимки се правят на миската и как изглежда тя с тоалета, като внимателно го намества, пише \"България Днес\". \r\nТамара често демонстрира колко е близка със свекърва си. Веднага след миналогодишния конкурс самата Катя я защити публично. \r\n„Ако някога в жалкия ви живот, зает от това да плюете, а не да преследвате мечтите си, ви се случи за 15 минути да общувате с Тамара, ще съжалите стократно за всичко написано. Едно нежно, мило и добро момиче, запазило достойнството си в ужасната действителност. Едно момиче, което не просто мечтае, а откакто я познавам, работи за мечтите си. Тами, ти си един прекрасен човек!“, написа тогава дизайнерката. \r\n  \r\n \n\t\t\t\t\t\t", "date": "2018.12.03", "title": "Свекървата на миската с големия нос не я изпуска от поглед"}
{"url": "http://www.bnews.bg/article/253058-grisho_ukrasi_gol_elhata", "text": "\n Григор Димитров си позволи лукс, за който повечето български мъже могат само да мечтаят. Живеещият в топлото дори през зимата Монте Карло спортист реши да украси елхата само по къси панталонки и бели чорапи. Неговото коледно дърво е доста голямо, затова Димитров използва стълба, за да стигне върха му. Там той постави прекрасен ангел. В момента Димитров заема 19-ото място в световната ранглиста на АТР. 27-годишният хасковлия е с актив от 1835 точки, след като сезонът за водещите играчи приключи по-рано през месеца. Втората ракета на страната Димитър Кузманов пък записа ново рекордно класиране в кариерата си. Той прогресира с една позиция до 253-ата в света с 210 точки. Габриел Донев също е с рекордно класиране. Той прогресира със 102 места и вече е 846-и с 21 точки. Промени в челото няма. Сърбинът Новак Джокович завършва годината като номер 1 в класацията за пети път в кариерата си с актив от 9045 точки. Втори е Рафаел Надал (Испания) със 7480 точки, а трети е швейцарецът Роджър Федерер е трети с 6420 точки. \r\n \n\t\t\t\t\t\t", "date": "2018.12.03", "title": "Гришо украси гол елхата"}
{"url": "http://www.bnews.bg/article/253055-eskalatsiya_po_deloto_ivancheva_advokatite_iskat_otvod_na_prokurorite", "text": "\n Заради искането на прокуратурата, с което се противопостави на проверката по делото срещу бившата кметица на столичния район \"Младост\" Десислава Иванчева, защитницте й ще искат отвод на обвинителите. \r\n\r\n Адвокат Марияна Тодорова заяви, че прокуратурата няма право да се меси в работата на съда, още повече, че Върховният касационен съд има пълно право да проверява друг съд. \r\n\r\n Дали обаче искането за отвод на прокурори ще бъде направено днес, зависи от това дали в сградата на Спецсъда ще бъде докаран от ареста другият подсъдим по делото за подкуп - Петко Дюлгеров. Преди минути стана ясно, че Съдебна охрана не го е конвоирала от сградата на ареста до съдебната зала. \r\n\r\n Защитникът на Иванчева - бившият вътрешен министър Емануил Йорданов, заяви, че по казуса с нейния продължаващ престой в ареста вече има допуснати редица нарушения, предаде Дир.бг. \r\n\r\n Съдът обаче отказа да отведе прокурорите по делото. И не намери в действията на обвинението липса на безпристрастност.  \r\n  \r\n \n\t\t\t\t\t\t", "date": "2018.12.03", "title": "Ескалация по делото \"Иванчева\" - адвокатите искат отвод на прокурорите!"}
{"url": "http://www.bnews.bg/article/253056-noi_s_chestitka_za_maykite_puska_parite_im_po_rano", "text": "\n Във връзка с предстоящите празнични дни Националният осигурителен институт (НОИ) променя графика за изплащане на обезщетенията за бременност и раждане и отглеждане на малко дете за декември 2018 г. Вместо в началото на януари 2019 г., всички правоимащи лица ще получат парите по сметките си още на 27 декември тази година. \r\n\r\n Графикът за ноември 2018 г. за този вид плащания остава непроменен, като е предвидено превеждането на средствата да бъде на 4 декември. \r\n\r\n Пълната информация за всички осигурителни плащания на НОИ се публикува всеки месец в специален календар за изплащане на пенсии и обезщетения от ДОО в рубрика „За потребителя/Полезна информация“ на интернет страницата на института. \r\n \n\t\t\t\t\t\t", "date": "2018.12.03", "title": "НОИ с честитка за майките - пуска парите им по-рано"}
{"url": "http://www.bnews.bg/article/253045-kali_izbuhna_ne_sam_obvinyavala_geri_nikol_v_krazhba", "text": "\n „Вярно е, че имам песен озаглавена „Устни“ и е снимана също на покрив на сграда, като последното парче на Гери-Никол, но не съм я обвинила в кражба, както се пише навсякъде. \r\n\r\n Дори й пожелах успех. Жълтите медии пак искат да създадат изкуствена интрига и скандал. Нейното парче дори не е излязло още. Една добра идея не се ражда само една глава. Няма нищо случайно, но го приемам просто като съвпадение“, коментира Кали пред „България Днес“. \r\nНедоброжелатели на Яката дупара припомниха, че това далеч не е първия път, в който тя си позволява да копира чуждо творчество и дадоха пример с последното видео, крадено от стар клип на Риана. \r\n \n\t\t\t\t\t\t", "date": "2018.12.03", "title": "Кали избухна: Не съм обвинявала Гери-Никол в кражба! "}
{"url": "http://www.bnews.bg/article/253043-sluzhitel_na_toplofikatsiya_ruse_doshal_vidyal_dupkata_i_si_tragnal", "text": "\n След като , от „Топлофикация” обясниха, че през уикенда няма дежурни екипи. Нергиз е с тежки изгаряния. Инцидентът стана в събота вечерта в междублоково пространство в квартал „Изток\". Към момента мястото е оградено с метални огради, но отстраняване на аварията не е започнало.  \r\n\r\n „Психическото състояние на майка ми в момента е слабо. Още е в шок. Ще има поне още една операция. Ще има белези и затова е необходима и пластична операция. Чакаме докторите да кажат какво предстои. Цялото семейство се чувстваме много зле”,  каза в ефира на „Здравей, България” синът на пострадалата Нергиз Миран Юсеинов. \r\n\r\n Прибирахме се с жена ми. Отидох до магазина и те ме чакаха с моя приятел. Хлъзгаво е вървяхме в редица тримата. От петък знам, че има авария. Докато й кажа да мине надясно, тя падна в дупката. Добре, че моят приятел беше зад нея и я издърпа. Веднага се обадихме на 112”, разказа съпругът на жената Бейхан Тахиров.   \r\n\r\n „Единственият регистриран сигнал при нас е от събота преди обяд. Веднага е изпратен човек на мястото. Видял е излива на вода, но поради това, че е почивен ден, повредата не е отстранена. Не разполагаме с необходимия капацитет на \"Топлофикация\" откъм хора и техника. Освен това в този ден е имало и доста други обаждания”, заяви зам.-началникът \"Топлопреносни мрежи\"  в \"Топлофикация\"-Русе Георги Коларов. Той допълни, че такъв излив се получава често при прилагането на този тип топлопроводи. Според него случаят не е подценен. \r\n\r\n „Когато стане инцидент в работен ден, реагираме при първа възможност. При тези ниски температури отстраняването на авария отнема повече от 24 часа. От днес ще започнем разрешаване на проблема”, каза още Георги Коларов. \r\n\r\n Близки на пострадалата заявиха, че нямат намерение да се срещат с „Топлофикация” и ще ги съдят до последно. \r\n \n\t\t\t\t\t\t", "date": "2018.12.03", "title": "Служител на \"Топлофикация\"- Русе дошъл, видял дупката и си тръгнал!"}
{"url": "http://www.bnews.bg/article/253051-novata_pateritsa_na_gerb_se_peche_pepi_moskov_se_koalira_s_razbritsanite_patreoti", "text": "\n Странен нов политически проект се пече на \"Раковски\" 134 -  стяга го бившият здравен министър от кабинета “Борисов 2” Петър Москов. Партията ще се учреди още след Нова година, пише “24 часа”. \r\n\r\n Първо идеята била новата политическа формация трябвало да се конфигурира и едва след това да се търсят съюзи. Сред възможните партньори обаче със сигурност се пъчи лидерът на НФСБ Валери Симеонов, с когото Москов дели един адрес в момента - знаковата сграда на СДС на “Раковски” 134. \r\n\r\n Макар че в края на 2016 г. ДСБ го изключи от редиците си, понеже остана сред най-верните министри на Борисов при излизането на малкия партньор от управлението, Москов остана в Реформаторския блок като индивидуален член и негов говорител. По същото време бившите му съпартийци спряха да идват на сбирките в централата на СДС. \r\n\r\n Както е печално известно към днешна дата РБ въобще не съществува. Междувременно 2 етажа от “Раковски” 134 получи за централа фронтът на доскорошния вицепремиер Валери Симеонов. \r\n\r\n Сред евентуалните бъдещи партньори на Москов се српягат вечните коалиционери за власт и изгода- Красимир Каракачанов и неговата ВМРО. \r\n\r\n Сред съмишлениците в бъдещата партия според запознати е Ивайло Цветков - Нойзи, който бе сред лицата на “Нова република” на Радан Кънев и дори произнесе реч, която бе рекордьор по споделяния в интернет. Той обаче намирал повече допирни точки не с екслидера на ДСБ, а с изключения оттам д-р Москов. \r\n\r\n Така на практика Москов измества “Атака” на Волен Сидеров в конструкцията, подкрепяща властта. Последният вече почти сигурно тръгва с Николай Бареков в друг консервативен съюз, без Каракачанов и Симеонов. \r\n\r\n Междувременно евродепутатът Николай Бареков също коментира задаващата се патерица, създадена от сбирщайн случайни заподозрени: \r\n\r\n *Публикуваме без редакторска намеса. \r\n\r\n \"След като отново се намесих в родната кочина, наречена БГ политика, с което разпаднах изпокараните Патреоти, ГЕРБ се стреснаха и си правят нова патерица за евроизборите. Този път Цв Цв извади от торбата с политически отрепки подсъдимия за фалшивите детски ваксини “Пепи Москов” в комбинация с части от разпърцаните разбрицани Патреоти в лицето на WC Симеонов, АвтоДжамбазки и Шише или Шиши войвода. Тези абсолютно зависими от прокуратурата политици ще бъдат новите момчета на повикване с дебют на Евроизборите. Кой подсъдим за ваксини, кой “Любимец” на майките и децата, кой назначил секретарката си за вице, кой разследван за търговия на черно с българско гражданство, кой заловен въоръжен със зареден пистолет на летището, кой за рекет или за побой - всички един дол дренки. \r\n\r\n Учудваща тези дни е само пасивността на Атака и ступорът на нейния лидер, който очевидно не може да осъзнае реалността - той и Атака са аут от управлението, заменени от още по-послушния и зависим олигарх Марешки. Впрочем на горната коалиция, която ще наречем “Тримата лакоми глупаци на Цв. и Ц.” липсва само търговецът на евтини илачи Марешки, който идеално би се вписал до подсъдимия за ваксините (внос от Турция) Москов. Дори и някой от тези да пробие в Европа като депутат, което е невероятно, прокуратурата незабавно ще поиска имунитета му заради съдебните дела или повдигнати обвинения. \r\n\r\n Като единствен представител на Европейските консерватори и член на тяхното Бюро на парламентарната група и на техния Съвет на Алианса ви гарантирам, че тези никога няма да бъдат приети в нашите редици. Най-много вече Цв Цв да ги е харизал поединично на всеядните неолиберали от ЕНП, в която членува ГЕРБ. Все пак да им пожелаем на добър час и да се наслаждаваме на шоуто как изискания жълтопаветен интелектуалец Ивайло Нойзи Цветков ще дискутира във високия си наратив и любимия си лондонски Кокни дискурс проблематиката на консерватизма в светлината на “Размисли за революцията във Франция” на любимия си ирландски консерватор Едмънд Бърк на шише сливовица заедно с известните интелектуалци Валери Симеонов, Марешки и Джамбазки.\" \r\n \n\t\t\t\t\t\t", "date": "2018.12.03", "title": "Новата патерица на ГЕРБ се пече: Пепи Москов се коалира с разбрицаните патрЕоти!"}
{"url": "http://www.bnews.bg/article/253042-zhestoka_drama_v_zhivota_na_asya_kapchikova_krasavitsata_na_30_minuti_ot_smartta", "text": "\n Тежка драма е белязала живота на плеймейтката Ася Капчикова. Красавицата разказа интересна, но и страшна история от миналото си пред  когато е била на косъм от смъртта. Ето какво разкри блондинката: \r\n\r\n \"Ще ви разкажа една история, много съкровена история за мен. История, в която щях да загубя живота си… Ще я разкажа, за да потвърдя, че когато на човек е писано да му се случи нещо, то е неизбежно и го застига рано или късно. Та, тази моя история си има предистория. Започва едва когато съм на 3-годишна възраст. Аз не помня, но са ми я разказвали именно заради случка, която се случи когато бях на 6. Била съм на 3 години, когато с моите родители сме вървели към гроба на прабаба ми. Тогава змия пресича пътя ми, но баща ми ме вдига и ме спасява от ухапването. Но нали ви казах, че ако е писано да се случи, то ще се случи. \r\n\r\n Минаха три години. Отиваме на село, за да помагаме за прибирането на сеното. В края на деня, точно преди да си тръгнем, баба ми реши да отиде до една джанка, заради компота от сливи, които искаше да направи. Разбира се, като всяко любопитно дете реших да я последвам. В този момент усетих нещо като ужилване от коприва… Ухапа ме змия! \r\n\r\n Не искам да ви казвам какво изживяха родителите ми. Противоотрова нямаше, а ние бяхме на 23 км от родния ми град – Девин. Сложиха ме в колата, баща ми потегли бързо и караше много бързо… Усещах как започвам да заспивам, а през цялото време той смучеше отровата и я плюеше. С риск за неговия живот, защото имаше развален зъб. Беше вързал крака ми, за да ограничи стигането на отровата до сърцето ми. Когато пристигнахме в болницата ми биха 10 инжекции в петата. \r\n\r\n И в болницата проблем. 30 минути не можеха да пуснат системата, защото всяка от вените ми се пукаше. Най-накрая, когато успяха да намерят вена започнах да повръщам. Това е доста притеснителен факт и ме вдигнаха по спешност за Смолянска болница. Мислите ли, че всичко мина нормално? Не… \r\n\r\n По пътя линейката изгасна и около 10 минути не можа да запали. Накрая просто потегли, но спряха фаровете ѝ. Движехме се бавно зад друга кола. Но накрая стигнахме… Когато пристигнахме лекарите са казали на майка ми, че съм била на около половин час от смъртта и още малко забавяне е щяло да коства живота ми… Често се сещам за тази история и настръхвам. Но знам, че е трябвало да се случи и е трябвало да продължа да живея. Ценете всеки миг във вашия живот, дори най-трудните! Защото те ви изграждат като личност…\" \r\n \n\t\t\t\t\t\t", "date": "2018.12.03", "title": "Жестока драма в живота на Ася Капчикова: Красавицата на 30 минути от смъртта!"}
{"url": "http://www.bnews.bg/article/253047-v_norvegiya_arestuvali_izvesten_balgarski_artist", "text": "\n Известният цирков артист Георги Попов-Гебош бе арестуван без причина тези дни в Норвегия. Инцидентът стана на 28 ноември около 11 часа в град Арендал. Това съобщават от българската общност в Норвегия, пише  . \r\n\r\n Все още властите не дават обяснение за унизителното задържане без причина на гражданин на България и Европейския съюз. Още повече, че той е на 86-години, тежащ 58 килограма, с влошено здравословно състояние, а и не са му осигурени преводач, адвокат и не са го питали, дали не употребява медикаменти. \r\n\r\n От няколко дни прочутият акробат и клоун заедно със съпругата си е на гости на дъщеря си Цветелина Оланд. Нейният случай потресе България. Норвежката служба за закрила на децата БАРНЕВЕРН отне децата й. В момента тя няма право да ги вижда, за което води дела. Но това не се отнася за бабата и дядото. \r\n\r\n В сряда той отива до училището в Арендал да види отдалеч внука си Андреас. В този момент от школото излиза човек, който почва да го снима. След няколко минути го застигна полицейска кола. Униформените му поискали документите за самоличност. Той обаче ги бил забравил в къщата на дъщеря си. \r\n\r\n Отвели го до там, Георги ги представил, но въпреки това го закарали до полицейското управление. Там без да му осигурят преводач, без да го уведомят за причината за задържане, без да му осигурят юридическа защита и да го питат дали не взема лекарства, тъй като е в напреднала възраст, го тикнали в килия. При обиска преди това в него намерили само носна кърпичка и малко монети. \r\n\r\n Никой не си е задал въпроса, че освен унижение към човешко същество, това е можело да доведе и до по-голям проблем, а именно той, заради напредналата си възраст, да получи още по-крайни здравословни проблеми, че дори и фатален край, от стреса. \r\n\r\n След 30 минути в килията е пуснат. Пуснат но неизвестно за него къде, тъй като не познавал района. 5 километра той вървял при минусови температури и силен вятър, лутайки се насам-натам, преди абсолютно премръзнал да намери дома на дъщеря си. \r\n\r\n Още същата вечер е уведомен консула на България в Осло. На следващият ден Валентин Желев – админ на българската общност в Норвегия, Александър Желев – админ на българската общност в Норвегия и Николай Николов – председател на „Асоциация на бащите в България“ посещават дома на Цветелина Оланд, където се срещат с Георги Попов. По-късно заедно с нея и него отиват до полицията, за да разберат причината за ареста. \r\n\r\n Малко преди това тя самата е била там, но й било отказано, с аргумента, че само баща й има право да иска информация. След като го взема и заедно с останалите българи тя отива, но органите на реда в Арендал започват да шикалкавят – вече нямало как да дадат информация, били я дали на консула и ако тя искала, да се свърже нейната адвокатка с тях. \r\n\r\n Едно унижение към българин в Норвегия – задържан в противовес на всички закони за защита правата на личността. \r\n\r\n   \r\n \n\t\t\t\t\t\t", "date": "2018.12.03", "title": "В Норвегия арестували известен български артист!"}
{"url": "http://www.bnews.bg/article/253038-kalin_terziyski_pak_raboti_kato_psihiatar_zhiveya_ne_vtori_a_poreden_zhivot", "text": "\n Калин Терзийски най-после се съвзе и днес е друг човек. „Живея не втори, а пореден живот”, сподели наскоро писателят. Той продължава да твори, но отскоро е започнал и да помага на другите. \r\nКакто е известно, Калин Терзийски е психиатър по професия и е работил като такъв в психиатричната болница „Свети Иван Рилски” в кв. Курило, Нови Искър. Успоредно с това започва да пише за различни вестници и списания, а през 2000 г. напуска работата си, за да се отдаде изцяло на призванието си. Отскоро писателят се е завърнал към специалността си. Търсят го, за да разговарят. Дали Калин Терзийски официално работи като психиатър или просто помага на добра воля на „закъсали” хора, засега остава загадка.  \r\nЗатова пък неотдавна писателят сподели, че търсят именно него, защото са обезверени за силата на обществото, смятат, че няма да им помогне. Дори имат нагласата, че изобщо не се интересува от тях, агресивно е. Според писателят хората живеят в ужас, че не могат да разчитат на никого, а ако се разболеят, трябва да имат пари, за да получат им се помогне, но и тогава не е сигурно. „В България се казва, че „трябва да попаднеш на човек”, което означава, че пак е изключение. Хората, като виждат, че не попадат на такъв, се сещат за един известен човек, който се държи дружелюбно и говори открито. За тях това е надежда. Какво да им кажа? Да им кажа, че не съм психиатър, не съм им майка или баща, не съм институция или бърза помощ? Не бих си позволил такава безсърдечност”, споделя Калин Терзийски.  \r\nПризнава, че самият той първо е трябвало да премине през своеобразен катарзис, да стане силен. Тази промяна започнала, когато преди месеци излязъл от болница. „С още не напълно излекуван панкреас, с черен дроб, с много, какви ли не проблеми на тялото и душата, не бях напълно здрав наистина и си се прибрах вкъщи и някак си там, за дни започнах да процъфтявам”, казва писателят. Той допълва, че домът е ключов елемент за възстановяването, но истински спасява добрият човек, който те обича и се грижи за теб, създава мир около теб. Това е жена му Ивана, с която макар да са заедно от години, нямат брак. Явно именно тя му е помогнала да се съвземе и тялом, и душевно, защото днес Калин Терзийски смело заявява: „В този момент съм осъзнат борец и ми трябват много сили”.  \r\nДнес се чувства здрав, като, разбира се, от време на време се случва да не е съвсем добре, но страни от „лекарствената индустрия”. Смята, че човек трябва да е по-смел и осъзнат, познаващ себе си: „Да, и аз понякога пия ксанакс, когато съм нервен. Все пак – алкохолик съм, затова имам нужда от успокоение. Но спрях всичките си лекарства за кръвно. Тичам, плувам, не ям. Вървя по пътя не себепознанието”, отсича Калин Терзийски. Сега се пази повече. Продължава да се стреми да опознава себе си, пише \"Уикенд\". \r\n„Започнах да пиша на 25 години, за да изкарвам пари, тъй като бях беден лекар. В това няма нищо грозно и неприлично. Печеля добре, когато се издавам сам. Тръгвам със собствени усилия и взимам до стотинка онова, което съм си изработил. Това е демонстрация на независимост”, отсича Терзийски.  \r\n  \r\n \n\t\t\t\t\t\t", "date": "2018.12.03", "title": "Калин Терзийски пак работи като психиатър: Живея не втори, а пореден живот! "}
{"url": "http://www.bnews.bg/article/253039-sasht_ubedi_nato_da_zastanat_sreshtu_moskva_za_raketniya_dogovor", "text": "\n САЩ явно са успели да убедят своите съюзници от НАТО, че Русия е нарушила Договора за ликвидиране на ракетите със среден и малък обсег (ДРСМО), пише \"Комерсант\". Във вторник се очаква външните министри от страните от алианса да приемат в Брюксел изявление с рязка критика срещу действията на Москва, съобщава руският вестник, цитиран от БТА. \r\n\r\n По-рано редица европейски лидери осъдиха решението на президента Доналд Тръмп за излизане на САЩ от този договор. И за да превърнат позицията на Вашингтон в позиция на целия Северноатлантически съюз, американците предприеха нещо, което пет години бяха избягвали: споделиха със съюзниците си разузнавателни данни и огласиха своята версия за руското \"нарушение\", обяснява изданието. \r\n\r\n Според Вашингтон Москва е нарушила поетото задължение \"да не произвежда и да не изпробва крилати ракети с наземно базиране и обсег от 500 км до 5500 км, а също така да не притежава и да не произвежда пускови установки за такива ракети\". \r\n\r\n Става дума за сателитни снимки, предполагаемо доказващи, че Русия е изпробвала крилата ракета с наземно базиране и обсег, обхванат от забраната. \r\n\r\n По думите на Даниъл Коутс, оглавяващ националното разузнаване на САЩ, Москва е разработила новата ракета, защото не желае да е обвързана с Договора за РСМО и цели да получи възможност за удар по европейските страни от НАТО. Коутс твърди, че Русия вече е въоръжила с тази ракета няколко дивизиона. \r\n\r\n По данни на вестника, цитиран от Би Би Си, страните от НАТО не се съмняват, че Щатите са прави, и въпросът сега е само дали ще включат в изявлението си текст за евентуалните контрамерки на алианса срещу заплахата от Русия. \r\n\r\n \"Дори ако Русия реши да представи подробна информация за ракетата или да я покаже пред публика, сами по себе си тези стъпки най-вероятно ще бъдат използвани от САЩ в подкрепа на собствените им претенции\", коментира пред \"Комерсант\" експертът по ядрени оръжия Павел Подвиг. \r\n \n\t\t\t\t\t\t", "date": "2018.12.03", "title": "САЩ убеди НАТО да застанат срещу Москва за ракетния договор"}
{"url": "http://www.bnews.bg/article/253041-mityo_zhelyazkov_po_zle_ot_ivancheva_v_aresta_v_turtsiya_koga_se_ochakva_da_go_varnat", "text": "\n В килия с още 50 човека лежи в турски затвор арестуваният несебърски бос Димитър Желязков-Митьо Очите, научи ПИК от свои източници в разследването. Той е задържан в Затвора Малтепе – Затвор № 3 в Истанбул вече трети месец. \r\n\r\n Настанен е в килия с капацитет за 28 затворници, но в нея понастоящем общият брой задържани е над 50. Желязков се жалвал, че условията са твърде тежки и някои от арестуваните дори спят на пода. Достъпът до медицинска помощ за болния след стрелбата педи него миналото лято Очите пък била като за всеки друг затворник и той не се ползвал с никакви привилегии. \r\n\r\n Затова самият той е писал молба до българския консул в Истанбул, с искане по-бързо да бъде екстрадиран в България. Отговорът на турските власти е, че за него правилата се прилагат като за всеки друг затворник и няма да има каквито и да е привилегии. \r\n\r\n Източници от разследването разкриват, че екстрадицията му ще бъде разрешена от турския министър на правосъдието. Главният прокурор Сотир Цацаров е получил уверения, че турският правосъден министър ще подпише екстрадицията по време на визитата му в Турция миналата седмица. \r\n \n\t\t\t\t\t\t", "date": "2018.12.03", "title": "Митьо Желязков по-зле от Иванчева в ареста в Турция, кога се очаква да го върнат?"}
{"url": "http://www.bnews.bg/article/253040-trenyor_po_futbol_ot_sandanski_obra_kazino", "text": "\n Славчо С., треньор по футбол на деца в Сандански, е нападателят, ограбил казиното на хотел \"Св. Никола\" в курортния град, съобщи Struma.com. 28-годишният мъж влязъл маскиран с нож тази сутрин в казиното, заплашил служители и клиенти, и задигнал около 500 лева, колкото имало в касата на казиното, след което избягал. \r\n  \r\nЧас по-късно след проведени оперативни мероприятия Славчо е разобличен. Направен е обиск в дома му и са открити маската и оръжието му. \r\n  \r\nДръзкото нападение буквално шокира курортния град, хората, които познават треньора не могат да повярват, че е способен на такова нещо. Според запознати няма криминални прояви. Работата по случая продължава. \r\n  \r\n \n\t\t\t\t\t\t", "date": "2018.12.03", "title": "Треньор по футбол от Сандански обра казино"}
{"url": "http://www.bnews.bg/article/253046-shte_shtraknat_li_beleznitsite_na_ratsete_na_karakachanov_za_uchastie_v_opg", "text": "\n \r\nЩе щракнат ли белезниците на ръцете на Каракачанов за участие в ОПГ ? Въпрос, който поставяме с цялата му сериозност и ясното съзнание, че информацията, която излагаме за обществото ни е известна отдавна, както на нашите, така и на чуждите служби. \r\n\r\n Да, става въпрос за паспортната мафия! Става въпрос за организирана престъпна група, в чийто състав влизат вицепремиери, министри, зам.-министри, евродепутати, местни депутати, съдии и други длъжностни лица. Срещу тази сериозна група, облечена с власт се изправя Катя Матева и няколко честни държавни служителя, които както разбирате към днешна  дата са уволнени, за да не пречат на мафията. \r\n\r\n Това предисловие базираме на сериозни документи, с които се снабдихме . Като за начало ще започнем с опровергаването на публичните лъжи на вицепремиера Каракачанов срещу Катя Матева отправени дори от трибуната на Народното събрание, че същата е унищожила хиляди преписки, с което е осуетила издаването на българско гражданство на хиляди българи живеещи в Македония, Сърбия и други държави. Така ли е наистина и ако не е така защо Каракачанов лъже? Като начало ще започнем с доклад заведен под номер 91-00-60 / 02.12.2016 г. в министерството на правосъдието за извършена проверка в дирекция \"Българско гражданство\". \r\n\r\n „Интересна подробност е, че докладът и резултатите от извършената проверка са утвърдени от министър-председателя Бойко Борисов. Тайната цел обаче на тази проверка като че ли е да се намери повод да бъдат отстранени непокорните служители, които са се опълчили на паспортната мафия. Този повод е отразен на стр. 11 по следния начин: \" В писмо с вх. № 04.04-86  от 23.08.2016 г. на министъра на правосъдието е посочено, че директорът на дирекция \"БГ\" е \"...допуснал липсата\" на образувани преписки по постъпили молби за гражданство. \r\n\r\n Видно от приложените документи към писмото на министъра това са преписки по молби на трима граждани на Република Македония- Люпче Стоянов, Мартин Кръстевски и Борче Максимовски.\"  Именно този пасаж от доклада става повод за  уволнението на държавните служители, дързнали да се опълчат на паспортната мафия. Този пасаж използва и Каракачанов срещу уволнения вече деректор на дирекция \"БГ\" Катя Матева. Защо двамата вицепремиера Каракачанов и Захариева толкова много са се  страхували от тези преписки и защо са искали да официализират тяхната липса? Отговорът се крие в досъдебно производство № 28/2016 г. на ГДБОП- МВР. \r\n\r\n Досъдебното производство се води срещу организирана престъпна група ( ОПГ ) и не е приключило все още. Ние само ще маркираме, че уж липсващите преписки се намират именно в това досъдебно производство и не са загубени. Каракачанов и Захариева странно защо премълчават и съдържанието на документ от Върховната Административна Прокуратура- отдел \"Надзор за законност\", подписан от прокурор М. Беремска. \r\n\r\n В този документ четем, че Държавната агенция за българите в чужбина (ДАБЧ) е съдействала на албански и косовски граждани да получат българско гражданство. Интересна подробност е, че документите на въпросните албанци и косовари за български произход са изготвяни от Културно просветно дружество на българските мюсулмани от Жупа \"Български мохамедани\". От списъкът на лицата с отменена натурализация разбираме,че голяма част от тези албанци, косовари и други националности са закоравели престъпници с влезли в сила присъди за трафик на хора, наркоразпространение, кражби и други тежки престъпления. \r\n\r\n Тази истина е трябвало да бъде затрита и обществото никога да не научи за нея. Би Нюз разполага с всички цитирани документи и още много други, които за сега не цитираме, но при всички случаи ще дадем гласност и на тях в следващ материал, тъй като съдържащата се в тях информация е меко казано скандална.За сега само поставяме въпросът  \"Ще щракнат ли белезниците на ръцете на Каракачанов за участие в ОПГ ?\" \r\nСледва продължение. \r\n  \r\n \n\t\t\t\t\t\t", "date": "2018.12.03", "title": "Ще щракнат ли белезниците на ръцете на Каракачанов за участие в ОПГ?"}
{"url": "http://www.bnews.bg/article/253044-misis_balgariya_top_of_world_2018_sofiya_paskaleva_parva_u_nas_vavezhda_botoks_za_zdrava_kosa", "text": "\n „Мисис България Top of World 2018“ София Паскалева, първа у нас въвежда революционна система за възстановяване на еластичността и здравината на косата. В студиото си за красота „Hair Studio BgBeauty by Sofia Paskaleva“ миската предлага нова за нашите ширини услуга – ботокс за коса. \r\n\r\n В студиото си за красота „Hair Studio BgBeauty by Sofia Paskaleva“ миската предлага нова за нашите ширини услуга – ботокс за коса. \r\n\r\n „Процедурата попълва косъма и възстановява живота му. Този продукт се наложи сред нашите клиенти заради изключителния ефект и достъпната цена“, споделя Паскалева. Името на красавицата гръмна покрай конкурса „Мисис България“, където освен короната „Мисис България Top of World 2018“ отнесе още една корона и три ленти (Famous, Best Style и наградата на дизайнерката на ръчни бижута – Мария Йончева). \r\n\r\n Участието си в конкурса София приема като поредното предизвикателство в живота си. Искала да усети тръпката от подобна изява. И… изненадата й била огромна, когато журито я обявява за победителка. Споделя, че короната я прави горда, и освен самочувствие й дава криле да се захване с нови, още по-мащабни начинания, които засега пази в тайна. \r\n\r\n „Наслушала съм се, че конкурсите са нагласени. И да си призная, тръгнах да участвам с такава нагласа. Не очаквах, че ще бъда забелязана, но изненадата ми беше огромна, когато отнесох 2 корони и четири ленти“, казва развълнуваната миска. София е щастливо омъжена, има две деца – момче и момиче. За нея семейството е оазис в напрегнатото ежедневие на бизнес дама, която освен салон за красота, управлява и туристическа агенция. „Всеки ден подарявам щастие и усмивки на хората“, усмихва се с най-лъчезарната си усмивка „Мисис България Top of World 2018“ София Паскалева. \r\n \n\t\t\t\t\t\t", "date": "2018.12.03", "title": "„Мисис България Top of World 2018“ София Паскалева първа у нас въвежда ботокс за здрава коса "}
{"url": "http://www.bnews.bg/article/253032-masov_boy_v_lyulin_zaradi_hubavitsa", "text": "\n Седем души са пострадали сериозно при съседски бой в столичния квартал “Люлин”. Причината - красиво 18-годишно момиче, за което две семейства не можели да се разберат. \r\nОколо 22:00 часа в неделя вечер, двете фамилии започнали да се карат пред блок 302, където живеят, а на помощ им се притекли техни съседи. \r\n\r\n \r\nОколо 30 минути по-късно на 112 бил подаден сигнал за масов бой. \r\nНа място била изпратена линейка. Оказало се обаче, че ще бъдат необходими още три екипа на Спешна помощ. \r\nСедемте пострадали са ма възраст между 19 и 50 години. Те са откарани в \"Пирогов\", като някои са с прорезни рани, а други с черепно-мозъчни травми. \r\nОт Спешна помощ съобщиха за Дарик, че никой от пострадалите не е с опасност за живота. \r\n  \r\n \n\t\t\t\t\t\t", "date": "2018.12.03", "title": "Масов бой в \"Люлин\" заради хубавица"}
{"url": "http://www.bnews.bg/article/253036-vnuchkata_na_todor_kolev_izbyaga_v_angliya", "text": "\n Внучката на Тодор Колев е емигрирала преди дни. Постоянният адрес на 25-годишната Теодора Кулева вече е в Лондон. Тя най-вероятно е напуснала сериала „Откраднат живот”, който я направи популярна, за да се опита да гради световна кариера.  \r\nГероинята на младата Теодора в медицинската драма на Нова тв – Албена Войнова, от доста време не се е появявала на екран. Въпреки това зрителите не са и допускали, че тя официално е скъсала договора си с продукцията. Предполагаше се, че отсъствието ѝ е само временно. Оказва се обаче, че русокосата актриса е напуснала не само поредицата, но и страната. Тя вече има английски адрес и телефонен номер, което означава, че поне в близко време не прави планове да се връща в родината. \r\nНай-вероятно Кулева се надява да пробие на Запад, каквато е мечта на повечето млади творци в България. Те най-често намират агенти на Острова и се заселват там в очакване на роли. Трасето бе прокарано преди време от Захари Бахаров, който успя да се добере до ангажимент в един от епизодите на хитовия сериал „Игра на тронове”. След него младата Анжела Недялкова бе харесана за главна роля в продължението на „Трейнспотинг” и всички актриси в страната започнаха да мечтаят за нейния успех. Смята се, че внучката на Тодор Колев, която носи неговото име, има добри шансове да я харесат в някоя западна продукция. Дали обаче ще направи истински пробив с голяма роля и международна слава, бъдещето ще покаже. Засега май само ходи на прослушвания и си прави фотосесии, като дори пусна в интернет някои от кадрите. На снимките блондинката изглежда изключително секси. \r\nСамата Теодора често се оплаква, че живее в сянката на своя почти легендарен дядо. Той я посъветвал да избере друга професия, за да не я свързват с неговото име. Момичето обаче още от 2-годишно искало да стане актриса и не се вслушало в съвета му. Оказва се, че големият артист е бил прав в опасенията си. Още с появата си в „Откраднат живот” Кулева бе обявена за връзкарка. В двата сезона, в които взе участие, тя положи огромни усилия в работата си, но въпреки това останаха скептици, които твърдят, че ако не беше внучка на Тодор Колев, едва ли е щяла да получи ролята. В Англия никой не знае името му и няма как да я обвини, че върви напред благодарение на своите роднини, пише \"Уикенд\".  \r\nПоследният снимачен ден на актуалния сезон на „Откраднат живот” бе в сряда. Очаква се и следващ сезон, в който обаче Теодора най-вероятно няма да участва.  \r\n  \r\n \n\t\t\t\t\t\t", "date": "2018.12.03", "title": "Внучката на Тодор Колев избяга в Англия"}
{"url": "http://www.bnews.bg/article/253033-balgarski_firmi_podlagat_na_detektor_na_lazhata_sluzhitelite_si", "text": "\n Разследване на \"Хоризонт\" доказа, че у нас има бизнес практика да се прилага детектор на лъжата спрямо персонала. \r\n\r\n Едни работодатели използват полиграфа само при наемане на работа, но други периодично тестват своите служители. Защо този тип проверка на лоялността процъфтява, моралът се пренебрегва, нарушават се и законови човешки права. \r\n\r\n \"Това ти да изпратиш човек в своя конкурентна фирма, който да бъде на определена позиция, която да ти помага ти да се сдобиваш с вътрешна информация от тази фирма и особено, ако работите и често по линия на обществени поръчки или някакви такива проекти, ти тогава реално погледнато си осигуряваш предварително победа, така да го кажем. Оказва се, че няма значение каква заплата взимаш, за да решиш да злоупотребяваш. Ако взимаш 500 лв. заплата, крадеш после за 1000 лева. Ако взимаш 5000 лева, крадеш за 50 000. Просто апетитът идва с яденето\", разказа пред “Хоризонт“ Тодор Тодоров, който е криминален психолог. \r\n\r\n Само една разходка в центъра на София може да сблъска наблюдателните столичани с десетките рекламни табели на услугата \"детектор на лъжата\". \r\n\r\n Впечатленията ни потвърждава и проверка в интернет, където в търсачките излизат редица обяви. \r\n\r\n По информация на наши източници някои даже плащат, за да бъдат по-напред в списъка на съответната търсачка, а работодателите оправдават тестовете с полиграф с промишления шпионаж. \r\n\r\n \"Не е много популярно или поне не се говори много за това, но конкурентни фирми на нашия пазар търсят всячески да се сдобият с вътрешна информация от своите конкуренти с цел прилагане на добри практики или придобиване на клиенти на конкуренцията\", признава Елена Борисова, мениджър в охранителна компания. \r\n\r\n От позицията на служител Десислава Лазарова разказва за усещането на стола: \r\n\r\n \"За пръв път се сблъсках с тази практика, но не мога въобще да кажа, че съм се притеснявала от факта, че трябва да мина през такова изследване. Мина безпроблемно, лесно, бързо, когато няма какво да криеш\". \r\n\r\n Не винаги обаче изследването протича по описания начин. Често нароилите се фирми не отговарят на никакви изисквания, а повечето работещи с полиграфа не притежават професионална квалификация. \r\n \n\t\t\t\t\t\t", "date": "2018.12.03", "title": "Български фирми подлагат на детектор на лъжата служителите си!"}
{"url": "http://www.bnews.bg/article/253026-banevi_nedovolni_ot_frenskite_zatvori_ne_znayat_tuk_kakvo_gi_chaka", "text": "\n Евгения и Николай Баневи, които от края на октомври са арестувани във Франция, изпитвали битови мъки в килиите си, тъй като нямали право на баня всеки ден, съобщава в. \"24 часа\". Претенциите на семейството, свикнало на охолен живот, затруднили затворническите власти във Франция, тъй като в страната има правила за всички арестанти. \r\n\r\n Във Франция, както и у нас задържаните се къпят по график - 2 пъти седмично. Евгения е приела по-тежко ограничението от мъжа си. \r\n\r\n Съпрузите трудно се примирявали и с факта, че всеки ден са с едни и същи дрехи. \r\n\r\n Зад решетките Баневи са разделени - те дори не са в един и същи град. Евгения е в женски арест в Марсилия, а Николай - в Екс ан Прованс. Градът се намира на 30 км от Марсилия. \r\n\r\n Съпрузите се виждали само на заседанията по делото им за екстрадиция. \r\n\r\n Френският им адвокат Венсан Пенар каза, че не може да обсъжда оплаквания на клиентите си, тъй като това е лична информация. Лаконично посочи, че те се чувстват добре. \r\n\r\n По неофициална информация Баневи се очаква да кацнат в София на 6 декември. Те се отказаха да обжалват решението на апелативния съд в Екс ан Прованс за връщането им у нас. 72 ч по-късно се очаква прокурор да поиска от съда постоянния им арест. \r\n\r\n Съпрузите са обвинени задочно в престъпно сдружение за присвояване и данъчни престъпления. Засега според прокуратурата има данни за присвоени над 1,5 млн. лв. от химическия завод \"Полимери\" - Девня. \r\n\r\n   \r\n \n\t\t\t\t\t\t", "date": "2018.12.03", "title": "Баневи недоволни от френските затвори, не знаят тук какво ги чака..."}
{"url": "http://www.bnews.bg/article/253031-pristanishtata_v_burgas_zatvoriha", "text": "\n Пристанищата в Бургас са затворени. Причината - намалена видимост в района. Това съобщиха от Държавно предприятие \"Пристанищна инфраструктура\". \r\n\r\n Намалена видимост има в града и областта заради мъгла, информира БНР. \r\n\r\n До 20 метра е видимостта по пътя Миролюбово - Изворище.  \r\nДо 50 метра е по АМ\"Тракия\", както и по пътя Карнобат - Поморие - Каблешково. \r\n\r\n По данни на Областното пътно управление в Шумен видимостта на Ришкия проход е до 100 метра. \r\n \n\t\t\t\t\t\t", "date": "2018.12.03", "title": "Пристанищата в Бургас затвориха"}
{"url": "http://www.bnews.bg/article/253030-marin_lyo_pen_predlozhi_kak_frantsiya_da_se_spravi_s_krizata_i_dali_makron_da_podade_ostavka", "text": "\n Лидерът на френската партия „Национален фронт“ Марин Льо Пен предложи начин за прекратяване на безпорядъка в страната, предава РИА Новости, цитиран от \"Фокус\". \r\n\r\n Според Льо Пен решение за справяне със ситуацията е разпускането на долната камара на парламента, тъй като правителството е изправено пред „криза с представителността“. \r\n\r\n Льо Пен обяви, че „французите искат данъчна справедливост\", но вместо това виждат как „се увеличават данъците, докато богатите получават подаръци“. \r\n\r\n Тя добави, че не е нужна оставката на президента Макрон. \r\n  \r\n \n\t\t\t\t\t\t", "date": "2018.12.03", "title": "Марин Льо Пен предложи как Франция да се справи с кризата и дали Макрон да подаде оставка!"}
{"url": "http://www.bnews.bg/article/253028-tsacheva_bez_gram_vina_za_arestantskite_kilii_koyto_e_nedovolen_da_podade_isk_v_sada", "text": "\n \r\nДесислава Иванчева и Биляна Петрова сами са пожелали да са в софийския арест, а не там където се полага да бъдат – в сливенския затвор, коментира в предаването „Тази сутрин” по bTV министърът на правосъдието Цецка Цачева. \r\n\r\n По повод условията, в килията, в която двете са настанени, министърът отбеляза, че едно от най-тежките места е именно софийския затвор и ареста към него. \r\n\r\n Сградата е строена преди век, там се правят козметични ремонти, в момента капацитетът и на затвора, и на ареста към него, е към горна максимална граница, посочи Цачева. \r\n\r\n Това са места за временно пребиваване, на лица които са арестанти, това не е постоянно помещение, не е общежитие и то трябва да отговаря на определени критерии. За тези критерии през последните 3 години България се признава от Комитета против изтезанията, че отговаря на условията, припомни министър Цачева. \r\n\r\n Тя посочи, че всеки, който не е доволен от условията, може да предяви иск в съда. \r\n\r\n За края на годината в Министерството на правосъдието няма да има бонуси, обеща  Цецка Цачева. \r\n \n\t\t\t\t\t\t", "date": "2018.12.03", "title": "Цачева без грам вина за арестантските килии: Който е недоволен, да подаде иск в съда"}
{"url": "http://www.bnews.bg/article/253037-balgarite_sa_v_ochakvane_na_predsrochni_izbori", "text": "\n Българите очакват предсрочни избори и дори да не са по улиците, подкрепят протестите. Това сочат резултатите от проучване на агенция \"Маркет Линкс\", представено в ефира на БиТиВи тази сутрин. Все повече хора не са доволни от случващото се в държавата - през май месец недоволство са изразили 55% от запитаните, а в края на ноември те вече са 74 на сто. Около 80% от анкетираните казват, че подкрепят протестите. Недоволството им обаче е основно заради ниските доходи, лошото здравеопазване и високите данъци.  \r\n\r\n Прогнозите са, че българските граждани в момента са в ситуация да очакват предсрочни избори, защото недоволството и неудовлетвореността от това как се развива държавата вече е много високо, коментира социологът Добромир Живков. \r\n\r\n Според данните цените на горивата, които се изтъкват като основна причина за протестите, не се оказват този главен мотив, който кара хората да излязат на улицата. \r\n\r\n Цените на горивата могат да отключат протестна вълна. Въпросът е, че хората като цяло са неудовлетворени от жизнения си стандарт. Според данни на Евростат всеки трети българин е на границата на социалното изключване, припомни Добромир Живков. \r\n\r\n В сравнение с май спада доверието и към правителството, и към президентската институция, отчитат още от „Маркет Линкс”. Доверието в кабинета последните месеци е едва 20 процента. \r\nЩо се отнася до електоралните нагласи - ГЕРБ губи подкрепа, а от БСП все още не успяват да мобилизират целия спектър от симпатизанти. \r\n \n\t\t\t\t\t\t", "date": "2018.12.03", "title": "Българите са в очакване на предсрочни избори"}
{"url": "http://www.bnews.bg/article/253027-fandakova_puska_bezplatno_parkingite_na_metroto_no_samo_dnes", "text": "\n Всички буферни паркинги на метрото днес ще работят напълно безплатно за всеки, който остави колата си и използва градския транспорт, до изчерпване на капацитета им.  \r\n\r\n Това обяви столичният кмет Йорданка Фандъкова във Фейсбук. \r\n\r\n \"Днес очакваме превишаване на нивата на фини прахови частици два пъти над нормата:  \r\nВсички буферни паркинги на метрото днес ще работят напълно безплатно за всеки, който остави колата си и използва градския транспорт, до изчерпване на капацитета им. Аз лично ще използвам градския транспорт, за да отида на работа и призовавам всички, които могат, да оставят личните си автомобили в днешния ден. От днес КАТ-Пътна полиция ще спира за проверка автомобили, които видимо замърсяват въздуха. \r\n\r\n Пиковите стойности през студените зимни дни се дължат основно на отоплението на нискокачествени въглища, сурови дърва и отпадъчни материал. В последните седмици екипи на Столичен инспекторат и полицейските управления направиха 140 проверки в кварталите, с най-много сигнали, това са „Красна поляна“, „Овча купел“, „Подуяне“, „Кремиковци“. Продължавам да настоявам парламентът да криминализира нерегламентираното изгаряне на отпадъци, защото административните санкции, които ние налагаме нямат нужния ефект. Днес проверките на екипите на общината, полицията и РИОСВ ще продължат.\" \r\n\r\n   \r\n\r\n   \r\n \n\t\t\t\t\t\t", "date": "2018.12.03", "title": "Фандъкова пуска безплатно паркингите на метрото, но само днес"}
{"url": "http://www.bnews.bg/article/253035-emiliya_sedna_v_mertsedes_za_200_bona_skap_podarak_ot_mazha_y_zhorzh_bashur", "text": "\n Емилия се радва на чисто нов мерцедес CLS, модел 2018 г. Репортер на „Уикенд” засече блондинката след участие в Студентски град, където лъскавото возило за 200 000 лева гордо изпъкваше на фона на таралясниците на студентите. \r\nСлед купона певицата се метна в новото возило, подарък от съпруга ѝ Жорж Башур. Германският звяр разполага с всички екстри, като базовата му цена започва от 160 000 лева. За допълнителните глезотии, които сириецът добавил към модела, хвръкнали още 40 бона. Колата разполага с 335 „коня” под капака, салон от естествена кожа, пулт за безжично зареждане на телефон, масажиращи седалки и още куп други екстри. Емилия много се зарадвала на четириколесното бижу, но отказала да седне зад волана от ужас след зверската катастрофа, която преживя през май. \r\nТрагичният инцидент се разигра на магистрала „Тракия”. Докато певицата и Жорж се возеха на задната седалка, шофьорът – 19-годишият син на баровеца Феди, изгуби контрол над джипа и предизвика тежка катастрофа. След мелето младежът изкара 3 дни в битката за живота си, но за съжаление я изгуби и почина.  \r\nЗатова сега Емилия предпочита да повери живота си в ръцете на професионалист и вече ходи по кръчмарски участия с личен шофьор. Мъжът, който разхожда фолк дивата, е инструктиран да не вдига повече от 100 км/ч. Репортер на „Уикенд” установи, че заръката се спазва безпрекословно - от Студентски град до баровския дом на семейството мерцедесът поддържаше твърдо 80 км/ч.  \r\n„Няма за къде да бързаме, заради това съм наредила да се спазват ограниченията. Все още е много пресен споменът от трагедията и постоянно се страхувам да не катастрофираме. Докато пътувам, а го правя всеки ден, колкото и да се опитвам да не мисля за това, в главата ми постоянно се въртят ужасяващи картини, в които участвам”, коментира бившата жена на Коко Динев. \r\n  \r\n \n\t\t\t\t\t\t", "date": "2018.12.03", "title": "Емилия седна в мерцедес за 200 бона - скъп подарък от мъжа й Жорж Башур "}
{"url": "http://www.bnews.bg/article/253023-vladislav_goranov_ako_se_dokazhe_che_sam_izvarshil_narushenie_shte_si_ponesa_posledstviyata", "text": "\n „Нека започнем от това, че жилището, което обитавам, не е мое. През 2012 година, помните, имаше едно голямо земетресение, което разтърси Перник и стигна до София като въздействие. Тогава заедно с моето семейство живеехме на висок етаж (10-ти) в центъра на София. Стресът и уплахът, който изпитаха тогава невръстните ми деца, ни накара да се възползваме от предложението на кръстника ни – моя и на моите деца Иван Сариев. Жилището е закупено от него с инвестиционна цел, всички сметки за ползването на жилището заплащах аз и в момента, в който се промени закона и трябваше тези факти и обстоятелства да се декларират, аз много мислих дали всъщност това представлява проблем за мен. В края на краищата тази преценка ще бъде направена от Антикорупционната комисия”, коментира Владислав Горанов. \r\n\r\n Не съм настъпил руска мина, както казва Местан, но все нещо съм настъпил, коментира Горанов проверката срещу него. \r\n\r\n На въпрос как ще коментира очакванията на хората, че обикновено този, който дава нещо безвъзмездно, очаква да получи нещо, Горанов отговори, че отношенията му с Иван Сариев са от преди той да заема публични длъжности. \r\n\r\n „Нека да се изследва – ако няма спечелени обществени поръчки, ако няма специално третирани фирми от страна на приходната администрация, по какъв начин съм попаднал в конфликт на интереси. Защото в противен случай като финансов министър, който ръководи едни от най-големите администрации в държавата, и то свързани с целия икономически живот, аз трябва да се затворя като отшелник някъде и да не се виждам с жив човек”, каза още Владислав Горанов. \r\n\r\n Той поясни, че е ходил повече от един път да дава обяснения в прокуратурата и уточни, че ако се докаже, че е извършил нарушение, ще си понесе последствията. \r\n \n\t\t\t\t\t\t", "date": "2018.12.03", "title": "Владислав Горанов: Ако се докаже, че съм извършил нарушение, ще си понеса последствията"}
{"url": "http://www.bnews.bg/article/253025-200_protestirashti_ot_frantsiya_shte_badat_izpraveni_pred_sada", "text": "\n Вътрешният министър на Франция Кристоф Кастанер ще бъде изслушан днес в Сената във връзка със ситуацията, създала се в страната след демонстрациите на \"жълтите жилетки\". От 17 ноември насам те протестират срещу повишаването на данъците и разходите за живот, като тази и миналата събота демонстрациите прераснаха в мащабни безредици.  \r\n\r\n Заради обстановката в Париж, френският премиер Едуар Филип отложи пътуването си до Полша за конференцията за климата. А вчера президентът Еманюел Макрон проведе съвещание с ключови министри, на което заяви, че отговорните за насилието и щетите ще заплатят за своите действия. \r\nМеждувременно, френският правосъден министър Никол Белубе обяви, че пред съда ще бъдат изправени задържаните над 200 души при съботните демонстрации в Париж: \r\n„Подобни безобразия са абсолютно неприемливи в нашата република! Това, което се случи с Триумфалната арка, както и тези палежи - не само на автомобили, но и на сгради, а също и всички онези 55 изгорели превозни средства, и атаките над хора, включително и едно  изнасилване... това са абсолютно неприемливи за нашата република елементи\". \r\n\r\n Началникът на полицията в Париж съобщи снощи, че са направени опити за опожаряване на шест сгради, издигнати са 130 импровизирани барикади и са подпалени 112 автомобила.  Някои участници в  безредиците са използвали чукове, градински сечива, вериги и спрейове срещу полицията. В демонстрациите са се включвали крайнодесни и крайнолеви активисти. Прокурорът Реми Ейц каза, че 378 души са били в полицейските арести снощи. Много от тях ще бъдат изправени пред съда по бърза процедура днес и утре. \r\n\r\n „Профилите им са различни, но определено има хора, дошли от френските провинции, очевидно с цел извършване на актове на насилие. Така че наказанията за криминално проявените ще бъдат доста строги“, добави парижкият прокурор Реми Хейтз, предаде БНР. \r\n \n\t\t\t\t\t\t", "date": "2018.12.03", "title": "200 протестиращи от Франция ще бъдат изправени пред съда"}
{"url": "http://www.bnews.bg/article/253029-zapochva_obshtestvenoto_obsazhdane_na_sistemata_bonus_malus", "text": "\n Спорните текстове в наредбата за системата \"Бонус - малус\" ще бъде подложени на широко обществено обсъждане днес. Организатори са държавните институции - Комисията за финансов надзор,  министерствата на вътрешните работи и на транспорта. Това е една от последните възможности, в който всички заинтересовани могат да предложат корекции в Наредбата, защото срокът за окончателното оформяне на спорните текстове е 6 декември. \r\n\r\n Очаква се днес всички заинтересовани неправителствени организации и представители на бизнеса, които до момента рязко възразиха срещу спорните моменти в предложената система, да заявят своята позиция и да направят предложения за промени в Наредбата. \r\n\r\n Комисията за финансов надзор (КФН) вече започна интензивни срещи с браншовите асоциации. Целта им е конструктивните забележки да бъдат отразени в окончателния вариант на системата \"бонус-малус“. \r\n\r\n Предварителните разчети на Комисията сочат, че 80% от собствениците на автомобили ще плащат по-евтина Гражданска отговорност, тъй като ще попаднат в бонус-класовете. Под 1% от шофьорите ще бъдат в най-високите класове по малус, които предвиждат оскъпяване с 400%. \r\n\r\n Същевременно е важно да се посочи, че попадането в този клас най-често е следствие на виновно причинена смърт на пътя. Дребните нарушения на пътя – като неправилно паркиране, каране в бус лентата и шофиране без фарове, няма да оскъпяват застраховката \"Гражданска отговорност\". Ще се взимат под внимание само тези нарушения, които са най-честа причина за катастрофи и са с влезли в сила наказателни постановления. \r\n\r\n Най-лекото нарушение, което ще оскъпява полицата, е превишаването на скоростта с над 10 км/ч. То ще носи една малус точка, което ще рече, че на следващата година за колата ще се плати с 10% по-скъпа \"Гражданска отговорност\". Важна подробност е, че малус точките ще се събират година за година и тогава ще се отразяват на застраховката. А пълният размер на бонус системата от 25% по-ниска цена ще може да се достигне чак след 7 години без нарушения. \r\n\r\n Натрупаните малус точки ще могат да се изчистят след една пълна година шофиране без нарушения. Това реално означава, че най-големите нарушители, които ще плащат с 400% по-скъпа застраховка, ще се върнах към базовото й ниво след 12 години без нарушения. А максимален бонус ще могат да ползват след 19 години без нарушения, предаде Канал 3. \r\n\r\n Обмисля се идеята дали да няма ускорено чистене на точки след заплащане. Списъкът на наказваните провинения бил избран след анализ на натрупаната статистика между 2014 и 2017 г. и е качен на сайта на Комисията по финансов надзор. Те очакват наредбата да бъде готова до края на годината. Все още обаче не е ясно кога реално ще заработи бонус – малус системата, защото тя зависи от техническият обмен на данни и тяхното съхранение. Въпрос, който все още не е решен напълно. \r\n\r\n   \r\n \n\t\t\t\t\t\t", "date": "2018.12.03", "title": "Започва общественото обсъждане на системата \"бонус-малус\""}
{"url": "http://www.bnews.bg/article/253024-eto_koy_natiska_balgariya_da_se_prisaedini_kam_pakta_na_oon_za_migratsiyata", "text": "\n България, Австрия, Унгария, Чехия, Словакия и Полша не са одобрили миграционния пакт на ООН седмица преди подписването му. Еврокомисарят по вътрешните работи и миграцията Димитрис Аврамопулос заяви, че това ще разочарова африканските партньори. \r\n\r\n ЕК настоява шестте-страни членки на ЕС да одобрят миграционния пакт на ООН в навечерието на подписването на документа, което е предвидено за 10 декември в Маракеш. \r\n\r\n \"Не разбирам причините за отказа, та нали документът не е задължителен за изпълнение и не задължава с нищо никого“, каза Аврамопулос в интервю за вестник „Ди Велт“, което излиза днес. За момента пактът не е одобрен от България, Австрия, Унгария, Чехия, Словакия и Полша. \r\n\r\n Според еврокомисаря отсъствието на единство вътре в ЕС поставя под удар сериозността на намеренията на Брюксел. \"Ако ЕС при подписването на пакта не бъде единен, ние ще разочароваме и лишим от увереност нашите партньори в Африка. Освен това, ЕС ще изглежда по-слаб и сам ще се изложи на удари“, отбеляза Аврамопулос. Той подчерта, че целта на пакта е „да се подкрепи сигурността и да се регулира миграцията“, а също така борбата с организирания трафик на хора. \r\n\r\n Германският Бундестаг одобри миграционния пакт в края на ноември, припомня „Дойче Веле“. Законопроектът беше приет след бурни дебати. Външният министър Хайко Маас, християндемократите, социалдемократите, „зелените“, Лявата партия и либералите от СвДП защитиха миграционния пакт на ООН от критиката на дясната „Алтернатива за Германия“. \r\n\r\n Миграционният пакт на ООН няма юридически задължителен характер, но той предизвика противоречива реакция по света. Този документ трябва да бъде официално приет на срещата на ООН в Мароко през декември. Но редица страни, включително САЩ, Австралия, Израел, Австрия, Чехия и Словакия вече отказаха да се присъединят към него. \r\n \n\t\t\t\t\t\t", "date": "2018.12.03", "title": "Ето кой натиска България да се присъедини към пакта на ООН за миграцията!"}
{"url": "http://www.bnews.bg/article/253022-oblachno_maglivo_i_mrasen_vazduh", "text": "\n Днес, над по-голямата част от страната, ще бъде предимно слънчево, след обяд над Западна България с разкъсана висока облачност. В западната половина от Дунавската равнина ще се задържи облачно и мъгливо и там дневните температури ще останат отрицателни: минус 4° - минус 2°, а в останалата част от страната ще са между 4° и 9°. Това сочи прогнозата на дежурния синоптик Мартин Славчев в сайта на НИМХ. \r\n\r\n Атмосферното налягане е по-високо от средното за декември – слабо ще се понижи. Над планините ще бъде предимно слънчево. Ще духа до умерен югозападен вятър. Максимална температура на височина 1200 метра около 5°, на 2000 метра – около 0°. Над Черноморието ще бъде предимно слънчево. В сутрешните часове на места с намалена видимост. \r\n\r\n Максимални температури на въздуха: 6°-9°. Температурата на морската вода е 9°-10°. Вълнението на морето ще бъде 1-2 бала.  \r\n\r\n В София, Перник, Русе, Шумен и Горна Оряховица са измерени най-големите замърсявянаия на въздуха днес, със завишение над 3 пъти над нормата. \r\n \n\t\t\t\t\t\t", "date": "2018.12.03", "title": "Облачно, мъгливо и...мръсен въздух"}
