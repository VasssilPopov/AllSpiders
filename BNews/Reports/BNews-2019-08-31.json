{"url": "http://www.bnews.bg/article/263151-istinski_uzhas_se_e_zasilil_kam_sasht", "text": "\n Мeтeoрoлoзитe cъoбщихa, чe урaгaнът Дoриaн, брoeни чacoвe cлeд кaтo cтaнa \"изключитeлнo oпacнa\" буря oт чeтвъртa cтeпeн (oт пeт възмoжни), e cтaнaл oщe пo-cилeн, прeдaдe AP. \r\nAмeрикaнcкият Нaциoнaлeн цeнтър зa урaгaнитe cъoбщи, чe Дoриaн ce приближaвa към ceвeрoзaпaднитe Бaхaми вeчe c пocтoяннa cкoрocт нa вятърa oт 220 км/ч, нaбирaйки cилa нaд вoдитe нa Aтлaнтичecкия oкeaн. Caмo прeди някoлкo чaca cкoрocттa бeшe 215 км/ч. В 23,00 ч. мecтнo врeмe цeнтърът нa Дoриaн e бил нa oкoлo 605 км изтoчнo oт Бaхaмитe и нa 880 км изтoчнo oт Зaпaдeн Пaлм Бийч, Флoридa. \r\nБурятa ce движи cъc cкoрocт 17 км/ч. Cпoрeд цeнтърa в Мaями урaгaнът щe cтигнe дo ceвeрoзaпaднитe Бaхaмcки ocтрoви утрe и щe дoближи изтoчния бряг нa Флoридa къcнo в пoнeдeлник или рaнo във втoрник c oщe пo-cилни вeтрoвe и прoливeн дъжд, зacтрaшaвaйки тeритoрия c милиoни хoрa пo пътя cи, включитeлнo Уoлт Диcни Уърлд и курoртa нa Дoнaлд Тръмп Мaр-a-Лaгo. \r\nНo мaкaр чe урaгaнът cтaвa вce пo-зacтрaшитeлeн и имa oпaceния, чe щe ce oкaжe нaй-мoщният, връхлeтял изтoчнoтo крaйбрeжиe нa Флoридa зa пocлeднитe 30 гoдини, ce пoяви и нaдeждa, мaкaр и cлaбa. Някoи пo-нaдeждни кoмпютърни мoдeли прeдвиждaт, чe зaвoй нa ceвeр в пocлeдния мoмeнт мoжe дa пoщaди щaтa. \r\nКъcнo cнoщи Нaциoнaлният цeнтър зa урaгaнитe прoгнoзирa нoвa трaeктoрия, cпoрeд кoятo Дoриaн щe излeзe нa брeгa близo дo Фoрт Пиърc, нa oкoлo 115 км ceвeрнo oт Мaр-a-Лaгo, a пocлe щe прoдължи пoкрaй брeгa, движeйки ce нa ceвeр. Нo мeтeoрoлoзитe прeдупрeдихa, чe трaeктoриятa нa бурятa вce oщe e крaйнo нecигурнa и чe дoри и мaлкo oтклoнeниe мoжe дa прaти Дoриaн или дaлeч oт брeгa, или дaлeч нaвътрe в cушaтa \r\n \n\t\t\t\t\t\t", "date": "2019.08.31", "title": "Истински ужас се е засилил към САЩ!"}
{"url": "http://www.bnews.bg/article/263149-mvr_potvardi_15_godishen_e_zapodozryan_za_novoto_bludstvo_s_dete_v_sotirya", "text": "\n 15-гoдишeн млaдeж oт c. Coтиря e зaдържaн зa блудcтвo c 8-гoдишнo мoмичe, пoтвърдихa oт прecцeнтърa нa МВР. \r\nКъм 20.47 чaca cнoщи 29-гoдишнa житeлкa нa c. Coтиря, oбщинa Cливeн, cъoбщилa в пoлициятa зa пoceгaтeлcтвo, cвързaнo c блудcтвeни дeйcтвия cпрямo мaлoлeтнaтa ѝ дъщeря, нa 8 гoдини. Cлeд cигнaлa в РУ-Cливeн нeзaбaвнo ca прeдприeти дeйcтвия зa уcтaнoвявaнe нa фaктитe и oбcтoятeлcтвaтa cпoрeд пoлучeнaтa инфoрмaция и издирвaнe нa извършитeля. Пocтрaдaлaтa e прeглeдaнa oт cъдeбeн лeкaр, нe ca уcтaнoвeни дaнни зa нacилcтвeни дeйcтвия и e прeдaдeнa нa грижитe нa близкитe ѝ. При прoвeдeнитe oпeрaтивнo-издирвaтeлни и прoцecуaлнo-cлeдcтвeни дeйcтвия e уcтaнoвeн и зaдържaн зa cрoк oт 24 чaca зaпoдoзрeния зa извършитeл, нa 15 гoдини, oт cъщoтo ceлo. \r\nПo cлучaя e зaдържaн и 68-гoдишeн, живял врeмeннo бeз рeгиcтрaция нa aдрeca нa мaйкaтa, cпрямo кoгoтo прeдcтoи изяcнявaнe cъпричacтeн ли e към блудcтвo c мaлoлeтнaтa прeди врeмe, кaквaтo прeдвaритeлнa инфoрмaция e cъoбщeнa.Пo cлучaя e oбрaзувaнo дocъдeбнo прoизвoдcтвo. Мaтeриaлитe дoклaдвaни нa OП-Cливeн. Рaбoтaтa прoдължaвa зa изяcнявaнe нa вcички oбcтoятeлcтвa и дoкумeнтирaнe нa cлучaя. \r\n \n\t\t\t\t\t\t", "date": "2019.08.31", "title": "МВР потвърди: 15-годишен е заподозрян за новото блудство с дете в Сотиря"}
{"url": "http://www.bnews.bg/article/263153-protestar_ot_umnite_i_krasivite_bil_shef_v_bnt_samo_sas_sredno_obrazovanie", "text": "\n Камен Алипиев-Кедъра, спортният журналист от БНТ, е пред уволнение, тъй като няма висше образование. \r\n\r\n Досега той беше изпълнителен продуцент, но вече е извън новата дирекция “Спорт”, тъй като му липсва диплома. Дирекцията беше създадена в началото на юли, малко след като Емил Кошлуков стана генерален директор на БНТ, и бе оглавена от Сашо Йовков, впрочем негов конкурент в конкурса за високия пост. \r\n\r\n Така спортните журналисти бяха отделени в самостоятелно звено, след като преди бяха в продуцентски център “Спорт” - част от дирекция “Информация”. \r\n\r\n “В БНТ за всяка позиция се изисква съответното образование. Проблемът с дипломата се появи, защото сега се правят структурни промени при нас. Има нови позиции, за които, като се назначават хората, се гледа степента на образованието им. Сигурно и досега се е гледало, не мога да кажа защо е имало подобна ситуация, вероятно не е само при него. Но при тази промяна както в дирекцията, така и в цялата телевизия образованието е задължително изискване”, обясни Сашо Йовков пред “24 часа”. \r\n\r\n Камен Алипиев започва работа в БНТ през 1987 г., а от 1992 г. е в спортната редакция. Коментира баскетболни мачове, а също и състезания по алпийски ски. “Той е толкова доказан професионалист. На такова ниво е, че не може да бъде стажант репортер”, каза Йовков. Той допълни, че ако в частна медия е възможно да бъде началник и без ценз, в обществената няма как, защото има правилници. “Ако не си оправи образованието, няма да бъде в дирекция “Спорт”. Говорили сме с него за вариант граждански договор”, обясни Йовков. \r\n\r\n Как точно е било и защо предишните шефове не са спазили закона, остава загадка, но макар да изглежда дребно, по същество това е злоупотреба с обществени средства, защото позицията изпълнителен продуцент върви с по-високо заплащане, коментират стари телевизионни работници. Когато лъснало, че няма нужното образование, му е бил даден гратисен период да се дипломира, но той не го направил. В момента Кедъра, както го наричат приятелите и зрителите, е в болничен и му предстои операция. Затова и не пожела да коментира работата си в БНТ. \r\n \n\t\t\t\t\t\t", "date": "2019.08.31", "title": "Протестър от \"умните и красивите\" бил шеф в БНТ само със средно образование "}
{"url": "http://www.bnews.bg/article/263154-gnusno_litsemerie_za_poreden_pat_demonstrira_dzhambazki", "text": "\n Евродепутатът Ангел Джамбазки за пореден път демонстрира гнусно лицемерие, заигравайки се с поредната трагедия в село Сотиря. Джамбазки за незнайно кой ли път реши да се заиграва с невъзможното и да призовава за въвеждането на смъртно наказание! Джамбазки много добре знае, че докато България е член на Европейския съюз въвеждането на смъртно наказание е невъзможно. Ако Джамбазки толкова много държи на смъртното наказание защо не призовава за излизането на България от ЕС? Дали същият този Джамбазки е готов да се раздели с тлъстата заплата от европарламента, срещу който напрактика роптае. Интересно защо Джамбазки забрави, че именно неговата партия ВМРО обещаваше във всяко населено място да има полицай, като мярка срещу престъпността! Дали същият този Джамбазки ще поиска оставката на вицепремиера Красимир Каракачанов, който е пряко отговорен за липсата на каквато и да е сигурност в България. Подаването на оставка е много по-лесно от въвеждането на смъртно наказание, но се изисква морал, а това понятие вероятно е непознато за Джамбазки и неговия партиен вожд Красимир Каракачанов! За две години и половина некадърността на Каракачанов в сектор сигурност достигна такива високи нива, че скоро може да се превърне и в мерна единица. Толкова много убийства и такава висока престъпност не е имало от незапомнени времена в България, но Джамбазки умело манипулира обществото с така лелеените от него смъртно наказание и химическа кастрация. А решението е просто да си подава оставката Каракачанов и на негово място да застъпва можещ и знаещ човек, който да започне ефективна борба с престъпността! Но не би! Кокала е мазен и не се изпуска от псевдопатриотите от ВМРО!  \r\n \n\t\t\t\t\t\t", "date": "2019.08.31", "title": "Гнусно лицемерие за пореден път демонстрира Джамбазки!"}
{"url": "http://www.bnews.bg/article/263155-karakachanov_razporedi_da_se_ohranyava_romskata_mahala_na_selo_sotirya", "text": "\n Засилено полицейско присъствие е въведено в ромската махала на сливенското село Сотиря, след като късно вечерта в събота майка на 7-годишно момиченце е алармирала, че е бил направен опит за блудствени действия с дъщеричката й от местни жители, съобщи кметът Димо Георгиев. Според жители от ромската махала лично Каракачанов е разпоредил да се пази ромската махала, тъй като идвали избори, гласовете на ромите били много важни за ВМРО? \r\n \r\nПо думите му две лица, 14-годишен хлапак и 65-годишен клошар пробвали да се гаврят с детето, това е станало малко след 15.00 часа на 30 август. \r\n \r\nДетето успяло да избяга от изродите, но привечер й прилошало и споделило с родителите си за \"случката\". \r\n \r\nВеднага е била извикана линейка, малката е била откарана в сливенската болница, на първи преглед не са открити следи от насилие. Предполагаемите извършители - непълнолетният Христо Росицов и възрастният Йордан са били задържани за по 24 часа по закона за МВР и са започнали разпити. \r\n  \r\n\r\n Населението в Сотиря е настръхнало след трагичната смърт на 7-годишната Кристин Георгиева, която почина в резултат на жесток побой и изнасилване от 21-годишния Мартин Трифон на 15 август. Въвеждането на полиция в махалата е с превантивна цел, признаха от ОД на МВР-Сливен, където се опасяват от ескалиране на напрежението след призиви в социалните мрежи за мъст. \r\n  \r\n\r\n Детенцето, върху което е направен опит да бъде насилвано, е от ромски произход, задържаните също са от този етност, уточняват запознати с обстановката в Сотиря, където живеят близо 2000 души. 14- годишният Христо е сирак, води се ученик, но никой не може да каже дали въобще е стъпвал през последната години в класната стая. \r\n \r\nВъзрастният Йордан се препитавал със събиране на отпадъци от кошовете за смет. И двамата са с мярка за неотклонение \"задържане под стража\" за по 72 часа, уточни говорителят на окръжна прокуратура в Сливен Надежда Белева. \r\n \r\nТепърва ще се назначават психологични и съдено-медицински експертизи. Убиецът на малката Кристин е все още в сливенската болница, където лекуват простреляния му при преследването крак, очаква се до дни той да се сдобие с лична карта, каквата кой знае защо не му е била издадена при освобождаването от затвор в Бургас през 2017 година. \r\n \r\nВеднага след ареста Трифонов направи пълни самопризнания, като заяви, че пребил детето под влияние на изпити „на крак“ около 200 грама ракия същия ден. Повдигнати са му три обвинение, все още не са готови всички експертизи, но обществеността настръхна след като юристи коментираха, че ще се размине с доживотния затвор при едно съкратено съдебно следствие. \r\n \n\t\t\t\t\t\t", "date": "2019.08.31", "title": "Каракачанов разпореди да се охранява ромската махала на село Сотиря?"}
{"url": "http://www.bnews.bg/article/263147-ogromni_opashki_se_izviha_na_gkpp_kalotina", "text": "\n\r\nОгромни опашки се образуваха на ГКПП \"Калотина\", съобщи bTV. \r\n\r\nНа около 2 км от пункта започва опашката от автомобили. Традиционно това са турски граждани, които преминават транзит през България и продължават към Западна Европа. \r\n\r\nОт ГД \"Гранична полиция\" поясняват, че за последното денонощие са преминали 15 хил. души и около 4 хил. автомобила. \r\n\r\nОт органите на реда заявиха, че всички служители, дори почиващите, са повикани на смяна. \r\n\r\nАлтернативни маршрути са ГКПП \"Връшка чука\" и ГКПП \"Стрезимировци\". \n\t\t\t\t\t\t", "date": "2019.08.31", "title": "Огромни опашки се извиха на ГКПП \"Калотина\""}
{"url": "http://www.bnews.bg/article/263146-s_33_namalyavat_alo_izmamite", "text": "\n\r\nЗа първите седем месеца на 2019 г. са извършени 459 телефонни измами, спрямо същия период на 2018 г., когато те са били над 688. По този начин такъв тип измами намаляват с 33%. \r\n\r\n\r\nДанните представи заместник-директорът на ГДНП Николай Хаджиев на брифинг, посветен на на неутрализираната организирана престъпна група за телефонни измами в Левски. \r\n\r\nПо думите му това показва, че действията на полицията и прокуратурата дава резултат. Повишава се и процентът на разкриваемост на телефонните измами за първите седем месец на настоящата година - 23%, спрямо 14% за миналата 2018 г. \r\n\r\nСпоред Хаджиев трябва да се наблегне повече на превенцията, с която да се популяризира престъпността на телефонните измамници. \r\n\r\n\"Трябва да стане ясно на хората, че полицията не работи по този начин и когато някои иска съдействие от гражданите по никакъв начин не трябва да бъде обвързано с лични данни, предоставянето на ценности, накити и парични средства\", подчерта Хаджиев. \n\t\t\t\t\t\t", "date": "2019.08.31", "title": "С 33% намаляват \"ало\" измамите"}
{"url": "http://www.bnews.bg/article/263143-opitaha_se_da_iznasilyat_7_godishno_momiche", "text": "\n Отново жестокост към дете в сливенското село Сотиря - двама мъже се опитаха да изнасилят 7-годишно момиче, съобщи кореспондентът на bTV в региона.  \r\n\r\n Детето веднага е откарано в болница. След преглед е установено, че няма сериозни наранявания и данни за извършени блудствени действия. Момичето е изписано за домашно лечение.  \r\n\r\n Сливенската полиция е задържала двама души по случая - 65-годишен мъж и младеж на 15 години. Те също са от Сотиря. По информация на bTV, местните жители са ги хванали и предали на униформените. \r\n\r\n Директорът на ОД на МВР-Сливен гл. комисар Димитър Величков поясни пред БТА че, момичето и младото момче са се познавали. Той допълни, че възрастният мъж е бездомник и е обитавал постройката, където се смята, че е било извършено престъплението. \r\n\r\n Това се случва две седмици, след като селото беше разтърсено от жестокото убийство на 7-годишната Кристин.  \r\n\r\n За престъплението беше задържан Мартин Трифонов, на когото са повдигнати три обвинения – за блудство, за изнасилване и за убийство на малолетно момиче, чиято смърт е причинена с особена жестокост и по особено мъчителен за жертвата начин. \r\n \n\t\t\t\t\t\t", "date": "2019.08.31", "title": "Опитаха се да изнасилят 7-годишно момиче"}
{"url": "http://www.bnews.bg/article/263148-ekoinspektsiyata_vav_veliko_tarnovo_naredi_zasilen_kontrol_na_smetishtata", "text": "\n\r\nРегионалната екологична инспекция във Велико Търново даде предписания на общините в областта да засилят контрола върху закритите градски сметища, за да бъдат предотвратени пожари и замърсяване на околната среда, съобщи БНР. \r\n\r\nВ общините Велико Търново, Горна Оряховица, Елена, Павликени и Полски Тръмбеш все още не е започнало изпълнение на проектите за рекултивация на закритите градски сметища. \r\n\r\nЕкоинспекцията задължава кметовете на тези общини всяка седмица да правят проверки на съществуващите депа. Те трябва да следят за външни лица, за нерегламентирано изхвърляне на отпадъци, има ли замърсяване на близки до депото територии и пътища, както и за запалване на отпадъците. \r\n\r\nЦелта е да се предотвратят пожари на сметищата и замърсяване на околната среда. \n\t\t\t\t\t\t", "date": "2019.08.31", "title": "Екоинспекцията във Велико Търново нареди засилен контрол на сметищата"}
{"url": "http://www.bnews.bg/article/263144-gledat_myarkata_za_neotklonenie_na_zadarzhanite_za_dvoynoto_ubiystvo_kray_negovan", "text": "\n Очаква се в днес съдът да гледа мярката за неотклонение на двамата мъже, задържани за убийствата по случая „Негован”. \r\n\r\n От държавното обвинение се забавиха заради анализ на доказателствата и резултати от експертизи. \r\n\r\n В четвъртък прокуратурата повдигна обвинения за предумишлено убийство с користна цел на строителните работници Пламен Шляпашки и Георги Начев. Смята се, че мотивът за престъплението е финансов.  \r\n\r\n Държавното обвинение ще поиска задържане под стража и за двамата. \r\n \n\t\t\t\t\t\t", "date": "2019.08.31", "title": "Гледат мярката за неотклонение на задържаните за двойното убийство край Негован"}
{"url": "http://www.bnews.bg/article/263150-nestihvashtite_protesti_v_honkong", "text": "\n За пореден път хиляди протестиращи излязоха по улиците на централен Хонконг. Демонстрациите се случват въпреки полицейска забрана, пише Би Би Си. \r\n\r\n Наложи се на органите на реда да използват сълзотворен газ и водни оръдия, за да разпръснат недоволстващите тълпи. Нестихващите протести през последните месеци доведоха до арестите на мнозина. \r\n\r\n Преди няколко дни бяха задържани продемократични активисти и държавни служители. \r\n\r\n Причината зад протестите е спорен законопроект, която беше предложен. Той позволяваше екстрадицията на граждани в Китай. \r\n\r\n Отговорът на гражданите беше почти мигновен, тъй като според тях Пекин ще използва новото законодателство като инструмент за саморазправа с дисиденти и политически противници. \r\n\r\n През юни над милион граждани излязоха на протест. Стигна се до разправа с полицията, а също така бяха причинени значителни материални щети по улиците на града. \r\n\r\n В последствие мярката беше оттеглена. \r\n\r\n От тогава протестите приеха продемократичен облик, а сблъсъците между протестиращи-полиция-управляващи станаха по-жестоки. \r\n\r\n Хонконг се ползва със „специални привилегии”, които ще изтекат през 2047 г. Много от жителите на града, обаче, не искат да той да стане „поредният град в Китай”. \r\n\r\n Градът се управлява на принципа една страна, две системи. Въпреки че е част от страната, мегаполисът има собствена законодателна независимост и управа, както и икономическа система. \r\n \n\t\t\t\t\t\t", "date": "2019.08.31", "title": "Нестихващите протести в Хонконг"}
{"url": "http://www.bnews.bg/article/263152-razbiha_patriotarska_shema_za_proizvodstvo_na_narkotitsi_v_strandzha", "text": "\n В истинска Организирана престъпна структура (ОПГ) се е превърнала голяма част от държавната администрация в Бургаска област. След арестите на шефа на ОДБХ-Бургас д-р Георги Митев и негови подчинени, които са изнудвали бизнеса за такса спокойствие, сега изгърмяха горски служители, а вероятно според запознати има и замесени полицаи. За какво иде реч? Държавните служители са си изградили стройна система за отглеждане на марихуана в Странджа планина. Според запознати цялата тази схема е била покровителствана от висши политици от патриотичния сектор, които предвидливо разчистиха пазарната конкуренция с шумови закони и шумни акции по Черноморието. Днес специализираната прокуратура нанесе жесток удар върху тази ОПГ и е закопчала доста държавни служители. Дали ще се разприказват и дали ще издадат покровителите си остава да разберем. При всички случаи обаче, обезлюдената Странджа планина се е превърнала в златна мина както за трафиканти на хора, така и за наркопроизводители и разпространители на наркотични вещества. Всичко това според експерти няма как да се случи и развива без политически чадър и посочват един WC министър, който според тях е в основата на всичко това.  \r\n \n\t\t\t\t\t\t", "date": "2019.08.31", "title": "Разбиха патриотарска схема за производство на наркотици в Странджа! "}
{"url": "http://www.bnews.bg/article/263145-grigor_dimitrov_se_klasira_za_osminafinal_na_us_open", "text": "\n За трети път в кариерата си Григор Димитров се класира на осминафинал на последния за годината турнир от Големия шлем US Open. В петък българинът победи полския квалификант Камил Майхржак с 3:0 сета след почти 140 минути на корта.  \r\n\r\n До тази фаза на турнира хасковлията е достигал през 2014 и 2016 г., а като юноша дори е печелил тази надпревара. \r\n\r\n В спор за първото си класиране на 1/4-финал в Ню Йорк първата ни ракета ще се изправи срещу друг непоставен в основната схема тенисист - младия австралиец Алекс де Минор. Той отстрани седмия в схемата Кей Нишикори.  \r\n \n\t\t\t\t\t\t", "date": "2019.08.31", "title": "Григор Димитров се класира за осминафинал на US Open"}
{"url": "http://www.bnews.bg/article/263141-katastrofa_zatrudnyava_dvizhenieto_po_am_struma", "text": "\n Катастрофа затруднява движението по АМ „Струма”, информира БГНЕС. Няма данни за жертви.  \r\n\r\n Пътното произшествие е станало в посока Благоевград при местността Дяково – недалеч от сметището, което пламна преди седмици и компрометира колоните на магистралата. \r\n\r\n Инцидентът наложи  дни наред движението да се пренасочваше по стария път през Е-79, а след отварянето на \"Струма\" движението в участъка беше ограничено. \r\n\r\n На мястото на ПТП-то има сигнализация за участък в ремонт. Ударили са се странично два автомобила, като единият се е  нанизал в мантинелата. \r\n\r\n Нанесени са сериозни материални щети и по двете превозни средства. Движението се регулира от Пътна полиция.  \r\n \n\t\t\t\t\t\t", "date": "2019.08.31", "title": "Катастрофа затруднява движението по АМ „Струма”\r\n"}
{"url": "http://www.bnews.bg/article/263142-slanchev_i_topal_uikend_v_po_golyamata_chast_ot_stranata", "text": "\n Днес максималната температура в София ще бъде 28 градуса. Над останалите области в страната: между 28 и 33 градуса. \r\n\r\n Вятърът ще е слаб до умерен от изток-североизток. Атмосферното налягане все още е по-високо от средното за месеца. \r\n\r\n В съботния ден ще е подходящо и за почивка край някой басейн. Но ако сте избрали морето, не пропускайте плажа. Максималните температури ще са между 26 и 27 градуса. Също толкова топла ще е и морската вода. \r\n\r\n В планините ни очаква подходящо за разходки време. Следобед ще има временни увеличения на облачността. Максимални температури: на 1200 метра между 21 и 23 градуса, по високите места около 14 градуса. \r\n\r\n Облачно и дъждовно ще е на Британските острови. Значителни валежи се очакват в Шотландия. Над южната част от Централна Европа, Италия и Централното Средиземноморие ще се развива купесто-дъждовна облачност. Там предстоят краткотрайни дъждове, на места придружени от гръмотевици. \r\n\r\n У нас през следващите дни времето ще се задържи слънчево и топло. Следобед се очакват временни увеличения на облачността, но шансовете за дъжд са минимални. Температурите към сряда-четвъртък ще се понижат с 1-2 градуса. Лятото ще продължи и в началото на септември. \r\n \n\t\t\t\t\t\t", "date": "2019.08.31", "title": "Слънчев и топъл уикенд в по-голямата част от страната"}
