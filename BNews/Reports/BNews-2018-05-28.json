{"url": "http://www.bnews.bg/article/242713-antani_hopkins_radvam_se_che_sam_alkoholik_tova_e_velikolepen_dar", "text": "\n Актьорът Антъни Хопкинс обяви любовта към чашката за \"великолепен дар\". \r\n\r\n \"Много се радвам, че съм алкохолик, това е великолепен дар - разкри актьорът. - Защото където и да отида, тази пропаст е с мен. В нея е моята вулканична ярост, която аз използвам като гориво. Ракетно гориво. Разбира се, то може и да те разкъса на парчета и да те убие. \r\n\r\n \"С годините се научих да не бъда мизантроп. Ставам нетърпелив, но се опитвам да не съдя. Опитвам се да живея и да оставя другите да живеят. Не изпадам в обяснения и не предлагам мнения и мисля, че ако го правиш, яростта започва да се превръща в движеща сила.\" \r\n\r\n Хопкинс заяви, че успява да насочи злобата си в творческото русло, но когато не го прави, не може да контролира яростта си. Той разказа как през 1975 г. се опитвал да овладее бурния си характер, но това не му се отдавало. Тогава неговата майка му казала: \"Защо просто не си останеш гадняра, който си? Бъди си чудовище.\" \"Съгласих се с нея\" - каза актьорът. \r\n\r\n Антъни Хопкинс, който е на 80 години, е носител на наградата \"Оскар\" за ролята си на Ханибал Лектър във филма \"Мълчанието на агнетата\", Сред популярните филми с негово участие са \"Магия\", \"Човекът слон\", \"Дракула\", \"Да срещнеш Джо Блек\", \"Най-бързият мотор\", припомня БТА. \r\n \n\t\t\t\t\t\t", "date": "2018.05.28", "title": "Антъни Хопкинс: Радвам се, че съм алкохолик, това е великолепен дар"}
{"url": "http://www.bnews.bg/article/242722-vnimanie_chenge_v_detskata_gradina_dans_zapochva_da_vnedryava_shpioni_v_chastnite_firmi", "text": "\n Тайни агенти на ДАНС ще бъдат внедрявани в институции и частни фирми. Те ще могат да влизат в ролята на адвокати, художници, счетоводители и други, упражняващи свободни професии. Назначаването им ще става без знанието на работодателя. Това предвиждат промени в Правилника за прилагане на Закона за ДАНС, публикувани на сайта за обществени консултации strategy.bg. \r\n\r\n Основният аргумент за предлаганите промени са последните изменения в антикорупционния закон, с които специализираната дирекция в ДАНС за противодействие на корупцията по високите етажи на властта бе включена в новата Комисия за противодействие на корупцията и отнемане на незаконно придобито имущество. В нея са предложени и промени, отнасящи се до агентите под прикритие. \r\n\r\n Съгласно сегашната уредба дейността под прикритие се осъществява само в държавни органи, организации, както и в юридически лица. Предлаганите промени предвиждат по-широко поле за тайната агентура. \r\n\r\n Досега шпиони можеше да са само преминалите първоначална професионална подготовка и притежаващи разрешение за достъп до класифицирана информация. Предлага се тези две изисквания да отпаднат и по този начин на практика всеки агент на ДАНС да може да бъде \"под прикритие\". \r\n\r\n Най-съществената промяна е, че в досегашната уредба се изискваше разрешение и участие на ръководителя, в чиято структура ще бъдат внедрени. Текстът гласи, че служителите на агенцията се назначават на прикритие по служебно или по трудово правоотношение от съответния ръководител на държавен орган, от управителния орган на организацията или юридическото лице, по искане на председателя при спазване разпоредбите на Закона за държавния служител, Кодекса на труда или съответния специален закон. С промяната се предвижда служители на агенцията да се назначават под прикритие по начин, който не го застрашава от разкриване. \r\n\r\n \"Констатираната липса на правна възможност за организиране на прикритие в структури без съгласието на съответния ръководител може да създаде затруднения и пречки за своевременното придобиване на информация, необходима за защита от посегателства срещу националната сигурност, особено в повишената и отчетена в световен мащаб опасност от терористични атаки и повишена активност на разузнавателните служби на държави от т. нар. трети свят\", е записано като мотив за промените, подписани от премиера Бойко Борисов след предложение на председателя на ДАНС. \r\n\r\n Служителите под прикритие ще имат право на отпуски при условията и в размерите, предвидени за длъжността, на която са назначени, съобщава Дир.бг. \r\n\r\n   \r\n \n\t\t\t\t\t\t", "date": "2018.05.28", "title": "Внимание: Ченге в детската градина! ДАНС започва да внедрява шпиони в частните фирми!"}
{"url": "http://www.bnews.bg/article/242700-elen_koleva_mayonezata_me_oblichashe_kato_styuardesa_i_iskashe_troyki_a_kalin_ne_go_vdigashe", "text": "\n Елен Колева уж се беше кротнала в прегръдките на младия си любовник Давид Бонев, преди двамата изненадващо да сложат край на отношенията си в началото на пролетта. Тя намери сродна душа и финансово рамо у радомирския бизнесмен, а и признава, че за първи път от години се е радвала на нормален сексуален живот. За разлика от връзките й с възрастния мераклия Сашо Майонезата и писателя алкохолик Калин Терзийски, които били истинско фиаско в леглото. \r\n\r\n „Сашо беше активен като за мъж, прехвърлил 60-те, но имаше някакви странни сексуални фантазии. Постоянно ме караше да се обличам в униформа на стюардеса или сервитьорка. Най-неприятното беше, че редовно ме принуждаваше да правим тройки с други жени“, оплака се Елен, цитира „Таблоид“. \r\n\r\n „Освен това момичетата, които се включваха в сексуалната ни игра, бяха платени компаньонки. Треперех от страх да не лепна някоя болест, но бях млада и глупава и се съгласявах с всички идеи на Сашо“, шокира още повече Колева. \r\n\r\n Още по-нелеп сексуален живот Елен е имала с писателя и любител на чашката Калин Терзийски. Според нея той е импотентен в 95% от времето заради злоупотребата му със спиртни напитки. „Лягахме си като братче и сестриче, той само сумтеше и се давеше в собствените си лиги. Прекарвала съм десетократно повече време да го пазя да не се задави с повръщане в съня си, отколкото да правим секс“, потресе актрисата с признания. \r\n\r\n Оплака се и от хигиенните навици на Кайо в кревата, който след тежките си пиянски вакханалии на няколко пъти се изпускал и подмокрял чаршафите, докато бил в алкохолен амок. \r\n\r\n За разлика от двамата дъртьовци, Давид Бонев се оказал нормален мъж с прилични интимни способности. Елен му е благодарна, че е преоткрила потиснатата си сексуалност на солидната възраст от 34 години. Не е ясно защо двамата се разделиха, след което Елен отново остана свободен агент на любовния пазар. \r\n \n\t\t\t\t\t\t", "date": "2018.05.28", "title": "Елен Колева: Майонезата ме обличаше като стюардеса и искаше тройки, а  Калин не го вдигаше!  "}
{"url": "http://www.bnews.bg/article/242716-darzhavata_ne_pomaga_na_balgarite_v_beda_zad_granitsa_zhurnalistikata_mozhe_da_bade_mnogo_silno_orazhie", "text": "\n \r\nВсе повече се стяга примката и стотици невинни български граждани могат да бъдат осъдени и хвърлени да излежават присъди в гръцки затвори. Българската държава сякаш я няма, а политиците ни са по- ниски и от тревата! \r\n\r\n Би Нюз потърси за мнение единствения български журналист, успял да спаси българи от гръцки затвор. Този журналист се казва Димитър Байрактаров, който бе и депутат в 43-то Народно събрание. \r\n\r\n Би Нюз -  Г-н Байрактаров, оказа се, че Вие сте единствения български журналист, който е успял да спаси българи от гръцки затвор. Сега стотици българи са заплашени да бъдат осъдени и хвърлени невинни в затвора! Разкажете, как се справихте Вие тогава? \r\nДимитър Байрактаров - О, това е една много дълга история отпреди седем години. Шест български моряка бяха арестувани от гръцките власти с обвинения за контрабанда на цигари. Роднините им се бяха обърнали за помощ към много медии и държавата, Но никой не им се притече на помощ. \r\nБ.Н.- Как точно Вие решихте да отидете? \r\nД.Б.- Ами оказа се, че от много \"патриоти\" в телевизия \"Скат\" никой не желаеше да отиде. Аз бях като водещ на предаването \"От упор\" външна продукция и реших да се заема със случая. Оказа се, че моряците са изпълнявали забележете \"държавна поръчка\". Намерих ги в едно малко хотелче в Нафплио. Бяха много уплашени и не разбираха какво става. След като поговорихме, реших да се обадя на консулът ни в Атина. Последва невероятен разговор между него и мен! Той ме убеждаваше, че е напълно запознат със случая и, че дори в момента е при нашите моряци! Не можех да повярвам, че един представител на държавата си позволява така да лъже! Няколко пъти го попитах сигурен ли е, че в момента е при моряците, а той продължи да ме лъже. Тогава не издържах и му казах, че аз съм заедно с моряците, но него не го виждам да е с нас. Телефонът веднага бе затворен!. \r\nБ.Н.- Но това, което разказвате е скандално! \r\nД.Б.- Това, което ви разказвам е истината! \r\nБ.Н.- Какво предприехте, за да бъдат спасени тези хора? \r\nД.Б.- Ситуацията бе много сложна! Обвиненията бяха много тежки, а моряците намаха адвокат. Беше неделя. Представете си само как се търси гръцки адвокат в неделя! \r\nБ.Н.- Какво направихте? \r\nД.Б.- Молих се на Господ да ми помогне и той ми помогна! Свързах се с адвокат, който ми каза, че е на яхтата си, но ще се видим в 21.00 часа в една пицария. Още не мога да си обясня как се разбрахме с този адвокат! Той не говори чужди езици, а аз не разбирам и не говоря гръцки! \r\nБ.Н.- Осъществи ли се тази среща и кой е този адвокат? \r\nД.Б.- Срещата се осъществи както се бяхме разбрали. Нещо повече, Господ бе изпратил най-добрия наказателен адвокат от този район - Константин Лимперис. Разбрахме се с няколко думи и той се зае със случая. \r\nБ.Н.- Няколко пъти споменавате Господ. \r\nД.Б.- Аз съм набожен човек и съм сигурен, че без божията помощ тези хора още щяха да гният в затвора. А трябва да ви кажа, че гръцката църква страшно много помогна за оневиняването на шестте невинни български моряци. \r\nБ.Н.- А как помогна българската държава? \r\nД.Б.- Със съжаление трябва да ви кажа, че българската държава не само, че не помогна, тя през цялото време пречеше. Българските медии също мълчаха. Никога няма да забравя думите на гръцкия адвокат - \" Димитър, сега се бориш срещу две държави - моята и твоята! По това време се бях заел с още два много тежки случая, които бяха ярък пример, че българските управници изобщо не се интересуват от гражданите си! Ние за тях сме гласоподаватели- електорат и данъкоплатци! \r\nБ.Н.- Какви са тези други два случая? \r\nД.Б.- Единият бе със задържания кораб на капитан Христо Спасов от румънските власти, уж за контрабанден риболов, а другия задържани старозагорци в Полша, изпратени от българска фирма на работа! При първия случай единственият представител на държавата, който се застъпи за българския капитан бе кмета на Каварна Цонко Цонев. Наложи се да пътувам до Румъния и да демонстрираме на румънските власти , че  капитан Христо Спасов не е сам и не е нарушил закона. Румънците бяха стъписани и докато се усетят, че на българската държава изобщо не ѝ пука, освободиха кораба от арест. Същата тактика проработи и за нашите сънародници в Полша. В него имаше и доста драма, тъй като младо семейство току-що сключило брак можеше да прекара голяма част от семейния си живот в затвора. \r\nБ.Н.- Ако правилно ви разбираме, искате да кажете, че в  румънския и полския случай просто сте демонстрирали загриженост от българската държава към своите граждани? \r\nД.Б.- Да, точно такава бе тактиката ! Важно е да уточня, че хората бяха абсолютно невинни!  \r\nБ.Н.- Защо в Гърция тази тактика не проработи?  \r\nД.Б.- Защото в този случай се оказа, че представители на българската държава наистина са били забъркани в контрабанда на цигари. Затова и на моряците е казано, че изпълняват държавна поръчка.Това бяха месеци на много пътуване и тежко журналистическо разследване изминати десетки \r\nхиляди километри. \r\nБ.Н.- Кое ви е караше да помагате на толкова много хора? \r\nД.Б- Вярата в доброто! Колкото и банално да звучи, много малко хора знаят, че за всяко сторено добро срещу мен се изсипваха купища от поръчкови \r\nсъдебни дела.  \r\nБ.Н.- Как така? За какво срещу Вас са се изсипвали съдебни дела! \r\nД.Б.- Ами защото спасявайки например българските моряци, напрактика бяха разобличени българските управници като организатори на контрабанда на цигари. По- същото време бях разобличил управляващите в източване на средства по европейските програми, което се потвърди и от ОЛАФ. Сега вече се  \r\nнадявам, че разбирате защо се оказах опасен за властта и поръчан. Даже онзи ден срещу мен приключи поредното дело е Бургас, където се оказа, че Бургаския \r\nокръжен съд е информирал депутати и съответни физически лица за хода на това дело още на фаза Районен съд. \r\nБ.Н.- Но това което разказвате е повече от недопустимо и незаконно! \r\nД.Б.- Да, така е! Но това си е нашата действителност. Поисках отвод на съда заради нарушаване на човешки права, а окръжният прокурор отговори, че това е обичайна  практика! Сега очаквам решение от този съд! Цяло чудо ще е, ако решението е в моя полза. \r\nБ.Н.- Простете за въпроса, но на Вас кой ви помага в такива тежки случаи? \r\nД.Б.- Семейството, истинските приятели и силната ми вяра в Бог! \r\nБ.Н.- Вие сте човек и журналист с безценен опит, потърси ли ви някой за съвет от държавата? \r\nД.Б.- Единствено с Мая Манолова сме имали среща и добре, че я има за да дава гласност по толкова тежки казуси, сега се надявам тя да не е сама, както бяхме ние преди години. \r\nБ.Н.- Когато сте довели моряците от Гърция с оправдателна присъда се вижда, че доста медии са писали, даже четем, че са спасен от Валери Симеонов, как ще коментирате това? \r\nД.Б.- Ами когато ги доведох беше късно вечерта и имаше много посрещачи и медии! Аз просто си взех вещите и бързах да се прибера и да видя четиримесечният си син, но бях изправен пред поредното изпитание на съдбата ! Още същата вечер да се боря за живота на детенцето си, так че изобщо не ми е било до това да мисля, кой ще се прави на спасител. \r\nБ.Н - Сега всичко нормално ли е с детенцето ? \r\nД.Б.- Слава на бог всичко е нормално! Александър е вече на шест години и е много будно и лъчезарно дете.Но  това са много лични неща. Дано сега да има кой да помогне на тези наши сънародници, а и да се помага въобще на българите изпаднали в беда. Журналистиката може да бъде силно оръжие когато се практикува от смели, умни и честни журналисти! \r\n  \r\n \n\t\t\t\t\t\t", "date": "2018.05.28", "title": "Държавата не помага на българите в беда зад граница, журналистиката може да бъде много силно оръжие!"}
{"url": "http://www.bnews.bg/article/242698-real_mozhe_da_sa_shampioni_no_barsa_pak_gi_pobezhdava_v", "text": "\n Макар \"Реал\" Мадрид да спечели 13-ия си трофей от Шампионската лига, бе изпреварен от големия си съперник \"Барселона\" в класация за водещ клуб в Европа. \r\n\r\n Euro Club Index - разработка на компанията за анализ на спортни данни Gracenote, е базирана на резултатите през предишните 4 сезона. С най-голяма тежест - две трети от общата стойност - обаче е последният.  \r\n\r\n \"Барселона\" оглавява класацията, след като свали от върха миналогодишния първенец \"Реал\". Топ 5 допълват \"Байерн\", \"Ювентус\" и \"Манчестър Сити\". \r\n\r\n Най-предна позиция от българските клубове заема \"Лудогорец\", който е под №116. \"Левски\" е 263-и, \"Берое\" - 315-и, а ЦСКА - 317. \r\n\r\n Отборите печелят или губят точки в зависимост от изхода на всеки мач - както в Европа, така и на домашната сцена. Количеството на точките зависи от силата на съперника. \r\n\r\n Топ 100 на класацията включва тимове от 20 различни страни. С най-много представители е Ла Лига, следвана от Бундеслигата и Висшата лига. \r\n\r\n   \r\n \n\t\t\t\t\t\t", "date": "2018.05.28", "title": "Реал може да са шампиони, но Барса пак ги побеждава в..."}
{"url": "http://www.bnews.bg/article/242695-mladoto_lavche_na_mariya_ilieva_stana_maneken", "text": "\n Рап изпълнителят Атанас Колев, популярен като бившия приятел на Мария Илиева, стана модел. Оказа се, че 21-годишният варненец се изявява успешно както на музикалната сцена, така и на снимачната площадка. Като рекламно лице времето на Наско е изключително ограничено заради заснемането на новата колекция, представена от моден бранд, пише „Телеграф“. Меломаните са категорични, че експоловинката на Мария спокойно може да се прехранва единствено с работа на модния подиум, тъй като специфичните черти, които притежава, му дават възможност да експериментира с визията си. \r\n  \r\n \n\t\t\t\t\t\t", "date": "2018.05.28", "title": "Младото лъвче на Мария Илиева стана манекен "}
{"url": "http://www.bnews.bg/article/242703-ekskluzivno_vizhte_s_kolko_tochno_skacha_tsenata_na_toka_ot_1_yuni", "text": "\n Поскъпване на тока ще има, но минимално. Така изглежда към момента ситуацията, след като стана ясен докладът на работната група на КЕВР, с който се разгледаха предложенията на трите ЕРП-та за следващия ценови сезон. Припомняме, че през тази седмица – на 31 май, ще има публично обсъждане на доклада, а на 1 юни ще е ясно и окончателното решение. \r\n\r\n Най-интересната част от доклада безспорно касае предложенията на ЧЕЗ. ЕРП-то поиска от 1 юни дневната тарифа за битови клиенти да стане 19 стотинки на киловатчас, като сега е 17 стотинки, а нощната – 14 стотинки, след като досега е била 10. Като мотив за това бяха посочени цените, на които дружеството купува нощната енергия от НЕК. \"ЧЕЗ Електро\" продава за битовите клиенти енергия по нощна тарифа под себестойност - цената, по която купува енергията от НЕК е 107.71 лв. за мегаватчас, а тази, по която продава на битовите клиенти, е 56.96 лв. за мегаватчас, оплакаха се от ЕРП-то. \r\n\r\n Средната цена по това предложение – дневна плюс нощна тарифа, е 18 стотинки. Всички тези цени са без ДДС. Всъщност без да бъде включвана цената на мрежовата услуга, ЧЕЗ иска нощната тарифа да бъде увеличена от 5 стотинки без ДДС на 8 стотинки без ДДС т.е. увеличение с 3 стотинки, т.е. над 50%. \r\n\r\n Според КЕВР обаче нощната тарифа на ЧЕЗ следва не да поскъпва, а да поевтинее – с 2%. За дневната тарифа комисията е съгласна да има поскъпване, но миниатюрно – 0,1%. Прибавят ли се в сметката и новите разчети за цената за пренос по мрежата, то очакваното поскъпване за клиентите на ЧЕЗ ще е средно 1,7%. ЧЕЗ не е изключение – ЕВН искаше над 21% увеличение на нощната тарифа, но от КЕВР заемат същата позиция както и при ЧЕЗ – леко поскъпване на дневната тарифа и поевтиняване на нощната. Общо се очаква поскъпването за клиентите на ЕВН да е 1,8%. Най-скромно беше искането за промяна нагоре на \"Енерго-про\" - 1,69% поскъпване на дневната тарифа и 2,95% на нощната. \r\n\r\n Експертите на КЕВР обаче предлагат 0,4% увеличение на цената на дневната тарифа и 2,98% поевтиняване на нощната. Когато в сметката обаче влязат предложенията за цените за пренос по мрежата, то средно цената на тока, предлаган от \"Енерго-про\", ще стане с 2,6% по-висока. \"Действително някои от поисканите увеличения са стряскащи, аз отново искам да декларирам, че нито бизнеса, нито битовите потребители имат основание за сериозно притеснение, защото Комисията ще продължи и тази година да спазва своята консервативна политика и да не допуска каквито и да е било резки отклонения в цената на електроенергията и мрежовите услуги\", коментира в средата на април председателят на КЕВР Иван Иванов, съобщава Actualno.com. \r\n  \r\n \n\t\t\t\t\t\t", "date": "2018.05.28", "title": "Ексклузивно! Вижте с колко точно скача цената на тока от 1 юни!"}
{"url": "http://www.bnews.bg/article/242705-pozhar_podpali_ucheben_tsentar_na_pristanishte_burgas", "text": "\n Гори покривът на учебен център, намиращ се между Български морски флот (БМФ) и Пристанище-Запад, съобщиха от пресцентъра на бургаската полиция. \r\n\r\n Няколко екипа на пожарната успяха да овладеят огъня. \r\n\r\n Няма информация за пострадали или за причините за пожара \r\n \n\t\t\t\t\t\t", "date": "2018.05.28", "title": "Пожар подпали учебен център на пристанище Бургас"}
{"url": "http://www.bnews.bg/article/242718-niskite_pensii_u_nas_sa_rezultat_ot_politicheski_resheniya", "text": "\n До края на годината трябва да бъде приет европейски регламент за нов финансов инструмент, от който ще могат да се възползват работещите хора в Европейския съюз – общоевропейската лична пенсия. Вноски в нея ще могат да се правят и в друга държава, а доставчиците ще се избират на транснационално ниво. \r\n\r\n „Това е нещо като допълнителна форма за дългосрочна инвестиция”, обясни в студиото на „Лице в лице” ректорът на Висшето училище по застраховане и финанси доц. Д-р Григорий Вазов. \r\n\r\n Общоевропейската лична пенсия ще може да се предлага от банки, пенсионни фондове, застрахователни дружества. Тя ще се управлява от общоевропейските разпореди, националните законодателства и регламентите, с които се регулира предлагащата институция. \r\n\r\n Вазов призна, че това не е много по-различен продукт от т.нар трети стълб, като подчерта, че не може да се говори, че единият вариант е по-сигурен от другия. „Не виждам нищо обезпокоително в сегашното контролиране при сегашните възможности, във всички фондове на българския пазар нещата стоят много спокойно, управлява се добре ресурсът, мениджмънтът е на много високо равнище”, категоричен беше той. \r\n\r\n Според него ниските пенсии у нас са резултат от политически решения, заложени преди 3 десетилетия, а освен това „не може да си внасял по 2 лв. на месец и да получаваш по 200 лв. допълнителна пенсия”. \r\n \n\t\t\t\t\t\t", "date": "2018.05.28", "title": "Ниските пенсии у нас са резултат от политически решения!"}
{"url": "http://www.bnews.bg/article/242690-dara_pokaza_pohotliviya_chichko_koyto_y_predlaga_seks_po_vsyako_vreme_snimki", "text": "\n Певицата Дара публикува интересни фотоси на сторито си в Instagram. \r\n\r\n На тях мъж на възраст около 30-40 години я приканва да правят секс... когато тя пожелае. С каква цел ги е качила, не е ясно. Със сигурност не е единственият палав чичко, който си предлага сексуалните ласки на певицата. На Папи Ханс едва ли му е приятно толкова мъже да свалят красивото му гадже, но това е рискът да бъдеш известен. Не само в България, но и навсякъде по света. Това е палавият Веско, който предлага секс на Дара. Тя е качила втората снимка с идеята да покаже лицето му. Снимки вижте \r\n \n\t\t\t\t\t\t", "date": "2018.05.28", "title": "Дара показа похотливия чичко, който й предлага секс \"по всяко време\" (Снимки)"}
{"url": "http://www.bnews.bg/article/242712-tuitar_zakriva_balgarski_akaunti_zaradi_kirilitsata", "text": "\n Кирилицата е древна писменост, на повече от 1000 години като най-ранната ѝ форма се появява в България през 9 век, пише Би Би Си. \r\n\r\n Напомнянето се налага заради случващото се в Туитър. Социалната мрежа закрива акаунти на българи, които пишат на кирилица, някои от съобщенията се скриват. И причината за тази неочаквана цензура е само една - писмеността. Те са приемани като руски ботове, тъй като руснаците, както е добре известно, също използват кирилицата. \r\n\r\n На изслушването пред комисията на американския Сенат, която направи анкета за екстремисткото съдържание и руската дезинформация онлайн Шон Еджет, главният юрисконсулт на Туитър, даде обяснение защо това може да се случи. \r\n\r\n През октомври 2017 г. той каза, че инструментите на туитър \"не се опитват да правят разлика между добри и лоши машини, когато търсят за свързани с Русия акаунти\". \r\n\r\n Какво може да бъде квалифицирано като свързан с Русия акаунт? \r\n\r\n - създаден в Русия \r\n\r\n - регистриран с руски телефон или имейл адрес \r\n\r\n - името на потребителя да има букви от кирилица \r\n\r\n - туитовете често да са на руски език \r\n\r\n - да се е логвал в туитър през руски  IP адрес поне веднъж \r\n\r\n \"Смятаме, че акаунтът е свързан с Русия дори да отговаря само на един от тези критерии\", обясни тогава Еджет. \r\n\r\n Така че ако част от потребителското ви име съдържа кирилски букви или туитвате на руски език - това може да накара алгоритъмът на туитър да реагира като на бот. \r\n\r\n Но от Би Би Си не са открили да има такива проблеми в Украйна или Беларус, две държави, които също използват кирилицата. \r\n\r\n Туитър реагира почти като Марк Зукърбърг след скандала с \"Кеймбридж аналитика\". \r\n\r\n \"Разглеждаме този въпрос и ще предприемем нужните стъпки, за да го разрешим, като продължим да се борим със спама и автоматизацията.\" \r\n \n\t\t\t\t\t\t", "date": "2018.05.28", "title": "Туитър закрива български акаунти заради кирилицата!"}
{"url": "http://www.bnews.bg/article/242714-shte_svarshi_li_denyat_poredna_katastrofa_s_avtobusi", "text": "\n Два пътнически автобуса от Румъния се удариха на пътя Русе – Бяла. Инцидентът, който стана на участък в ремонт, се размина без сериозно пострадали. \r\n\r\n Край разклона за село Пиргово лека кола спряла на стоп палка заради ремонт на пътя. \r\n\r\n Зад нея са се движили два румънски автобуса на различни превозвачи, пътуващи по линията София – Букурещ. \r\n\r\n Първият е успял да спре навреме, но вторият го е ударил отзад, при което е последвал и удар в леката кола. \r\n\r\n На място са изпратени екипи на спешната помощ, тъй като сред пътниците е имало бременна жена и няколко деца. Те не са пострадали, но са прегледани, предаде БТВ. \r\n \n\t\t\t\t\t\t", "date": "2018.05.28", "title": "Ще свърши ли денят? Поредна катастрофа с автобуси!"}
{"url": "http://www.bnews.bg/article/242688-eto_kak_gerb_spechelili_izborite_v_galiche_i_kak_tsenko_chokov_upravlyaval_protsesa_ot_zatvora_mutrensko_zavrashtane", "text": "\n На нарочна пресконференция от БСП заявиха, че скандалният бивш кмет на Галиче - Ценко Чоков, е звънял от затвора в деня на вота, за да влияе на изборния процес. Това каза заместник-председателят на партията Кирил Добрев. \r\n\r\n Това се случи след като още рано сутринта след като изборните резултати стана ясни,  . \r\n\r\n Той съобщи два мобилни телефона, от които според него е звънял Чоков - 088348837 и 0876791767. Социалистите ще внесат сигнал до прокуратурата и ще искат проверка, защото не признават резултата от изборите.   \r\n\r\n \"Звънял ли е в деня на изборите от тези номера Ценко Чоков на хора от село Галиче? Аз знам, че охраната в затворите е толкова сериозна, че едва ли има достъп до мобилен апарат, но питаме!\", иронизира затворническата охрана Добрев.   \"Ние твърдим, че от тези два номера Чоков е звънял и е управлявал изборния процес - кандидатът и досегашен кмет на ГЕРБ, който управлява заедно с ДПС\", възкликна заместникът на Корнелия Нинова и обвини, че двете партии били в коалиция.  „ \r\n\r\n Всички сигнали за нередностите от вчерашния частичен кметски вот ще бъдат изпратени, освен на прокуратурата, и на Европейската комисия, на Съвета на Европа, на други европейски институции и на неправителствения сектор, който следи за начина, по който тече изборният процес в България, обяви депутатът Крум Зарков.   \r\n\r\n Ще бъде задвижена и процедурата по искането на социалистите за касиране на вота, както им предложиха да постъпят и от ГЕРБ. \r\n\r\n  „Ние сме против завръщането на мутренските времена”, обобщи Кирил Добрев. „Това беше нагла демонстрация и завръщане на ретро-мутренската държава. Честно да ви кажа, аз съм продукт на прехода, но бях забравил как изглеждат официалните анцузи, ланците отгоре и джиповете”, върна се в началото а 90-те зам.-председателят на БСП. \r\n\r\n  „Ще пуснем сигнали и ще искаме проверки от прокуратурата срещу следните лица: срещу Ценко Чоков за упражняване на натиск от затвора, срещу Стефан Терзийски – общински председател на ГЕРБ и собственик на местна кабелна телевизия, който е регистрирал служителите си в Галиче предварително, за да повлияе на резултата, срещу Касъм Касъмов, общински председател на ДПС, който според сведенията, които имаме, е имал неправомерни деяния, срещу кмета на Девин, че се е месил в изборния процес и срещу онзи директор на военен завод Георги Георгиев, който е упражнил влияние върху своите служители“, обясни пък Крум Зарков. \r\n  \r\n \n\t\t\t\t\t\t", "date": "2018.05.28", "title": "Ето как ГЕРБ спечелили изборите в Галиче и как Ценко Чоков управлявал процеса от затвора! Мутренско завръщане!"}
{"url": "http://www.bnews.bg/article/242699-evropeyskata_komisiya_zabranyava_polzvaneto_na", "text": "\n Европейската комисия предложи днес забрана в рамките на ЕС на редица пластмасови продукти за еднократна употреба, след които сламки, прибори за хранене, клечки за уши, като същевременно настоя повечето пластмасови бутилки да се събират до 2025 г.  \r\n\r\n Серията от предложения са част от стремежа на ЕС да намали пластмасовите отпадъци, които вече започнаха да се появяват в хранителната верига. „Пластмасовите отпадъци несъмнено са голям проблем и европейците трябва да действат заедно, за да се справят с него, защото в крайна сметка тези отпадъци попадат във въздуха, който дишаме, и в нашата почва, океани и храна“, заяви първият зам.-председател на ЕК Франс Тимерманс, който отговаря за устойчивото развитие. \r\n\r\n Предложената директива настоява за забрана на пластмасовите клечки за уши, прибори за хранене, коктейлни бъркалки и сламки, пръчки за балони, но не посочва крайна дата. Тези продукти вече трябва да бъдат направени от устойчиви материали, настоява планът, който трябва да бъде одобрен от 28-те членки на Съюза, за да влезе в сила. Той предвижда още страните в ЕС да ограничат използването на пластмасови кутии за храна и чаши за питиета, като стимулират алтернативи за продажба или предприемат мерки да не са безплатни. Предложението предвижда още принос на производителите на пластмасови изделия към цената за управление на отпадъците и настоява за стимули при разработка на по-малко замърсяващи алтернативи. Предлага се, например, производителите на пластмасови риболовни принадлежности да покриват разходи за събиране на отпадъци в пристанища. \r\n\r\n Планът предвижда, че страните-членки трябва да събират 90% от пластмасовите бутилки за питиета до 2025 г. чрез система за рефинансиране при предаване. Той изисква от производителите по-ясни означения за продуктите им, за да бъдат информирани потребителите колко боклук отделят. Предложенията, плюс едно направено през януари, което изисква всички пластмасови опаковки да се преработват до 2030 г., идва след решението на Китай да забрани вноса на отпадъчни продукти за рециклиране. ЕС изнася сега около половината от събраните и сортирани пластмаси, като 85% от тях отиват в Китай \r\n\r\n   \r\n \n\t\t\t\t\t\t", "date": "2018.05.28", "title": "Европейската комисия забранява ползването на ..."}
{"url": "http://www.bnews.bg/article/242720-delyan_dobrev_se_izpana_sreshtu_aets_belene_koyto_realizira_proekta_tryabva_da_izvadi_17_miliarda_leva", "text": "\n \"Не съм съгласен, че рестартираме проекта за АЕЦ \"Белене\". Народното събрание ще даде мандат на правителството да преговаря в тази посока. Държавата няма да дава пари, държавни гаранции, както и да изисква задължително изкупуване на електроенергия по проекта. Не бива да поемаме една толкова тежка инвестиция. Това каза председателят на енергийната комисия в парламента Делян Добрев в предаването „Още от деня“ по БНТ. \r\n\r\n „Времето ще покаже дали инвестиционните намерения, които има към проекта, са сериозни, дали се смята, че проектът е жизнеспособен и си струва да продължи. Единствено държавата може да се включи с рапорт на активите, дадени до момента. Изграждането на атомната електроцентрала ще струва 10 милиарда евро, ние сме дали 3. Не съм виждал тези китайци, но е ясно, че им е било заявено, че проектът ще е изцяло за тяхна сметка и това не го е изплашило, което показва, че намеренията им са сериозни“, поясни Добрев. \r\n\r\n Той призна, че има рискове за проекта. „Регионът не е съвсем спокоен от сеизмична гледна точка, но това би трябвало да е предвидено в проекта. Технологията на съхранението на ядрените отпадъци е 100 години. След този срок никой не е наясно какво ще ги прави. Такава е ситуацията във всяка една държава в света. Ние не можем да си позволим да построим АЕЦ \"Белене\". Делян Добрев опроверга твърденията, че АЕЦ „Козлодуй“ се е изплатил бързо след пускането му в експлоатация. „През 1996 г. е платена последната част от парите, дължими на руснаците за АЕЦ \"Козлодуй\", припомни Добрев.  \r\n\r\n Според него с новия проект рискуваме много: „Това не е рестартиране на проекта, а проучване на възможностите за изграждане на АЕЦ „Белене“. Ако китайците решат да довършат проекта, изпълнител ще бъде \"Атомстройекспорт\", защото има такова изискване“. \r\n\r\n Стратегическият инвеститор, който би се съгласил да реализира проекта за АЕЦ \"Белене\", трябва \"да извади\" 17 милиарда лева срещу 3-те милиарда, с които ще участва българската държава като апортна вноска.  \r\n\r\n Който и да финансира този проект, изпълнител ще е \"Атомстройекспорт\", дъщерно дружество на \"Росатом\", защото те са собственици на проекта, заяви Добрев. \r\n\r\n   \r\n\r\n   \r\n \n\t\t\t\t\t\t", "date": "2018.05.28", "title": "Делян Добрев се изпъна срещу АЕЦ \"Белене\", който реализира проекта, трябва да извади 17 милиарда лева"}
{"url": "http://www.bnews.bg/article/242676-bliznatsite_na_milko_kalaydzhiev_abiturienti_styagat_se_za_lekar_i_arhitekt", "text": "\n Милко Калайджиев изпрати лекар и архитект за абитуриенти. Близнаците на музиканта–Алекс и Антонио завършиха гимназия „Асен Златаров”, а певецът е много горд с тях. „Много съм щастлив да изпратя тези двама младежи”, каза развълнуваният баща, пред камерите на „Нова телевизия”, пише „България днес”. \r\nАнтонио вече знае накъде ще продължи образованието си. Той е приет да учи архитектура в София. На Алекс обаче му предстоят трудни изпити по биология и химия, с които ще кандидатства медицина в София или Варна. „Забранил съм им да стават изпълнители. Пеят фалшиво. Можех да помоля Криско да направи едно парче за двамата, за рапър не му трябва да пее”, смее се Милко. \r\n  \r\n \n\t\t\t\t\t\t", "date": "2018.05.28", "title": "Близнаците на Милко Калайджиев абитуриенти, стягат се за лекар и архитект"}
{"url": "http://www.bnews.bg/article/242692-kmetat_na_filibeto_totev_mamin_obikalya_evropa_po_kasi_gashti_i_beli_maratonki_s_piarkata_si", "text": "\n Къде, ако не във Фейсбук, може да отрием къде ходят нашите политици. Така се похвали сам и с бурната си международна дейност пловдивският кмет Иван Тотев, както става ясно от страницата му във Фейсбук. \r\n\r\n Припомняме, че той отсъства от града от началото на миналата седмица, когато си пусна отпуск и замина със съпругата си за Виена и не зачете 24 май и празненствата в Пловдив. \r\n\r\n Оказа се, че в петък, събота и неделя градоначалникът е бил в Тирана като част от делегацията, водена от председателя на ПГ на ГЕРБ Цветан Цветанов. Там Тотев участва в Балканската молитвена закуска. \r\n\r\n Оттам международникът отскочил до Рим. Там бил със заместника си Розалин Петков и шефа на фондация \"Пловдив 2019\" Кирил Велчев. Тримата са се увековечили със снимка а плаца \"Венеция\". В италианската столица градоначалникът популяризира Пловдив като европейска столица на културата. Докато е в чужбина длъжността кмет се изпълнява от заместника му по културата Александър Държиков. \r\n\r\n Според натоварената му международна програма, Тотев трябва да се върне на работа на 30 май и едва 4 дни по-късно - на 4 юни заминава за Атина. В гръцката столица той ще участва в среща на европейските градове. Вместо да се занимава с проблемите на града, Тотев изръшква Европата по къси гащи и бели маратонки с пиарката си.  \r\n \n\t\t\t\t\t\t", "date": "2018.05.28", "title": "Кметът на Филибето Тотев Мамин обикаля Европа по къси гащи и бели маратонки с пиарката си"}
{"url": "http://www.bnews.bg/article/242709-sbogom_na_standart_stara_planina_i_bez_tova_ne_e_zadalzhitelen_kakvo_da_ima_v_hranite_umuvat_v_novi_izskvaniya", "text": "\n Нови изисквания за хранителните стоки. Вече ще е описано колко точно месо има в колбасите. Вече ще знаем, че когато купуваме кренвирши, съдържанието на месо в тях ще е минимум 50%. Подобни ще се изискванията за наденица и други колбаси. В каймата, съдържанието на месо ще трябва да е поне 70- 80 процента. \r\n\r\n За млечните продукти ще се запише, че се приготвят от поне 5 литра мляко.  Все още не е решено дали ще има изисквания и за безалкохолни напитки, шоколади и други храни. \r\n\r\n Новите правила са подготвени от Министерство на земеделието, а целта им е да се избегне двойният стандарт в храните. В Италия например, има изискване безалкохолните напитки да съдържат поне 12% плодов сок. Затова това там производителите го спазвали, а у нас същата напитка се предлага с 5% сок. \r\n\r\n В момента в България има стандарт \"Стара планина\" за храните, но той не е задължителен. Вероятно по тази причина премиерът Бойко Борисов не знае защо нашите храни са далеч по качество и съдържание от европейските. Проблемът е в нашата градинка, а не в Европа, Борисов. \r\n\r\n По-качественото, обикновено означава и по-скъпо. И е много вероятно новите изисквания да се отразят и на цените. Но ще се отразят ли реално и на здравето ни? Всеки четвърти българин е с наднормено тегло. Според диетолози, една от причините е в некачествените храни, които консумираме. Ще се промени ли това положение с новите изисквания? \r\n\r\n Проф. Донка Байкова заяви, че качествените храни, които са по рецептурен състав с натурални съставки, са по-скъпи. \r\n\r\n „Тези пълнители са само придаващи обем, структура, вкус, различни технологични овкусители, оцветители, добавки и пълнители – те са само натоварващи с калории, без хранителна плътност и стойност. Натоварват ни с калории и от тях имаме редица здравословни проблеми. На първо място свръхтегло и затлъстяване, висококалорични с нищожна хранителна плътност. Това означава, че в единица калории има минимално съдържание на жизнено важни и есенциални хранителни вещества. Всичко това, уви, се съдържа в качествените и по-скъпи колбаси”, каза експертът. \r\n\r\n „Ние разчитаме от този месен продукт да получим т.нар. хемово желязо, което директно влиза в кръвотворенето, в производството на хемоглобин в тялото на човека. Когато имахме национални епидемологични проучвания, питахме децата ядат ли месо. Те отговаряха „да, ям”, при това почти всеки ден. Какво месо? Кренвирши. Когато компютърът направеше анализ на състава на кренвиршите, се оказваше, че там има минимално количество месо, а децата имаха нисък хемоглобин. Което означава, че сме направили валидизиране на тази наша находка”, разказа проф. Байкова. \r\n\r\n Въпреки това, някои от добавките в колбасите са нужни, обяснява експертът. \r\n\r\n „Има технологични добавки, без които не може да има колбас. Именно Е250 натриев нитрид. Без него колбасът кафенее на третия ден. Оттук нататък се борим за намаляване до технологичен минимум на тези добавки. Убедена съм, че ще останат само някои, без които не може”, заяви тя. \r\n\r\n Проф. Байкова обясни, че производителите произвеждат често по-некачествени продукти, защото много хора могат или желаят да си купят само такива, съобщи Нова тв. \r\n \n\t\t\t\t\t\t", "date": "2018.05.28", "title": "Сбогом на стандарт \"Стара планина\"! И без това не е задължителен...Какво да има в храните, умуват в нови изсквания"}
{"url": "http://www.bnews.bg/article/242691-cheren_ponedelnik_poredna_katastrofa_ubi_dvama_na_am_trakiya", "text": "\n Двама души загинаха при тежка катастрофа между тир и кола на АМ „Тракия” в близост до Пловдив, съобщава кореспондентът на bTV в региона. \r\n\r\n Пътуващ към София турски тежкотоварен автомобил е навлязъл в насрещното платно, при което се е ударил в лек автомобил. \r\n\r\n Към момента няма информация за други пострадали при инцидента. \r\n\r\n Движението се пренасочва. \r\n \n\t\t\t\t\t\t", "date": "2018.05.28", "title": "Черен понеделник: Поредна катастрофа уби двама на АМ \"Тракия\"!"}
{"url": "http://www.bnews.bg/article/242689-ne_mozhe_da_bade_sled_pochti_30_g_prehod_i_10_g_vav_vlastta_boyko_prozrya_kak_se_harchat_parite_v_zdraveopazvaneto", "text": "\n Премиерът Бойко Борисов се оказа недоволен от начина, по който се харчат парите за здравеопазване. В Пловдив той посети Университетската болница \"Св. Георги\" и коментира порочните, според него, практики в здравните заведения: \r\n\r\n \"Има болници и доктори, които си гледат работата – говоря като мениджмънт, и други. Като във Враца – сложили си частна болница в двора – скъпите пътеки в частната болница, а евтините и задълженията – на държавната болница. Това не може да продължава, защото това са вашите пари. Корупцията я правят докторите, ако има такава, които управляват, или Здравната каса. Това, което съм разпоредил, е доктори, санитари, сестри да си получават заплатите. От там нататък прокуратурата и службите да ги разнищят и да си отидат на мястото, за където са. В пъти повече пари даваме сега и най-добрата техника, която има по света, купуваме. Значи докторите ни са добри, парите ни – добри, които даваме, апаратурата най-добра и накрая пациентът да каже, че не е доволен. Е не го разбирам. Всъщност разбирам го, но не е честно\". \r\n\r\n Поредните му популистки думи обаче никак не дават отговор по какви причини се стигна дотук и колко и кои политики докараха болници и болни до окаяното им състояние. Честата смяна на министри, които не му харесват също няма да направи реформата. Както казва народът: \"Да не опираш до лекар в днешно време...\" \r\n\r\n   \r\n \n\t\t\t\t\t\t", "date": "2018.05.28", "title": "Не може да бъде: След почти 30 г. преход и 10 г. във властта Бойко ПРОЗРЯ как се харчат парите в здравеопазването"}
{"url": "http://www.bnews.bg/article/242693-taynata_na_dalgoletieto_li_yazhte_chesto", "text": "\n Едва ли има човек, който да не иска да научи тайната на дълголетието. През годините редица изследвания са показали, че промени в начина на живот, като например в избора на храна, могат да увеличат продължителността на живота. Един от продуктите, който британски специалисти препоръчват \"горещо\" с тази цел, са гъбите, пише в. \"Дейли експрес\". \r\nВ книга, озаглавена \"Хранете се по-добре, живейте по-дълго\", медицинският консултант д-р Сара Бруър и диетоложката Джулиет Келоу възхваляват ползите за здравето от скромните гъби. \r\nИсторията дава изобилие от свидетелства за използването им като лек за редица заболявания. Съвременната наука също подкрепя ползите от гъбите за по-добро здраве на сърцето и костите, стимулиране на имунитета, регулиране на кръвното налягане, противодействие на възпалителни процеси и дори като притовораково средство. \r\n \n\t\t\t\t\t\t", "date": "2018.05.28", "title": "Тайната на дълголетието ли? Яжте често..."}
{"url": "http://www.bnews.bg/article/242694-strashna_gledka_dazhdat_potopi_germaniya_snimki_i_video", "text": "\n Мощни бури, придружени със силен вятър, преминаха през Централна и Западна Германия в неделния ден. Силният дъжд, който се изля над провинции Северен Рейн-Вестфалия, Хесен и Рейнланд-Пфалц превърна улиците в реки и наводни десетки домове. В град Бохум две млади жени - на 21 и 23 години, са били ударени от мълния. Пострадалите се намират в болница в изключително тежко състояние. Те са намерени са в безпомощно състояние на тротоара. \r\nВ Гелзенкирхен силният дъжд и градушка превърнаха улиците на града в реки. Съобщава се за много наводнени къщи. Най-пострадали са западната и южната части на града. Там ураганът е свалял керемиди от къщите и е изкоренил много дървета. Аварийните служби са реагирали на повече от 150 сигнала.   \r\nВ Динслакен (Северен Рейн-Вестфалия) мълния е подпалила жилищен дом. За щастие, по време на инцидента в къщата не е имало никого. Сигналът за пожара е подаден от съседи. Огънят е ликвидиран бързо. Пострадала е само горната част на сградата.  \r\nОт силните наводнения е пострадала и провинция Рейнланд-Пфалц. В окръг Биркенфелд няколко села буквално са били под вода. Пострадала е и провинция Скасония, пише БЛИЦ. \r\n\r\n \r\n\r\n   \r\n \n\t\t\t\t\t\t", "date": "2018.05.28", "title": "Страшна гледка: Дъждът потопи Германия! (СНИМКИ И ВИДЕО)"}
{"url": "http://www.bnews.bg/article/242696-bezplatno_li_e_bezplatnoto_preduchilishtno_obrazovanie_maya_manolova_iska_otpadane_na_taksite", "text": "\n Омбудсманът Мая Манолова стартира кампания за отпадане на таксите в детските градини, започва на 1 юни - Ден на детето. Инициативата е обявена по време на полско-българската научна конференция \"Права на детето в исторически и съвременен контекст\", която се състоя в Софийския университет. \r\n\r\n \"Започваме кампания срещу таксите в детските градини. Макар да има законов текст, който да казва, че предучилищното обучение е задължително, особено за 5 и 6-годишните и съответно е безплатно, има множество общински съвети в България, които са въвели такси. Месечните вноски се явяват препятствие пред много български деца да посещават забавачки\", коментира Манолова. \r\n\r\n Тя се позова на статистика, според която децата, които са ходили в детска градина и са обхванати от системата на предучилищното образование, много по-трудно отпадат от училище. \r\n\r\n \"Ако приемем, че отпадането на децата от училище е един от основните проблеми, които стоят пред България, сме длъжни да подкрепим родителите с безплатни форми на предучилищно образование\", обяснява омбудсманът. \r\n\r\n В рамките на дискусията, в която участва и полският й колега Марек Михалак, Манолова изтъкна активностите на институцията в областта за защита на детските права и приоритетите й в тази сфера. \r\n\r\n \"Продължаваме с кампанията за защита на децата сираци. Има български деца, които са само с един родител или изобщо без родители, които не са подкрепени от българската държава, заради проблеми със законодателството, включително не получават стипендии след VIII клас, заради други неразумни текстове в подзаконовата нормативна база. Така че, това е другият проблем, който е на нашето внимание\", посочи Мая Манолова. \r\n\r\n Акцент в работата на омбудсмана са и промените в Закона за висшето образование, така че връзката между ВУЗ-овете и специализираните средни училища у нас да бъде законово регламентирана в интерес и на ВУЗ-овете, и на иновативните техникуми. За пример тя даде Технологичното училище Електронни системи към Техническия университет в София, което е пред закриване, но след намесата на Манолова училището е спасено. \r\n\r\n Общественият защитник коментира, че започва работа по изготвянето на първия доклад за правата на детето, който ще бъде внесен в Народното събрание в края на тази година. \r\n\r\n Манолова обсъжда със своя полски колега Марек Михалак, добри практики в сферата за защита правата на децата,предаде News.bg. \r\n \n\t\t\t\t\t\t", "date": "2018.05.28", "title": "Безплатно ли е безплатното предучилищно образование? Мая Манолова иска отпадане на таксите!"}
{"url": "http://www.bnews.bg/article/242719-vizhte_kakvo_shte_stava_sas_starite_avtomobili_i_podpravenite_kilometrazhi", "text": "\n В сряда се очаква  ЕП ще предложи на Европейската комисия да бъде въведена общоевропейска система за защита срещу злоупотребите с подправянето на показателите за пробега на автомобилите. \r\n\r\n Икономическата печалба от подправянето на километражите може да бъде значителна предвид ниските цени на необходимото оборудване и изкуственото увеличение на стойността на употребяваните автомобили, се посочва в доклада.  Делът на подправените километражи е между пет и 12 на сто при препродаваните употребявани автомобили в една държава от ЕС и между 30 и 50 на сто при продажби през граница. Общите икономически вреди са за 5,6 - 9,6 милиарда евро, пише още в документа. \r\n\r\n Данните в доклада сочат още, че пазарът на употребявани автомобили в ЕС е два до три пъти по-голям от пазара на нови превозни средства, като същевременно е на последно място по потребителско доверие. ЕП дава за пример Холандия и Белгия, въвели национални бази данни за пробега на автомобилите. Двете държави събират данни от показанията на километражите при всяко представяне на автомобила в гараж за поддръжка, ремонт или технически преглед. Това доведе и в двете държави до почти пълно и бързо премахване на измамите, отбелязва ЕП. Подправянето на данните за пробега е забранено в 26 държави от ЕС, но само в 10 страни съществуват възможности за проверка, а едва шест признават промяната в тези данни за престъпление. ЕП очаква ЕК да вземе мерки, включително с налагането на нови защити за новопроизведените автомобили, до лятото на идната година. \r\n  \r\n \n\t\t\t\t\t\t", "date": "2018.05.28", "title": "Вижте какво ще става със старите автомобили и подправените километражи!"}
{"url": "http://www.bnews.bg/article/242687-sinoptichkata_natali_trifonova_spi_s_bogat_turchin", "text": "\n Голямата любов на секси синоптичката е силистренецът Доан Хасан. \r\n\r\n Двамата са заедно от 4-ти клас, но продължават да са двойка и днес въпреки забежките на хубавицата. Водещата на времето по Би Ти Ви дори определя Доан като „голямата ми любов“. \r\n\r\n „Той е много по-добър човек от мен, много по-благ характер“, казва Натали за приятеля си. В началото на запознанството им само Доан има симпатии към русото момиче, но впоследствие тя отвръща на чувствата му. \r\n\r\n През годините двамата са се разделяли няколко пъти, като в тези периоди тя е излизала с доста други мъже. Тя сама е пожелавала край, след като си намери някой нов младеж, в когото се влюбва кратковременно, а след това отново се връщала при Хасан. \r\n\r\n Близки до двойката споделят, че Натали не можела да бъде само с един, но хубаво е, че е пробвала да бъде с други, за да стигне до извода, че по-добър от Доан няма да намери. Той пък бил толкова всеотдаен към Трифонова, че винаги поставял себе си на второ място след нея. \r\n\r\n Момчето е едва на \r\n \n\t\t\t\t\t\t", "date": "2018.05.28", "title": "Синоптичката Натали Трифонова спи с богат турчин "}
{"url": "http://www.bnews.bg/article/242673-uzhileni_meraklii_monika_valerieva_obira_klientite_si", "text": "\n Моника Валериева, за която се говори упорито, че изкарва парите си по лесния начин, е замесена и в още по-скандални схеми. Шокиращ слух от светските среди за който HotArena не може категорично да твърди, че е 100% верен гласи, че Валериева прилагала изключително подла схема към мъжете. \r\nОказва се, че романтичните почивки, с които миската се фука в социалните мрежи, са просто пътуване по работа. Наскоро Мона се похвали с годежен пръстен. Неин клиент обаче хвърля съвсем друга светлина върху произхода на бижуто. И разказа му обикаля хайлайф средите. Ето и какъв е той. \r\nБизнесменът споделил, че една вечер решил да разпусне, докато жена му е на почивка. Взел Моника в дома си, където си изкарали страхотно. Мъжът развързал кесията си и щедро, дори с бакшиш, заплатил компанията на Моника. На другия ден, впечатлен от умения й, се обадил на свой приятел, за да му се похвали и да препоръча професионалните услуги на палавницата. \r\nОт тук започва и драмата на двамата лапни шарани. Вторият мераклия се срещнал с  Моника за няколко часа в хотелска стая. Уговорката била тя да получи авансово парите. След края на срещата им, мъжът влязъл в банята, а когато освежен и щастлив се върнал установил, че красавицата е изчезнала яко дим с всички пари от портфейла му, заедно със скъп часовник. Жененият господин не посмял да се оплаче в полицията, но пък за сметка на това тръгнал да се разправя с приятеля си, който му препоръчал Моника. \r\nОказало се, че и той е жертва на миската, която отмъкнала от дома му пръстен на жена му. Това за малко щяло да разбие семейството на човека, който не намирал отговор на въпросите на жена си, къде й е бижуто.  \r\n  \r\n \n\t\t\t\t\t\t", "date": "2018.05.28", "title": "Ужилени мераклии: Моника Валериева обира клиентите си!"}
{"url": "http://www.bnews.bg/article/242680-parvi_obshtinski_kamping_v_pomorie", "text": "\n Община Поморие започва изграждането на първия общински къмпинг по Черноморието, предназначен за кемпери и каравани, стана ясно от съобщение на местната администрация, пише Капитал. Той ще се намира върху терени в местността Косата между Черно море и Поморийското солено езеро. \r\n\r\n Преди две години община Шабла обособи терени за свободно къмпингуване срещу минимална такса. \r\n\r\n Идеята е къмпингът в Поморие да разполага с 33 места за кемпери и каравани, като на всеки четири ще се полага собствена колонка за захранване с ток. За туристите ще бъде осигурена още вода, а отпадните води ще се събират в обособена зона, която ще бъде включена към централната канализация. \r\n\r\n Проектът предвижда още изграждането на санитарни, медицински и административни помещения, както и беседки, туристическа кухня, два детски къта, барбекю, зона за спорт, става ясно от прессъобщението на общината, пише Дир.бг. \r\n\r\n По решение на общинския съвет в Поморие новият къмпинг ще бъде изграден върху общински терени в местността Косата. \r\n\r\n Районът се намира между морето и Поморийското солено езеро в близост до бившия военен санаториум, където има и бунгала. \r\n\r\n От съобщението на общината става ясно, че вече е готов идейният проект и се извършват необходимите съгласувателни процедури. \r\n\r\n “Целта ни е да дадем алтернатива на традиционното настаняване в хотели и квартири”, е съобщил кметът на общината Иван Алексиев. \r\n\r\n На този етап няма информация колко са планираните инвестиции в новия къмпинг.Община Поморие е втората, която се обръща към къмпинг туристите за последните години. През 2016 г. Шабла обособи три зони за свободно къмпингуване срещу минимална такса, които се намират северно от къмпинга в Дуранкулак, както и южно от Крапец и Тюленово. \r\n\r\n В зоните няма ток и вода, но са осигурени тоалетни и съдове за събиране на отпадъци. \r\n\r\n Преди дни пък туристическият министър Николина Ангелкова даде заявка за нови проверки по Черноморието на къмпингуващи. Пред БТВ тя коментира, че не знае защо “тези, които къмпингуват, смятат, че са извън закона и не трябва да бъдат проверявани”. \r\n\r\n През миналата година проверки периодично се провеждаха по различни плажове, включително и с участието на полицията. \r\n \n\t\t\t\t\t\t", "date": "2018.05.28", "title": "Първи общински къмпинг в Поморие "}
{"url": "http://www.bnews.bg/article/242674-bash_maystor_izmami_yordanka_hristova_s_15_bona_za_remont_na_pokriva_y", "text": "\n Измама като в култовия филм „Баш майстора“ е преживяла естрадната прима Йорданка Христова \r\nПевицата е платила 15 бона за ремонт на покрива на вилата й в Царево. Дали са й гаранция 10 години, но още първата зима е протекъл. Обадила се да отидат и да го оправят, но й отказали рекламацията, като се оправдали, че катерички са разместили керемидите. \r\n„Отвърнах им, че не живея в гората, а на брега на морето. Нито катерички, нито гларуси биха могли да повдигнат и една керемида-всяка една от тях тежи поне 5 кг. Доста нагло9, арогантно и безотговорно поведение. Грешката ми е, че платих предварително цялата сума, въпреки че ми казваха, че не трябва“, коментира певицата. \r\nСлед като фирмата „Нигея строй“ ООД със седалище гр. Поморие, не изпълнила ангажиментите си по договора, Данчето потърсила стария си майстор Георги. Той установил, че керемидите е трябвало да бъдат хванати с гвоздеи за покрива, а това не било направено. \r\n„Купих 800 пирона и го оправихме. Моят частен случай е дребен. Но ако всеки в България си върши работата както трябва, ние ще сме не Швейцария, а повече“, казва Йорданка Христова пред „Телеграф“. \r\n  \r\n \n\t\t\t\t\t\t", "date": "2018.05.28", "title": "Баш майстор измами Йорданка Христова с 15 бона за ремонт на покрива й "}
{"url": "http://www.bnews.bg/article/242681-umishleno_trovyat_darvetata_v_lozenets_tselta_e", "text": "\n Жителите са сигнализирали институции у нас, че дърветата в зелената площ умишлено се убиват. Според тях е възможно това да се прави с цел на мястото да бъде издигната поредната висока сграда, съобщи bTV. \r\n\r\n Местните забелязали, че 100-годишните дървета, които са разположени на територията на паркинг, започват да умират. В хода на проверка станало ясно, че болестта при дърветата е дело на хора - на всяко дърво са направени множество дупки в основата около корените. В дупките имало налята течност, която към момента е неустановена. Жителите на квартала предполагат, че става въпрос за химикал. \r\n\r\n По случая местните сигнализирани Районното управление на МВР. От полицията уведомили Регионалната инспекцията по околната среда и водите в София. Екоинспекторите са направили проверка, като се очаква по-късно днес резултатите да станат ясни и да се разбере каква точно е излятата течност в коренната система на дърветата. \r\n\r\n Междувременно кметът на района категорично застава на страната на хората. По думите му това е умишлено тровене на дърветата. Той също сезирал институциите по случая. \r\n\r\n Въпросният парцел се води за озеленяване, а не за застрояване. Парцелът обаче има собственик. От общината обясняват, че ако собственикът поиска промяна на устройствения план, така че да строи върху земята, той първо трябва да уведоми за това местната управа. След това от общината трябва да организират обществено обсъждане за това дали на мястото да се строи или не. Общината не е предлагала теренът за строителство. \r\n \n\t\t\t\t\t\t", "date": "2018.05.28", "title": "Умишлено тровят дърветата в Лозенец! Целта е… "}
{"url": "http://www.bnews.bg/article/242701-godenikat_na_emiliya_ridae_vav_feysbuk_ako_uspeya_da_prodalzha_zhivota_si_to_shte", "text": "\n След като вчера Емилия си взе емоционално сбогом с доведения си син, който загина в адска катастрофа, преди минути това стори и баща му. Жорж Башур нарича Феди свой приятел и изразява съмнение, че ще може да продължи живота си занапред. За разлика от приятелката си, той не коментира как точно се е случила катастрофата, явно смазан от скръб. \r\n\r\n \"Вчера загубих прекрасното си дете... Загубих скъпия си приятел... Моето щастие. Мъката ми е безгранична, непоносима, безмерна... \r\nЗнам, че само Бог е Този, който знае защо... \r\nБог е съдник, Бог е смирение, Бог е любов. \r\nФедка, ти ще останеш моята най-голяма гордост. Ако успея да продължа живота си, то ще е заради теб и всичко, което споделихме заедно. \r\nБлагодаря за шанса да си мое дете. Благодаря ти за всичко! Обичам те!\". \r\n\r\n От публикацията на почернения баща става ясно, че Феди ще бъде погребан в сряда в частното гробище в квартал \"Бояна\". \r\n\r\n \r\n  \r\n \n\t\t\t\t\t\t", "date": "2018.05.28", "title": "Годеникът на Емилия ридае във Фейсбук: Ако успея да продължа живота си, то ще ... "}
{"url": "http://www.bnews.bg/article/242682-borisov_zapretna_rakavi_i_zapochna_da_narezhda_ne_se_motayte_poveche_napavash_gi_sega_i_snimki", "text": "\n Преди разгара на лятото премиерът Бойко Борисов се развихри и тръгна да обикаля пътищата, които са в ремонт. \r\n\r\n Възловото място, което посети беше пътят между Асеновград и Пловдив, след това магистрала „Тракия“, а също така даде нареждане какво да се случва и край морето. \r\n\r\n От живи излъчвания във Фейсбук, Би Нюз видя, че Борисов беше по бяла риза и вратовръзка, а разликата в облеклото от мача между Реал Мадрид и Ливърпул беше, че е свалил сакото си. \r\n\r\n Размахвайки пръст и нареждайки какво да се случва, Борисов тежко-тежко стъпваше по асфалта, но не беше бос, както пееше Роси Кирилова. \r\n\r\n „Така, и какво правимЕ сега…“, започна Борисов инспекцията на „Тракия“. \r\n\r\n \r\n\r\n Много интересен момент беше, че след този въпрос, отговорникът за строителните дейности каза, че въпросният участък ще бъде пуснат, а АКО ИМА ПАРИ ДЪРЖАВАТА, може да започне ремонт и от в другото платно за движение, а в този момент Борисов като чу за пари и… инстинктивно се пипна по брадата, което по мнение на специалисти означава знак на притеснение. \r\n\r\n \r\n\r\n \r\n\r\n Или сигурно си е помислил – нЕма пари, действайте… \r\n\r\n Борисов клечеше, пипаше маркировката (от новата, да не си помислите друго) с ръка, после с крак пак провери… абе, сериозна работа. \r\n\r\n „Напъваш ги сега, да пуснемЕ в четвъртък участъка и на 15 юни Слънчев бряг – Бургас“, обърна се  Борисов към отговорникът за ремонтните дейности. Борисов продължи, че е дал разпореждания и на АПИ, а накрая завърши и народното „Не се мотайте повече, а отивайте да работите“! \r\n\r\n И така, бъдете спокойно до началото на отпускарския сезон – пътищата ще са в готовност… и няма как да е иначе, нали това му е слабостта на Борисов в управлението. \r\n\r\n \r\n \n\t\t\t\t\t\t", "date": "2018.05.28", "title": "Борисов запретна ръкави и започна да нарежда: Не се мотайте повече, напъваш ги сега и… (СНИМКИ)"}
{"url": "http://www.bnews.bg/article/242697-poredna_losha_prognoza_ot_ban_s_tozi_ikonomicheski_rastezh_nyama_da_doblizhim_evrostandartite", "text": "\n \r\nСлед като БАН прогнозира, че , учените прогнозираха още нещо: България няма да догони ЕС с този икономически растеж. Това заяви ръководителят на Института за икономически изследвания на БАН проф. д-р Александър Тасев по време на представянето на Годишния доклад за икономическото развитие и политики в България. \r\n\r\n По думите му дори при един растеж от 3-4%, който за една развита икономика е добър, за нас е той е недостатъчен, за да се доближим до европейските стандарти. \r\n\r\n Той призова за обществена дискусия за управлението на икономиката с цел „да можем да излезем от това незавидно последно място, което имаме в своето социално-икономическо развитие в ЕС“. \r\n\r\n Според проф. д-р Гарабед Минасян плоският данък вече не върши работата, за която е бил въведен и си заслужава да се мисли дали не трябва да се въведе прогресивен. Дебат трябва да има и за диференцираната ставка на ДДС, каквато е въведена вече в Румъния, и дава положителен ефект. \r\n \n\t\t\t\t\t\t", "date": "2018.05.28", "title": "Поредна лоша прогноза от БАН: С този икономически растеж няма да доближим евростандартите!"}
{"url": "http://www.bnews.bg/article/242668-yarost_mazh_prebi_politsay_sled", "text": "\n Мъж е нанесъл средна телесна повреда на полицай в Дупница след пътно произшествие, съобщи БТА, цитирайки полицията. \r\n\r\n 40-годишният мъж влязъл в конфликт с пътни полицаи, след като му се сторило, че бавно обслужват произшествието, уточниха от полицията. \r\n\r\n Нападателят е задържан за 24 часа в районното в Дупница. Започнато е досъдебно производство. \r\n \n\t\t\t\t\t\t", "date": "2018.05.28", "title": "Ярост: Мъж преби полицай след…"}
{"url": "http://www.bnews.bg/article/242717-neveroyatno_no_fakt_politsiyata_otkri_otkradnatite_mashini_za_kriptovaluta_ot_gotse_delchev", "text": "\n Полицията откри машините за криптовалута, откраднати от офис в Гоце Делчев. Крадците ги скрили високо в местността Мусомишки ливади, съобщава Нова ТВ. \r\n\r\n По-рано стана ясно, че са били откраднати над 40 машини за добив на криптовалута от офис за сървърни дейности в Гоце Делчев. \r\n\r\n Ударът е направен през почивните дни. Сигналът бил подаден от собствениците, а охранителни камери заснели обирджиите. \r\n\r\n Това е поредната кражба на машини за добив на биткойни в региона. През март бяха откраднати пет машини за производство на криптовалута от къща в Гоце Делчев. А месец по-рано крадци атакуваха фирмен офис в Благоевград, откъдето задигнаха машини за копаене на биткойни на стойност около 200 000 лева. \r\n\r\n В началото на този месец пък бяха откраднати четири машини за добив на биткойни в Гоце Делчев. Нито една от кражбите досега не бе разкрита. \r\n \n\t\t\t\t\t\t", "date": "2018.05.28", "title": "Невероятно, но факт! Полицията откри откраднатите машини за криптовалута от Гоце Делчев!"}
{"url": "http://www.bnews.bg/article/242670-kakvo_stava_avtobus_na_gradskiya_transport_katastrofira_kray_plovdiv_ima_zaginal", "text": "\n Автобус на градския транспорт катастрофира между Бенковски и Съединение край Пловдив, предаде агенция „Фокус”. 57-годишният шофьор е загинал. \r\n\r\n По първоначални данни автбус по линия 93 е навлязъл в насрещната лента и се е блъснал в мантинелата. Няма пострадали пътници. \r\n\r\n Извършва се оглед на мястото на инцидента. \r\n \n\t\t\t\t\t\t", "date": "2018.05.28", "title": "Какво става!? Автобус на градския транспорт катастрофира край Пловдив, има загинал…  "}
{"url": "http://www.bnews.bg/article/242683-novi_iziskvaniya_za_skapostruvashtoto_lechenie_shte_nastapi_haos", "text": "\n Новите изисквания за издаване на протоколи на пациенти за скъпоструващо лечение ще доведат до хаос. Около тази теза се обединиха в националния пресклуб на БТА представители на пациентски организации, подкрепени от дерматолози и офталмолози. Изискванията са в сила от 15 май. \r\nСпоред новостите от досегашните четири комисии, които са разрешавали преминаване към биологична терапия, ще остане само една и тя ще бъде в столицата, обясни проф. Евгения Христакиева, началник на Клиника по дерматология и венерология в УМБАЛ \"Проф. Ст. Киркович\" - Стара Загора. По думите й тежко болни пациенти няма да могат да пътуват, което ще доведе до забавяне или спиране на терапията и последващо инвалидизиране. По думите й само една работеща комисия няма да успява навреме да разгледа документите на болните, което също ще забавя терапията. \r\n  \r\nОт биологична терапия се нуждаят пациенти, чието заболяване не се повлиява от останалите медикаменти, като към момента те са над 7 хиляди болни, посочи Иван Димитров, председател на федерация \"Български пациентски форум\". От подобно лечение се повлияват пациенти с болестта на Крон, тежък псориазис, псориатичен артрит, ревматологични заболявания, болест на Бехтерев и др. \r\n  \r\n\"Облекчението\", което според НЗОК ще постигнат новите изисквания, е сериозно лицемерие, каза д-р Здравка Демерджиева, завеждащ Клиника по дерматология в болница \"Токуда\". \r\n \n\t\t\t\t\t\t", "date": "2018.05.28", "title": "НОВИ изисквания за скъпоструващото лечение! Ще настъпи хаос… "}
{"url": "http://www.bnews.bg/article/242663-organite_na_dovedeniya_sin_na_emiliya_bili_negodni_za_donorstvo", "text": "\n Подробности около смъртта на Феди Башур – доведения син на фолкпевицата Емилия, разказа пред „Телеграф” говорителят на болница „Света Анна” в София Антон Луков. \r\n\r\n „Беше в изключително тежко състояние. Поддържахме го между живота и смъртта с лекарства, но нямаше шанс да оцелее. На практика бе в мозъчна смърт. Изключихме от апаратите в 15.45 ч. (в неделя)”, обясни той. Заради медикаментите, които са вливани в организма на 19-годишния младеж, всички му органи са изключително увредени и няма как да се използват за донорство. По случая с катастрофата от 24 май е образувано досъдебно производство за причиняване на средна телесна повреда на повече от едно лице в районната прокуратура на Ихтиман. След кончината на младия мъж разследването ще бъде прехвърлено на окръжната прокуратура, която ще трябва да изясни дали има страничен фактор, който да е повлиял на шофирането на Башур-младши, за да се сигне до обръщането на джипа, в който той пътувал заедно с баща си Жорж и с Емилия. Няма данни да е бил засичан от друг автомобил. \r\n  \r\n \n\t\t\t\t\t\t", "date": "2018.05.28", "title": "Органите на доведения син на Емилия били негодни за донорство"}
{"url": "http://www.bnews.bg/article/242671-kade_se_skriha_patreotite_i_zashto_ne_zashtitavat_nevinnite_balgari_ot_lapite_na_gartsiya", "text": "\n През последните седмици ясно и категорично се видя, че държавата не желае, а вероятно не е в състояние да защитава своите граждани. Ярък пример в тази посока са десетките осъдени български граждани без никаква вина от гръцки съд! Поводът продадени през годините МПС още се водели на тяхно име! Неадекватните действия на държавата проличаха от изказванията на външно министерство и подетия рефрен от МВР- всички да проверят дали продадените от тях някога автомобили са пререгистрирани от новите собственици. По-голяма тъпотия едва ли могат сътворят управниците ни! \r\n\r\n Изпокриха се и патриотарите, които вместо да вдигнат шум до небето ( поне това го умеят) просто онемяха! Добре, че ни остана сал една Мая Манолова, че да им припомни на всички тези управници и псевдопатриоти, че държавата защитава българските граждани, където и да се намират те! \r\n\r\n Права е Мая! За съжаление, българската ни държава отдавна е собственост на мафията и нейните слуги, а народът е оставен да се спасява сам. Провокациите на Гърция срещу България нямат край! То не бяха блокади на границата ни и опити за съсипване на туризма и транспортният ни бизнес? Слава богу народът проумя, че ако не се защити сам няма кой да му помогне... и народът се защити сам ! Днес народът ще трябва да се защитава сам и от гръцката съдебна система и от простотията на собствените си управници, и от безхаберните патриотари! \r\n\r\n Само преди няколко дни ви уведомихме за милиардите, които плащаме на армията чиновници, същите тези чиновници, които е редно да са си свършили работата и да са предприели съответните действия по регистрация и дерегистрация на МПС. Отново Би Нюз бе медията, която преди време предупреди за сериозни проблеми по този въпрос! Именно Би Нюз предупреди, че хиляди граждани ще цъфнат като длъжници за неплатен данък на превозно средство и проблемът се случи. Българските граждани не само, че могат да бъдат осъдени невинни от гръцката съдебна система, но те могат да бъдат произведени в длъжници за хиляди левове от българската система. За тези проблеми многократно предупреждаваше в 43-то Народно събрание журналистът Димитър Байрактаров. Именно той бе човекът, който направи мащабно журналистическо разследване и доказа, че двеста хиляди български граждани са обявени в длъжници за неплатен данък превозно средство без да са такива. \r\n\r\n Проблемът се крие в една наредба и липсата и до днес на електронна връзка между общините и КАТ. Те пък са длъжни служебно да придвижват тази информация и да следят за своевременната регистрация или дерегистрация на МПС. Както обаче се знае истината винаги преминава през три етапа: първи е етапът на осмиването; втори е етапът на отхвърлянето и трети е етапът на приемането на очевидната истина. Всички дръзнали да покажат и изрекат истината преминаха през осмиването и отричането от управниците, сега същите тези управници доказаха, че от тях нищо не става! И докато премиерът ни се прави на дипломат стотици български семейства могат да бъдат почернени, заради факта, че техни членове ще бъдат тикнати невинни в гръцки затвори! Гърция отново ще ни демонстрира византийските си номера, а ние ще питаме: Къде се скриха патрЕотите и защо не защитават невинните българи от лапите на Гърция? \r\n \n\t\t\t\t\t\t", "date": "2018.05.28", "title": "Къде се скриха патрЕотите и защо не защитават невинните българи от лапите на Гърция?"}
{"url": "http://www.bnews.bg/article/242659-liyana_se_razdeli_s_gadzheto_si_zaradi_mahmud_yozdan", "text": "\n Освен че няма да има сватба за попфолк певицата Лияна, тя бе и разделена с последната си любов Цецо, научи \"България Днес\". Певицата мислеше да се вземе с новата си изгора, но бившият й любовник Махмуд Йоздан категорично й забрани да го прави, като запаши, че в противен случай ще отвлече дъщерята на Лияна. \r\n\r\n \"Обясних на Цецо какво е положението с Махмуд и той разбра притесненията ми. Договорихме се да не се женим, но да продължим да сме заедно. За жалост всичко това явно много ни повлия и в крайна сметка се разделихме\", съжалително обясни Лияна. Само преди дни певицата разтръби навсякъде, че е щастлива с Цецо, заможен и симпатичен младеж, с когото имаше сериозна връзка. Това беше преди бившето й гадже Махмуд Йоздан, от когото е дъщеря им, да забрани на певицата да става законна съпруга на Цецо. \r\n\r\n \"Тази забрана е от години. Махмуд дава свободата на Лияна да бъде с мъже, но религията му не позволява тя официално да се омъжва за друг мъж. Той дори я заплаши, че ще й вземе на отглеждане детето, ако се омъжи\", обясни ни приятелка до певицата. \r\n\r\n Все пак от цялата драма ще има и печеливши. Това са феновете на певицата, защото се очаква Лияна да се върне на сцената, което доскоро бе тема табу. \r\n\r\n \"На партньорите ми не им харесваше, че пея вечер, но сега ще видим. Още не съм решила какво ще правя\", обяснява Лияна и продължава напред сама, но поне спокойна за бъдещето си. \r\n\r\n   \r\n\r\n   \r\n  \r\n \n\t\t\t\t\t\t", "date": "2018.05.28", "title": "Лияна се раздели с гаджето си заради Махмуд Йоздан"}
{"url": "http://www.bnews.bg/article/242669-vrataryat_na_livarpul_ne_spi_sled_koshmarniya_final_sreshtu_real_madrid", "text": "\n Вратарят на \"Ливърпул\" Лорис Кариус се извини на феновете на тима с послание в социалните мрежи. \r\n\r\n Германският страж допусна две фатални грешки във финала на Шампионска лига срещу \"Реал\" (Мадрид) при загубата с 1:3 в Киев. \r\n\r\n Статистиката му сочи, че двете му грешки, които доведоха директно до гол, са голяма рядкост. В предишните общо 32 свои мача, той е допуснал две такива издънки. \r\n\r\n Вратарят написа, че още не може да спи и че без неговите грешки мърсисайдци са можели да победят. \r\n\r\n Ето какво написа Кариус: \r\n\r\n \"Още не мога да спя.. сцените се въртят в главата ми отново и отново. Безкрайно съжалявам и се извинявам на съотборниците си, на вас феновете и целия щаб. Знам, че се издъних с двете си грешки и ви предадох. Както казах, иска ми се да върна времето назад, но не е възможно. Фактът, че можехме да победим, прави ситуацията още по-лоша. Благодаря на невероятните фенове, които ме подкрепиха дори след мача. Не го приемам за даденост, а това ми показа колко голямо семейство сме. Благодаря, ще се върнем по-силни\". \r\n \n\t\t\t\t\t\t", "date": "2018.05.28", "title": "Вратарят на Ливърпул не спи след кошмарния финал срещу Реал Мадрид"}
{"url": "http://www.bnews.bg/article/242672-opasno_ne_davayte_sok_na_detsata_po_vreme_na_zakuska_zashtoto", "text": "\n Австрийски учени установиха, че децата са изложени на 50 процента по-висок риск от напълняване, ако със закуската си консумират и плодови сокови, пише в. \"Метро\". \r\nСпециалистите от Медицинския университет във Виена са анкетирали 652 тринайсетгодишни деца за хранителните им навици на закуска. Оказало се, че тези от тях, които пият плодови сокове, имат 50 процента по-висок шанс да развият наднормено тегло. \r\nВ същото време децата, които пиели вода на закуска, били изложени на 40 процента по-малък риск от надебеляване. \r\nАнкетираните, които не закусвали, също попадали в рисковата група от затлъстяване. Учените съветват, ако родителите желаят децата им да не дебелеят, да разреждат с вода портокаловия им сок за закуска. \r\n \n\t\t\t\t\t\t", "date": "2018.05.28", "title": "Опасно: Не давайте сок на децата по време на закуска, защото… "}
{"url": "http://www.bnews.bg/article/242677-karvavo_mele_v_tsentara_na_sofiya_afganistantsi_poludyaha_i_video", "text": "\n \"Двама афганистанци се трепят на Пиротска \r\nМоя приятел звъни на полицията и вече 40мин няма патрулка.... и както се оказва няма да дойде... \r\nНезнам какво повече да кажа...\" \r\n\r\n \r\n\r\n \r\n\r\n   \r\n \n\t\t\t\t\t\t", "date": "2018.05.28", "title": "Кърваво меле в центъра на София! Афганистанци полудяха и… (ВИДЕО)"}
{"url": "http://www.bnews.bg/article/242675-izklyuchitelno_vazhna_informatsiya_za_patuvashtite_do_gartsiya", "text": "\n Гръцките синдикати обявиха пълна обща стачка за сряда, 30-и май. Блокират напълно транспорта, затварят държавни учреждения и частни компании. \r\n\r\n Икономическата политика на правителството отново събуди недоволството на гърците. Синдикатите обявиха искания за промени в данъчната система, спазване на правата на работещите, отмяна на всички наредби, които водят до орязване на пенсии и заплати, както и до масова безработица. \r\n\r\n Двата най-мощни синдиката в Гърция, на държавните служители и на работещите в частния сектор, обединяват усилия за обща национална стачка на 30-и май, сряда. \r\n\r\n В деня на протестите остават затворени всички гръцки пристанища. Няма да се движи нито един влак. Само за няколко часа ще работи градският транспорт. Затворени ще останат всички държавни учреждения. Работещите в частните компании също се присъединяват към протестите. \r\n\r\n Транспортните компании предупреждават пътниците да променят резервациите си, ако те са за сряда. \r\n \n\t\t\t\t\t\t", "date": "2018.05.28", "title": "Изключително ВАЖНА информация за пътуващите до Гърция!  "}
{"url": "http://www.bnews.bg/article/242655-v_gotse_delchev_banditi_zadignaha_mashini_za_kriptovaluta_za_krupnata_suma_ot", "text": "\n Маскирани откраднаха 46 машини за криптовалута в Гоце Делчев, съобщи bTV. Стойността им е около 20 хил. евро. \r\n\r\n На местопрестъплението е имало видеонаблюдение, като на кадрите се виждат двамата маскирани мъже, извършили кражбата. \r\n\r\n Криминалистите на място са открили изоставен бус, като с него най-вероятно е извършена кражбата. \r\n\r\n Това е поредният инцидент с кражба на машини за копаене на биткойни. През февруари крупен обир стана и в Благоевград. \r\n \n\t\t\t\t\t\t", "date": "2018.05.28", "title": "В Гоце Делчев: Бандити задигнаха машини за криптовалута за крупната сума от… "}
{"url": "http://www.bnews.bg/article/242656-izvanredno_polozhenie_v_merilend_potopat_unishtozhi", "text": "\n Губернаторът на американския щат Мериленд Лари Хоган обяви извънредно положение в град Еликот, който беше засегнат от наводнения, съобщи \"Асошиейтед прес\". \r\n\r\n Засега властите нямат данни за ранени или загинали хора. Съобщава се за множество спасителни акции. \r\n\r\n Залети бяха автомобили, а нивото на водата достигна над първия етаж на някои сгради. \r\n\r\n Наводненията бяха причинени от поройни дъждове в Мериленд. Съобщено беше и за залети пътища в окръг Балтимор. \r\n\r\n Еликот беше сполетян от подобно бедствие преди две години. Според някои жители сегашното наводнение е по-тежко от това през юли 2016 г., което взе две жертви и причини материални щети. \r\n\r\n И в Куба евакуираха 5000 души заради проливни дъждове, предизвикани от урагана \"Алберто\". През уикенда на острова са паднали 54% от месечната норма на валежи, съобщиха от метеорологичната служба на Куба. Прогнозите са валежите да продължат и днес. \r\n \n\t\t\t\t\t\t", "date": "2018.05.28", "title": "Извънредно положение в Мериленд! Потопът унищожи… "}
{"url": "http://www.bnews.bg/article/242658-ivayla_bakalova_krie_che_e_sgodena_ot_sueverie", "text": "\n Мис България Ивайла Бакалова крие, че е сгодена. 36-годишната красавица, която грабна короната през 2001 година, има скъп годежен пръстен, но не смее да го покаже.Миската го крие и го сваля от ръката си, винаги когато дойде в родината, пише \"България днес\". \r\n\r\n Една от причините е, че Ивайла все пак е доста суеверна, а и е препатила от хорска завист и злоба. Затова и не желае никакви интриги да развалят щастието й. Що се отнася до човека до нея, за него се знае само, че е мастит бизнесмен, отличен ресторантьор и много богат. Бакалова обаче твърдо отказва да разкрие подробности около новата си любов. \r\n \n\t\t\t\t\t\t", "date": "2018.05.28", "title": " Ивайла Бакалова крие, че е сгодена от суеверие"}
{"url": "http://www.bnews.bg/article/242650-tragediya_trima_balgari_zaginaha_v_ispaniya_pregazi_gi", "text": "\n Трима българи загинаха, след като товарен влак удари автомобила им на железопътен прелез в Испания, предаде Нова телевизия. \r\n\r\n Те са работили временно в страната, според информация на испанската медия Еl Pais. \r\n\r\n Съобщава се, че колата е преминавала през прелез без бариера. Имало е светофар, който по думите на кмета на град Фонтанар, където е станал инцидентът, е работел. \r\n\r\n В този град има много сезонни работници, които се занимават със събиране на аспержи. Инцидентът е станал край полето и затова се предполага, че българите са отивали на работа преди тежкия инцидент. \r\n\r\n Автомобилът им е бил със софийска регистрация. Местните власти поднасят съболезнования на близките на загиналите българи. \r\n \n\t\t\t\t\t\t", "date": "2018.05.28", "title": "Трагедия: Трима българи загинаха в Испания, прегази ги… "}
{"url": "http://www.bnews.bg/article/242679-tereza_marinova_pokaza_novoto_si_gadzhe_snimka", "text": "\n Олимпийската шампионка в тройния скок от Сидни 2000 Тереза Маринова има връзка с бившия футболист Петър Колев. Настоящият помощник-треньор в Лудогорец и родената в Плевен именита спортистка не крият връзката си. \r\n\r\n От няколко дни влюбената двойка отмаря по плажовете в Гърция, стана ясно от последните им публикации в социалната мрежа. Тереза и Петър Колев избраха да почиват в тузарския курорт Санторини, пише Блиц. 43-годишният треньор се радва на заслужена ваканция след завоюваната от Лудогорец шампионска титла, седма поред. \r\n\r\n Колев беше асистент на старшията Димитър Димитров - Херо, с когото постигнаха чудеса и в бургаския Черноморец. Част от успешния тандем е и Георги Чиликов. Тереза Маринова и Петър Колев за първи път афишират публично връзката си. Шампионката в тройния скок има две деца от бизнесмена Трендафил Колев, с когото се раздели преди време. Снимката вижте  \r\n  \r\n \n\t\t\t\t\t\t", "date": "2018.05.28", "title": "Тереза Маринова показа новото си гадже (СНИМКА)"}
{"url": "http://www.bnews.bg/article/242685-nyama_mardane_sofiya_e_zaplashena_ot_evropeyski_sanktsii_za_mrasniya_vazduh_fandakova_chuva_li", "text": "\n София е заплашена от европейски санкции, ако не се предприемат мерки срещу замърсяването на въздуха, заяви проф. Иван Недков от Института по електроника към БАН. Според него, най-сериозно е замърсен въздухът в района на бул.\"Цариградско шосе\", около \"Орлов мост\" и Софийския университет. Изводите бяха направени по време на 17-ата национална среща в областта на здравеопазването, която се проведе през уикенда в \"Албена\". \r\n\r\n \"София е един многомилионен град и той носи всички нормални замърсявания, които са характерни за такива големи градове. Ние работим по един проект, който е финансиран от Фонд \"Научни изследвания\" за изучаване на фините прахови частици и разпределението им в град София. Разполагаме с една от най-съвременните апаратури за такива изследвания. Това са така наречените „лидари“, всъщност оптически радар. 2016 година Столична община реши да се възползва от нашите възможности и направихме едно пилотно изследване за замърсяване на атмосферата в района на квартал \"Младост\". Течеше ремонт на \"Цариградско шосе\" и ремонт на улици. Видя се, че във времето, в което работят, облаците от прах над квартал \"Младост\" се увеличават. Единият от големите източници е трафикът, но при него частиците са в ниските слоеве на атмосферата и ако се мият редовно улиците, такова замърсяване би могло да бъде силно ограничено. Проблемите идват от фините частици. Те могат да се появят от горенето на твърди горива – на въглища, на дърва, да не говорим за горенето на гуми във \"Филиповци\". Това са вече опасни замърсявания“. \r\n\r\n Самото разположение на София е такова, че тя е дъното на една чаша, оградена е от планини и това предполага, че там би могло да става натрупване на замърсявания, но това е свързано и с движението на въздуха, каза още той. \r\n\r\n „Това, което ние изследваме в момента много внимателно, е \"Цариградско шосе\". Възможностите на нашата апаратура са 25 километра. Има шест локални станции на Изпълнителната агенция за околна среда към Министерството на околната среда и водите и информацията, която те подават, е точна и ясна, но те са локални. Другата група, която се занимава с такива изследвания, това са гражданските движения. Те купуват едни приборчета, но те са с много ограничени възможности. Данните подлежат на големи съмнения. Третият играч – това е Институтът за хидрометеорология на БАН. Те не улавят частиците. Нашият проект дава такива възможности. Тук са и противоречията ни с големите структури. Ние можем да кажем къде са източниците на замърсяване и това е най-сигурният път за вземане на управленчески решения. В момента имаме данни от зимно-пролетния период. Бул.\"Цариградско шосе\" има много сериозни замърсявания в старото колело към летището. При \"Орлов мост\" и СУ също има натрупване на замърсявания. Опасно е в края на зимния период, към 15.30-16.00 ч., когато интензивността на движението е много голяма“. \r\n\r\n От 2018 година София-град е под много сериозно наблюдение на европейски органи за замърсяването на въздуха. Има замърсявания, които са над нормите – фините прахови частици под 2 и половина микрона до 10 микрона. Невинаги обаче причините за това надвишаване на нормите са локалните замърсявания. Има фини прахови частици, които идват от други дестинации. \r\n\r\n „Те са най-опасни, например прах от пустинята Сахара. Основното натрупване беше в Иран, но един много сериозен шлейф минава и над България. Общината на първо време трябва да чисти улиците, трябва да се следи и качеството на колите, но най-важно е съзнанието на хората“, предаде БНР. \r\n \n\t\t\t\t\t\t", "date": "2018.05.28", "title": "Няма мърдане: София е заплашена от европейски санкции за мръсния въздух. Фандъкова чува ли?"}
{"url": "http://www.bnews.bg/article/242664-zemetresenie_razlyulya_kitay_trusat_e", "text": "\n Умерено земетресение е регистрирано тази сутрин в Североизточен Китай, но не се съобщава за пострадали или за щети, предаде Асошейтед прес. \r\n\r\n Земетресението с магнитуд 5,7 е станало близо до град Сънюан в провинция Цзилин, на дълбочина 13 км. Според американския геофизичен институт трусът е с магнитуд 5,1 и огнище на дълбочина 10 км. \r\n\r\n Земетресението станало малко преди 2 часа през нощта. \r\n\r\n Агенция Синхуа предаде, че електроподаването не е засегнато, но има известни проблеми с мобилните комуникации. \r\n\r\n   \r\n \n\t\t\t\t\t\t", "date": "2018.05.28", "title": "Земетресение разлюля Китай, трусът е… "}
{"url": "http://www.bnews.bg/article/242666-salzi_emiliya_razchuvstva_s_dumi_sled_smartta_na_fedi_bashur", "text": "\n \"Отиде си едно прекрасно, възпитано, добро и с огромно сърце дете, което беше оценено и обичано от родителите си, от цялото си семейство,от приятелите си, от учителите си, от любовта на живота си - Деспина\" - това написа в официалната си фейсбук страницата певицата Емилия след загубата на Феди Башур, който загина в тежка катастрофа. \r\n\r\n Феди е синът на годеника на Емилия - Жорж Башур. Тримата бяха участници в транспортно произшествие на 24 май на магистрала \"Тракия\".  \r\n\r\n Певицата Емилия и Башур-баща са в столичната болница \"Св. Анна\" и се възстановяват след инцидента. \r\n\r\n \"Отиде си едно прекрасно дете, което беше прието в най-престижния университет Boston University и имаше мечти за бъдещето си, но Господ реши друго... Няма отговор на въпроса: ЗАЩО?????????? Може би никога няма да намерим отговора на този въпрос\", пише Емилия в първия си публичен коментар за случилото се. \r\n\r\n \"В Библията пише: ”Не пречете на децата да дойдат при мен, защото е тяхно Царството небесно!!!” Казват,че ако Господ те обича, те прибира млад при него от този греховен свят!!! Времето не лекува, но показва пътя, по който трябва да продължим...Трудно е да си СИЛЕН в такъв момент, трудно е да продължиш в такъв момент... вижте продължението... \r\n\r\n \r\n\r\n   \r\n \n\t\t\t\t\t\t", "date": "2018.05.28", "title": "СЪЛЗИ: Емилия разчувства с думи след смъртта на Феди Башур"}
{"url": "http://www.bnews.bg/article/242657-dnes_otbelyazvame_sveti_duh_vizhte_kakvo_tryabva_da_napravite_v_doma_si", "text": "\n Православната църква отбелязва днес Свети Дух. Празникът се чества в понеделник след Петдесетница, когато на петдесетия ден от Господното възкресение Дух Свети слязъл над апостолите във вид на огнени езици и ги обдарил с благодатните дарове. \r\n\r\n Днес църквата прославя Светата Животворна Троица - Бог-Отец, Бог-Син, Бог-Дух Свети, които имат равно достойнство. Светият Дух не е създаден от Отца, не е сътворен, не е роден, но произлиза от Него. Тази Божествена тайна Православната църква не се решава да подложи на разсъждение, защото смята, че Господ открива на човека само толкова, колкото му е необходимо за неговото спасение и много тайни остават за нас зад непроницаема завеса. \r\n\r\n Според Евангелието на Матей Светият Дух обогатява човека с духовни дарове и плодове духовни, украсява човека и с многообразни добродетели, прави го дърво добро, плодоносно, създаващо добри плодове. Плодовете на Духа, по думите на апостол Павел, са: любов, радост, мир, дълготърпение, благост, милост, милосърдие, вярност, кротост, себеобуздание. \r\n\r\n В представите на християнската вяра Свети Дух дава живот на тварите и освещава човешките души и тела. Той се изобразява като гълъб в църковните стенописи и книги. \r\n\r\n А в народните поверия се казва, че от този ден започва т. нар Русалска седмица, когато нечистите и зли сили излизат сред хората. Затова се провеждат различни обреди с цел да бъдат омилостивени и прогонени. Според поверие от Северна България русалийките са душите на млади удавници, които прелитали отвъд Дунав във вид на бели и жълти пеперуди. \r\n\r\n През тази седмица домовете трябва да бъдат украсени с цветя, пелин и орехова шума, за да се осигури плодородие, здраве и семейно благополучие през лятото, а злото да стои надалеч и да се предпазят хората от болести през лятото. Вярва се, че който се разболее, трудно ще оздравее. Жените днес не трябва да перат или предат. Забранено е и спането на открито, за да са задави хората през летните месеци. \r\n\r\n За повечето българи Свети Дух е поредният църковен празник и малцина си спомнят, че преди повече от половин век той е имал същото значение като Деня на славянската писменост и култура 24 май и Деня на народните будители 1 ноември. \r\n\r\n В периода от 1912 до 1918 г. България участва в три войни, които имат за цел обединението на страната. Две от тях Втората Балканска (1913) и Първата Световна (1914-1918) завършват с национални катастрофи. Идеалът за обединение е изгубен. По-голямата част от Македония, нейният Вардарски и Егейски дял, населени с компактно българско население, попадат съответно под сръбско и гръцко владичество. Затворени са българските училища и църкви. Стотици хиляди българи са прогонени и стават бежанци в старите предели на България. \r\n\r\n В отговор ВМРО се вдига на въоръжена борба с окупаторите. В тази напрегната обстановка българите започват да честват Свети Дух като Ден на Македония и падналите български герои. Между двете световни войни Свети дух се отбелязва с многохилядни шествия, в които участват както елитът на македонските българи, така и бежанците, прокудени от своите родни домове. \r\n \n\t\t\t\t\t\t", "date": "2018.05.28", "title": "Днес отбелязваме Свети Дух! Вижте какво трябва да направите в дома си! "}
{"url": "http://www.bnews.bg/article/242665-grisho_nauchil_sluchayno_za_noviya_si_sapernik_na_rolan_garos", "text": "\n Най-добрият ни тенисист Григор Димитров се класира за втория кръг на \"Ролан Гарос\" след победа над Мохамед Сафуат. Египтянинът замени в последния момент сърбина Виктор Троицки, който се оттегли заради контузия. \r\n\r\n След двубоя Гришо разкри, че съвсем случайно Троицки му съобщил за неочакваната смяна. Българинът срещнал из коридорите сръбския си колега, който му пожелал успех. Димитров не разбрал какво има предвид Троицки, който му обяснил ситуацията. \r\n\r\n \"Не е лесно, когато се случат такива неща, трябва да си готов. Имах нужда от десетина минути да се отърся от това, което мислех да играя и правя, и да видя видеа как играе Сафуат. Защото той вече изигра два мача, което му дава известно предимство\", разказа след мача първата ни ракета. \r\n\r\n \"След това просто трябваше да изляза и да дам най-доброто от себе си. Мисля, че бе добър старт\", коментира българинът. \r\n\r\n Във втория кръг Димитров ще се изправи срещу американеца Джаред Доналдсън. \r\n\r\n Начинът, по който Сафуат научил, че ще дебютира в основната схема на турнир от Големия шлем, също е доста любопитен. \r\n\r\n 182-ият в света загуби в трети кръг на квалификациите от Гуидо Андреоци и по жребий бе седми в списъка на \"щастливите губещи\". Или с други думи шестима тенисисти от основната схема трябваше да се откажат, за да се стигне изобщо до неговото включване. В събота вечер Александър Долгополов се оказа шестият такъв и така египтянинът стана следващ по ред в списъка на чакащите. \r\n\r\n В неделя около 10 сутринта местно време Сафуат си тренира на един от външните кортове, след което отива да се запише, че е на разположение при отказване на друг тенисист. Само няколко минути по-късно тур мениджърът му казва, че Виктор Троицки се е оттеглил заради проблем в гърба и че след по-малко от час ще излезе на централния корт \"Филип Шатрие\" срещу поставения под №4 Димитров. \r\n \n\t\t\t\t\t\t", "date": "2018.05.28", "title": "Гришо научил случайно за новия си съперник на \"Ролан Гарос\" "}
{"url": "http://www.bnews.bg/article/242653-poreden_shok_avtobus_s_uchenitsi_se_obarna_na_patya_ima_postradali_a_gledkata_e_strashna_snimki", "text": "\n Училищен автобус, който е пътувал от село Лиляче към Враца, е катастрофирал на обходния път към града, предаде bTV. \r\n\r\n Съобщава се за осем пострадали, като състоянието им не е ясно към момента. Най-тежко е пострадало момиче, което има рана на главата. \r\n\r\n По първоначални данни автобусът не е спрял на знак „Стоп”, което е довело до инцидента. \r\n\r\n Той е бил ударен странично от друг автомобил, в следствие на което автобусът се обръща върху леката кола. При обръщането вратите на превозното средство са останали блокирани и пътниците се е наложило да излизат през прозорците. \r\n\r\n По информация на очевидци на пътя е било нещо страшно, а децата са силно изплашени. \r\n\r\n \r\n\r\n \r\n\r\n \r\n \n\t\t\t\t\t\t", "date": "2018.05.28", "title": "Пореден ШОК: Автобус с ученици се обърна на пътя! Има пострадали, а гледката е страшна (СНИМКИ)"}
{"url": "http://www.bnews.bg/article/242652-poveche_slanchevi_chasove_po_visoki_temperaturi_no_sledobed", "text": "\n Днес ще е предимно слънчево. Следобед в Западна България ще се развива купеста и купесто-дъждовна облачност, ще превали, възможно е и да прегърми. Ще духа слаб до умерен североизточен вятър. Максималните температури ще са между 25 и 30 градуса, в София – около 26 градуса. \r\n\r\n По Черноморието ще бъде предимно слънчево. Максималните температури ще са около 22-26 градуса. Температурата на морската вода е около 20-22 градуса. \r\n\r\n Над планините ще преобладава слънчево време. Следобед в масивите от западната половина на страната ще се развива купеста и купесто-дъждовна облачност и на места ще превали и прегърми. Ще духа до умерен североизточен вятър. Максималната температура на височина 1200 метра ще е около 18 градуса, на 2000 метра – около 11 градуса. \r\n\r\n Утре ще преобладава слънчево време. Временни увеличения на облачността ще има над Южна България, но само на отделни места ще превали и прегърми.  Максималните температури ще са между 26 и 31 градуса. В сряда, четвъртък и петък ще бъде предимно слънчево, вероятността за валежи е малка. Температурите ще се повишат с още градус-два. В събота над Западна и Централна България ще се развива купесто-дъждовна облачност и отново на много места ще има краткотрайни превалявания и гръмотевични бури. \r\n \n\t\t\t\t\t\t", "date": "2018.05.28", "title": "Повече слънчеви часове, по-високи температури, но следобед… "}
{"url": "http://www.bnews.bg/article/242661-pleymeytkata_magi_bader_gubi_glasa_si_sled_zhestok_poboy", "text": "\n Който си мисли, че на хубавите и известни жени животът е бил лек и са стигнали до върха по лесния начин, жестоко се лъже. Маги Бадер отнесе доста подигравки заради лекото заекване в говора си. Оказа се, че красавицата е преживяла нещо кошмарно в детството си, а лекият дефект в говора е спомен от случилото се. Едва 14-годишна е била пребита брутално и за няколко месеца спира да говори. \r\n„Аз от дете имам говорен дефект, но след побоя спрях да говоря. Дълго време след това не можех да говоря, а само пишех. Шокът беше голям“, през сълзи споделя Маги. Почти година след това работила с психолог и логопеди които я направили по-силна и да се справи със страха. Тогава започва да вярва в Бог. С течение на времето говорът й се изчистил, но Маги признава, че когато пак се изплаши, се усеща проблем в говора й, което обаче не я притеснява и не й пречи в комуникацията с хората, пише „Телеграф“. \r\n  \r\n \n\t\t\t\t\t\t", "date": "2018.05.28", "title": "Плеймейтката Маги Бадер губи гласа си след жесток побой"}
{"url": "http://www.bnews.bg/article/242651-mazalo_na_struma_mikrobus_s_motornitsi_se_preobarna_ima_i_snimki", "text": "\n Микробус, превозващ моторници на платформа, се преобърна на автомагистрала „Струма” край град Кочериново, съобщава БГНЕС. Двама души са леко пострадали. \r\nПътният инцидент е станал към 7:20 часа тази сутрин на Лот 2 на магистралата в посока Дупница. Преминавайки над моста на река Рилска, микробус „Ивеко”, който дърпа платформа с три моторни лодки, се преобърнал. Водачът на микробуса и спътникът му са с охлузвания. \r\nВ момента покрай местопроизшествието се преминава само в изпреварващата лента. Образувала се е дълга колона автомобили. На място са пристигнали три линейки и пожарен автомобил. \r\n\r\n \r\n \n\t\t\t\t\t\t", "date": "2018.05.28", "title": "Мазало на „Струма“! Микробус с моторници се преобърна, има и... (СНИМКИ)"}
{"url": "http://www.bnews.bg/article/242654-gerb_specheli_izborite_v_galiche_bsp_iska_kasirane_na_vota_zaradi", "text": "\n Кандидатът от БСП за кмет на Галиче Веселин Тушинов ще иска касиране на вота от вчера. Това заяви лично Тушинов пред bTV. \r\n\r\n Вчера в Галиче само с 27 гласа преднина кметското място спечели Страхил Стоянов от ГЕРБ пред опонента си от БСП Веселин Тушинов. \r\n\r\n За победителя са пуснати 497 гласа, според предварителното преброяване. За Тушинов са преброени 470 гласа. Решителен се оказа резултата в секцията в ромската махала, където съотношението на силите е 225:90 гласа в полза на Стоянов. \r\n\r\n За втория по резултат на вота остана утешението, че е участвал в една титанична битка. Преди седмица Тушинов беше пръв по резултат, като водеше с 19 гласа. \r\n\r\n Според левицата в изборния ден вчера е имало множество нарушения. По думите им на подвижната избирателна секция са написани много актове за нарушения, като там в крайна сметка не гласували инвалидите, за които реално е предназначена секцията. \r\n\r\n От БСП твърдят също, че изборни бюлетини са раздавани на хора, които не са гласоподаватели, които са гласували от името на други хора. \r\n\r\n Причина за раздора още вчера стана и една врата в местното училище, през която, според БСП, влезнали много хора, които не били от селото, но все пак успели да гласуват. \r\n\r\n От щаба на кандидата на ГЕРБ отричат всички твърдения. \r\n\r\n \"Ние живеем в правова държава, след като БСП смятат, че е имало нарушения, да сезират институциите. Всичко мина честно, нормално и открито\", заяви победителят Страхил Стоянов. \r\n\r\n Той заяви, че не очаква удари под кръста докато е кмет. \r\n\r\n За повечето хора, участвали в организацията на изборите, това беше генерална репетиция за следващите местни избори. \r\n \n\t\t\t\t\t\t", "date": "2018.05.28", "title": "ГЕРБ спечели изборите в Галиче! БСП иска касиране на вота заради… "}
{"url": "http://www.bnews.bg/article/242660-skok_taksimetrovite_shofyori_iskat_po_visoki_tarifi_tsenite_za_kilometar_skachat_do", "text": "\n Скок в цената на такситата. Браншът настоява тарифите да се повишат с около 20%, или до 1 лев на километър през деня и 1,13 лева през за нощта, посочва NOVA. \r\n  \r\nОт общината обаче казват, че дневната тарифа в София трябва да бъде средно около 0,95 лева на километър. В момента повечето компании возят за 0,70 до 0,90 лева на километър. \r\n  \r\nШофьорите, които ежедневно си изкарват хляба зад волана, настояват за по-високи цени. В момента работели под минимума. \r\nЧуваха се гласове дори за 2,50 лева на километър, но превозвачите се обединиха около 1 лев за дневна тарифа и 1,13 лева за нощна. Общината обаче предлага по-малко. \r\n  \r\nИдеята на промените е да се сложи край на така наречените „копърки”, както и на тези, които надуват сметките и на тези, които возят под пазарните стойности. \r\nАко новите цени не влязат в сила, фирмите прогнозират протести и фалити, а ако влязат, хората щели да заменят жълтите коли с метрото. \r\n  \r\nНа практика общината няма право на избор - по закон, минимална и максимална цена трябва да има. Таванът вече е определен, но окончателната стартовата цена ще ясна до седмици. \r\n  \r\n \n\t\t\t\t\t\t", "date": "2018.05.28", "title": "СКОК: Таксиметровите шофьори искат по-високи тарифи! Цените за километър скачат до… "}
{"url": "http://www.bnews.bg/article/242686-novo_staro_ognishte_na_ptichi_grip_v_stranata", "text": "\n В добричкото село Стефаново е открито отново огнище на птичи грип. Заболелите птици са в същата ферма, в която миналия октомври имаше зараза и тогава бяха унищожени около 11 хиляди пекински патици. Епизоотичната комисия в Добрич ще заседава извънредно днес.   \r\n\r\n В 14.30 днес ще започне заседанието на Епизоотичната комисия по случая с птичия грип в община Добрич. Кметът на село Стефаново Марин Хаджийски сподели, че и до този момент той няма официално уведомление за възникналото огнище, въпреки че вече трети ден тече акцията по умъртвяването на патиците във фермата, предаде БНР. От Областната управа информираха, че е установена 3- и 10-километровата защитена зона, но хората заявиха, че са разбрали от кмета за случилото се. \r\n \n\t\t\t\t\t\t", "date": "2018.05.28", "title": "Ново-старо огнище на птичи грип в страната!"}
{"url": "http://www.bnews.bg/article/242715-lasna_istina_koy_i_zashto_prebi_politsay_v_dupnitsa", "text": "\n Младши автоконтрольор Ивайло Миладинов от РУ Дупница е  . Пред журналисти той обясни какво се е случило във въпросния ден около 19 часа. В този ден служители на полицията са ескортирали абитуриенти. По време на ескорта установяват лек пътен инцидент на кръстовището на ул. Отовица и ул. Ивайло. Участниците в ПТП-то са били абитуриенти, а човекът нападнал Миладинов се оказва баща на виновния участник в инцидента, той идва по-късно най-вероятно повикан от сина си, обясни Миладинов. \r\nМладши автоконтрольор Ивайло Миладинов от Районното управление на полицията в Дупница е полицаят, който е бил нападнат на 25 май. Пред журналисти той обясни какво му се е случило около 19 часа в петък. В този ден служители на полицията са ескортирали абитуриенти. \r\nПо време на ескорта установяват лек пътен инцидент на кръстовището на улиците \"Отовица\" и \"Ивайло\" в Дупница. Участниците в пътното произшествие са били абитуриенти, а човекът, нападнал Миладинов, се оказал баща на виновния участник в инцидента. Той дошъл по-късно, най-вероятно повикан от сина си, обясни Миладинов, предаде Дарик. \r\n След като 40-годишният мъж първоначално влязъл в пререкание с другия участник в инцидента, насочил агресията си към полицая, стигнало се до физическа саморазправа. Мъжът е извил дясната му ръка и скъсал част от униформата. На проявилия агресия родител са сложени белезници и е закаран в районното управление в Дупница. Той не е проверяван за алкохол, тъй като не е участник в инцидента, двете момчета са проверени, пробите са отрицателни. \r\n\r\n Ивайло Миладинов е категоричен, че полицаите по никакъв начин не са предизвикали дупничанина. „Нападения се случват често, хората отказват да изпълняват разпорежданията ни, опитват се да се саморазправят с нас, унижават ни“, каза младши автоконтрольор Ивайло Миладинов и допълни, че въпреки това той ще продължи да изпълнява служебните си задължения както досега. \r\nВ случая полицаите са действали адекватно, каза комисар Васил Паргов, началник отдел „Охранителна полиция“ в Областна дирекция на МВР-Кюстендил. \r\n \n\t\t\t\t\t\t", "date": "2018.05.28", "title": "Лъсна истина кой и защо преби полицай в Дупница!"}
{"url": "http://www.bnews.bg/article/242721-pochina_predsedatelyat_na_bsk", "text": "\n Починал е изпълнителният председател на Българската стопанска камара Божидар Данев, съобщиха от организацията. \r\n\r\n \"Българска стопанска камара – съюз на българския бизнес изгуби своя символ, човекът, който отдаде целия си живот, цялата си енергия, интелектуална и емоционална сила за изграждането на едно по-добро и по-справедливо общество. Страната ни изгуби един непримирим дух, мислещ, търсещ, виждащ напред, в бъдещето\", пишат от БСК. \r\n\r\n Роден през 1939 г. в София, Данев е с образование от Техническия университет и специализация в Хановер в областта на кибернетиката и информационните технологии. Бил е част от управлението на ЦКС, Софийската фондова борса, Управителния съвет на БАН, \"Интерлийз\" и др. \r\n\r\n Стажът му в БСК е почти 40 г., 25 от които - на ръководна позиция. \r\n\r\n През 2012 г. беше оповестена агентурната му принадлежност като секретен сътрудник на Първо главно управление на ДС (външното разузнаване). \r\n \n\t\t\t\t\t\t", "date": "2018.05.28", "title": "Почина председателят на БСК"}
{"url": "http://www.bnews.bg/article/242662-maya_manolova_sezira_bryuksel_za_nepravomerno_zadarzhanite_balgari_v_gartsiya", "text": "\n Националният омбудсман Мая Манолова заяви, че ще сезира европейските институции за случаите, при които българи са задържани без вина в Гърция. По думите й има тенденциозност в разследването на делата за задържани превозни средства, които не са отписани от новите им собственици и с тях е извършено престъпление. \r\n\r\n Министерството на външните работи вече се задейства по случаите със зачестилите дела в Гърция срещу българи, които са продали автомобилите си без пререгистрация и с тях е било извършено престъпление или административно нарушение. \r\n\r\n Манолова уточни, че няма причина Гърция да не признава българските документи, с които е извършена покупкопродажба на автомобил. Между двете страни има сключен договор за правна помощ, според който такива документи се признават и дори без легализация. \r\n\r\n \"Настоях Външно министерство да направи среща на високо ниво и министър Захариева се ангажира да се организират консултации. Ще изпратя и мой експерт на тези консултации и заявявам, че ако Гърция не се съобрази с договора за правна помощ ще сезирам европейските институции за неизпълнение на основни задължения.\" \r\n\r\n Юристът смята, че има формален подход при събирането на доказателства и тенденциозност. \r\n\r\n \"При трафик на хора отговорност носи трафикантът и собственикът на автомобила. Те не приемат договори за покупкопродажба, нотариално заверени и извлечения от КАТ за истинския собственик. За това хора са подсъдими, има дори човек с присъда на втора инстанция за 17 години, а възрастен българин чака във видинския следствен арест\", посочи тя. \r\n\r\n \"Държавата е длъжна да защити гражданите от тази тревожна ситуация. Изначалната причина е пропуск в българското законодателство - със стария талон новият собственик може да кара неограничено време и да зависи само от него да пререгистрира колата\", посочи Манолова. \r\n\r\n Случаите са започнали от началото на миналата година. \"Изпратих препоръки до МВР и вече има информационна система между нотариусите и КАТ и сега при продажба на кола в КАТ се отразява промяната и новият собственик има един месец да смени талона и да го пререгистрира. И ако не го направи той се дерегистрира. Но няма кой да го накара да го направи\", обясни тя и добави, че тази система важи само за новите продажби. \r\n\r\n Тя е категорична, че когато купувачът не си смени талона трябва да има санкции, а призивът на министъра да проверим прехвърлянето е труден за изпълнение - става дума за огромен брой продажби. \r\n\r\n В момента МВР има информация за всички случаи, при които няма прехвърляне от новия собственик и може да наложи санкции на тези, които не са го направили, добави омбудсманът. \r\n\r\n Къде са парите на болниците? Такъв въпрос зададе Манолова по повод ново отпуснатите тази година 400 млн. лв. за здравеопазване и продължаващите проблеми и фалити. \r\n\r\n \"Тази година бяха дадени 400 млн. повече, а проблемите се увеличават. Възниква въпросът къде са парите. Лимитите на болниците не са се променили, клиничните пътеки са по-скъпи\", каза тя. \r\n\r\n Единият проблем е с над лимитната дейност - 150 млн. лв. са натрупани през минали години. \r\n\r\n По думите й 12 болници са във фактически фалит и са поискали инспекцията по труда да започне процедура по несъстоятелност заради неизплатени заплати - Ловеч, Враца, Стара Загора, Димитровград, Видин, Монтана, Дупница, Шумен. \r\n\r\n Манолова е сезирала и КЗК за картел между големите преработватели на розов цвят. \r\n \n\t\t\t\t\t\t", "date": "2018.05.28", "title": "Мая Манолова сезира Брюксел за неправомерно задържаните българи в Гърция "}
{"url": "http://www.bnews.bg/article/242667-punkt_za_stari_elektrouredi_na_papa_na_sofiya", "text": "\n Стари електрически уреди събира Столична община от днес до 31 май. Временният мобилен пункт се намира до паметника на \"Васил Левски\" в София. \r\n\r\n Мобилният пункт ще приема стари уреди, зарядни и кабели между 12 и 14 часа.  \r\n\r\n Изхвърлянето на електрическо и електронно оборудване в контейнерите за смесени битови отпадъци е забранено, припомнят от СО. За улеснение на гражданите Столичната община има сключени договори с организации по оползотворяване на излязло от употреба електрическо и електронно оборудване. Всички граждани, които имат уреди за изхвърляне, могат да се обадят на телефон 0800 14 100 или 0885 77 00 41 и уредите им ще бъдат взети от дома безплатно. \r\n\r\n Правилното изхвърляне на този вид отпадъци е от изключително значение и има както екологични, така и социални ефекти. \r\n \n\t\t\t\t\t\t", "date": "2018.05.28", "title": "Пункт за стари електроуреди на пъпа на София! "}
