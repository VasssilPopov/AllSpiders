{"url": "http://www.bnews.bg/article/238560-balgarkata_poznavala_lichno_hoking_toy_bi_izbral_badeshteto_na_chovechestvoto", "text": "Не само, че имаше брилянтен ум, но и страхотно чувство за хумор, заявява Неда Лаптева Неда Лаптева е единствената българка, която познава лично Стивън Хокинг. Тя се е срещала с него цели два пъти. „Първата ми среща със Стивън Хокинг беше преди почти 3 години, когато имаше конкурс, като част от конференция. Онлайн бях пратила въпрос и той избра моя въпрос. Наградата за всичко това беше да отида и да задам въпроса си на конференцията на сцената с него”, разказва Неда Лаптева. Въпросът ѝ бил за пътуване във времето: „Ако би могъл да избере, дали би избрал да се върне назад във времето и да види какво е причинило Големия взрив, или би избрал да отиде напред във времето и да види бъдещето на човечеството”. Хокинг ѝ отговорил, че би избрал бъдещето. „И аз избирам този отговор. Миналото има начин да се изследва”, разсъждава Лаптева. По думите ѝ усещането да се срещне със Стивън Хокинг било много вдъхновяващо. „Не само, че има брилянтен ум, но и страхотно чувство за хумор”, разказва Лаптева. Любимият ѝ цитат от Хокинг е: „Ако се чувствате в черна дупка, не се предавайте, защото изход има!”. Втората среща на Лаптева с Хокинг е една година по-късно. „Бях написала имейл, който неговата пиарка му е препратила. Така получих покана да отида пак”, разказва тя. „Човекът съществува, защото има еволюция чрез естествен подбор. Но как се е появила саморепликираща се клетка, това е много рядко случващо се. Може би просто сме имали късмет”, заявява Лаптева, предаде Нова тв.", "date": "2018.03.14", "title": "Българката, познавала лично Хокинг: Той би избрал бъдещето на човечеството!"}
{"url": "http://www.bnews.bg/article/238553-dzherard_batlar_postrada_pri_ragbi_mach", "text": "Актьорът от филма \"300\" Джерард Бътлър пострада при ръгби мач. За инцидента разказа самият той в социалните мрежи, споделяйки видео в Инстаграм. \"Пострадах в ръгби мача Шотландия - Ирландия. Ирландците бяха свирепи, но все още се гордея с моите шотландски момчета. О, цвете на Шотландия...\", написа Бътлър. От кадрите се вижда, че главата на Джерард е превързана. \r\n ", "date": "2018.03.14", "title": " Джерард Бътлър пострада при ръгби мач"}
{"url": "http://www.bnews.bg/article/238559-poredna_tragediya_vav_futbola_pochina_mlad_igrach", "text": "Нова трагедия със смърт на млад играч разтърси футбола. След като капитанът на Фиорентина Давиде Астори си отиде внезапно от този свят, дни по-късно издъхна и юношата на Тур Томас Родригес, същата съдба покоси и 24-годишният Дамантанг Камара. Нападателят на аматьорския Берлинер СК е умрял по време на тренировка на тима си.  \"Всичко е под контрол, тренер. Знам, че играя на собствен риск. Но искам непременно да играя, обичам футбола\". С тези думи Камара е отговарял на загрижените въпроси на треньора Волфганг Зандхове за своето здравословно състояние. Но малко след началото на заниманието на отбора Дамантанг умира от сърдечен удар. \"Изведнъж някой се провикна \"Дами припадна!\". Всички се затичахме, той дишаше тежко. Поставихме го в стабилна позиция, реанимирахме го и извикахме спешна помощ. Той едва дишаше, когато линейката го взе\", разказва наставникът на Берлинер СК за инцидента, който се случва в тренировката на тима във вторник. \"Това е най-ужасното, което съм виждал. Не можах да спя и минута...\", споделя тъгуващият треньор.  Дамантанг Камара бил наясно, че има проблеми със сърцето. На 4 юли 2014 година припада в мач за Купата на Берлин с Виктория 1889. Лекарите са на мнение, че втори такъв случай може да бъде фатален. Камара приключва с кариерата си в Четвърта лига и започва обучение за физиотерапевт. Страстта обаче надделява и през 2017-а той подновява кариерата си на аматьорско ниво. Тогава споделя пред \"Берлинер Цайтунг\": \"Лекарите ми направиха много изследвания, резултатите са добри. Спортът не ми е забранен. Само ме съветват да не го практикувам.\" Оттогава насам нападателят, който е с ганайски корени, е имал припадъци, заради което съотборници и треньори го съветват да спре да играе. Заради здравословните проблеми Камара тренира по-леко от останалите, но продължава да практикува любимия спорт.  Починалият млад футболист оставя двегодишно момченце без баща,пише БЛИЦ.", "date": "2018.03.14", "title": "Поредна трагедия във футбола: Почина млад играч!"}
{"url": "http://www.bnews.bg/article/238526-mis_buratino_krie_nosleto_s_fotoshop", "text": "Тамара Георгиева – „Мис България“ 2017, все пак се комплексира от всички хули относно носа й. Гърбавата му форма стана причина за множество обиди и твърдения, че тя не може да бъде носителката на короната, пише „Галерия“. „Ако не беше този нос, вероятно хората щяха да ме приемат по-лесно – дългокрака съм, в отлична форма, защото се храня здравословно и спортувам, имам нежна кожа и руса коса. Всичко ми е наред, само носът е проблем наистина!“, споделила с тъга пред приятелки манекенката. Последното й решение е да замазва на всички снимки недостатъка си, залагайки на обработка със специални програми. Опитите да я утешат близките й изобщо не помогнали, тъй като Тамара вече не издържала психически на критиките. Засега тя била категорична, че не иска да се подлага на ринопластика, понеже това било против природата й. И след като няма друг начин, нейният единствен шанс е аудиторията да си мисли, че носът й е променен, пък ако ще да се говори, че е претърпяла операция. Видно от последните й фотоси в профила във „Фейсбук“, Тамара Георгиева е с фино носле, което изобщо не бихме се сетили, че е нейното. Хубавицата надали е очаквала, че ще й се налага да носи с такава трудност отличието, с което се сдоби. Може да го раздава положително настроена към всички, но думите на околните засягали непрекъснато суетата й и тя не можела да ги преживее. ", "date": "2018.03.14", "title": "Мис Буратино крие нослето с фотошоп "}
{"url": "http://www.bnews.bg/article/238545-sinat_na_tsetsa_styaga_svatba", "text": "Приятелката на Велко Ражнятович – Богдана, празнува 22-ри рожден ден, а по всичко личи, че се стяга и за сватба. Именно синът на сръбската легенда Цеца Величкович-Ражнятович беше първият, който ѝ честити празника в социалните мрежи, пише македонският „Вечер“. „Ражнятович, честит рожден ден“, написа Велко под тяхна обща снимка и добави сърце и пръстен. Това веднага даде храна на слуховете, че двамата са сгодени или скоро ще го направят. Неотдавна Велко публикува друга снимка, за която написа, че Богдана е „най-добрата от всички“. Всички в Сърбия се чудят ще става ли скоро Цеца свекърва. \r\n ", "date": "2018.03.14", "title": "Синът на Цеца стяга сватба"}
{"url": "http://www.bnews.bg/article/238562-podzemniyat_svyat_na_edno_ginche", "text": "*** Нарко- и криминална прегръдка на полето на електрическия ток с подкрепата на елита ни пали свещта на България \r\n**** Скандални документи в инвестициите й Бизнесът на Гинчето, дето сега купува ЧЕЗ е соларни (фотоволтаични) паркове, които правят ток от енергията на Слънцето. \r\nИмала активи за поне 100 млн. лв., се кълне тя самата. \r\nТова твърдят и отговорните държавни фактори, и банкери, и експерти и анализатори, и коментатори и журналисти, и сульо и пульо. \r\nА сега да видим тези „активи” – има ли ги, няма ли ги и онова, което фактически е укрито чрез тях. Като нагледен пример за действително случващото в тези „бизнесоперации” ще взема една от най-значимите от нея. Онази за един мегаломански проект, който щял да смае не само България, а дори и светът. \r\n_________________________________________________ През 2010 г. родата на Гинчето и сие решават да направят най-големият не само у нас, а и в цяла Европа соларен парк – този между пазарджишките села Априлци и Сбор. Разчетите са на няколко етапа да се инвестират по десетки и десетки, и десетки, и десетки милиони евро, като сумата в крайна сметка надмине стотици милиони – по експретна оценка 200 милиона евро. (посочената първоначална цена в документацията на проекта е малко по-ниска – 345 милиона 807 хиляди и 500 лева.) За целта от фирмената си огърлица Гинчето и сие отбройват едно зърно – “Риал Стейтс” ЕООД. Тази фирма се води на Петрана Георгиева Пайтакова, майката на Гинчето, а в конкретния случай с този соларен парк майката и фирмата се представляват от самото Гинче. Енергетиката е контролирана от държавата стопанска сфера чрез Комисията за енергийно и водно регулиране \r\nСега, по сделката за ЧЕЗ сега шефът й лъжливо твърди, че и пръстът си не могат да помръднат, преди да бъде финализирана докрай. Но тогава, за този огромен соларен парк (за разлика от сега) още преди началото на проекта ДКВР изисква всякакви данни, за да одобри тази инвестиция и даде лиценз. С писмо вх. № Е-ЗЛР-Л-66/ 06.08.2010 г. Гинчето ги предоставя на държавния орган. \r\nРазгръщаме тези документи, дадени тогава от великата предприемачка Гинчето. \r\nДебел сет от хартия. Е, не тежи чак толкова като онези 15 кг сет документи за сделката с ЧЕЗ, дето сега същата тази комисията въпреки задълженията си не иска ни да го види, ни да ги помирише даже, камо ли пък да го изиска. Внушителна купчина документи. \r\nКупища от нотариални актове за земята, от строителни разрешения, договори за изграждане на инфраструктурата за парка, за доставка на фотоволтациите, представяне на фирмите кои са и дали са надеждни, презентации, технически параметри, лизингови договори за конструкциите, договори за строителството, предварителен договор за присъединяване към мрежата на НЕК и др. \r\nТерен с фотоволтации от почти 2000 декара и обща мощност от 60 мегавата, която после нараства на 80 мегавата! \r\n–––––––––– \r\nВ този сет липсват документи за европейското финансиране. За тези, които не знаят – всички коларни паркове, вятърни и такива на биомаса у нас са изградени и с европейски субсидии – между 75% и 90% от стойността им. А се питайте защо тогава цената на киловатчас от тях беше определена въпреки авантата на такива недопустимо високи равнища?! \r\n––––––––––– \r\nНо и така папката е наистина сериозна работа. Която се оказва сериозна далавера. \r\nЗа терените общината прибира половин милион лева, а дъбовата гора е изсечена и носи на фирмата по оценки около 6 млн. лв. Община Пазарджик също туря едно рамо за реализацията на дървесината – 5 000 кубика от изсеченото са оформени с товарителници на нея, а тя после ги раздала на бедните и ромите в циганската махала. (поне по документи е така). Но сега ни интересуват преди всичко не тези „дребни” афери с изсечени гори, дървесини, европейски пари, а най-голямата в този най-голям на континента соларен парк . Най-интересни са документите, изисквани от държавата, за да се докаже финансирането – парите, с които ще прави проекта и каква ще е схемата за намирането им (ама сега по сделката за ЧЕЗ излезе, че уж тези неща били светая светих и държавата уж нямало право да се меси в отношения между частни фирми). ******** НЕСЪЩЕСТВУВАЩА БАНКА В ЛЮКСЕМБУРГ ***** Един от тези документи е озаглавен „Писмо за намерение за финансиране от I.FI.L. Bank Institut Finacier du Luxembourg”. \r\nНаименованието е заблуда! \r\nПълна! \r\nЗащото въпреки названието не става дума въобще за участие на каквато и да е банка, камо ли пък от Люксембург. Но явно родните чиновници са се доверили наивно (наивно ли?!) на толкова авторитетно звучащото название на институцията. https://suite.endole.co.uk/…/06386234-i-fi-l-bank-institut-… А тя не е нито банка, нито кредириращ институт, а фирма. \r\nНе се намира в Люксембург. \r\nРегистрирана е в Лондон, в английския Търговски регистър под номер 06386234. Както се казва – прясно родена е. \r\nПръква се на белия свят през 2007 г., в Лондонското Сити, когато се ражда и идеята за фотоволтаичните инвестиции на Гинчето у нас. \r\nКато се казва, де го чукаш, де се пука. Но и там, в този световен финансов център май изглежда, че познават такава прочута световно личност като Гинчето, та й подават братска ръка. \r\nА сега нека да видим тази братска английско-италианска ръка, назовала се така, сякаш е люксембургска банка. Последният посочен неин бос е някаква сериозна бизнес-дама. Над 60-годишна. \r\nТолкова е сериозна, че за нея в световната професионална бизнесмрежа Linkedin не може да се открие нищо. И въобще където и да е. Е, макар и трудничко, може да се издири нещичко за дамата в пенсионерска възраст – в Италия е, на крачка разстояние от Неапол, в малко италианско градче Lioni. \r\nИ за другите участници-бизнесмени трудно може да се намери нещо. Едни са от Швейцария, други – чак от оня край на света, от региона на Тихия океан и една автралийска провинция. Компанията не е декларирала специфичен предмет на дейност. В графата е „други, неописани дейности”. \r\nКомпанията мяза на италианска по състава си на директорския борд в нея. Разбира се, не бях изненадан, че чрез тази и зад тази компания се подвизава втора, друга фирма, зад нея пък – трета и въобще последният да затвори вратата… … \r\nКомпанията, която финансира Гинчето практически приключва с белия свят, когато приключва и фотоволтаичната епопея на Гинчето. Приключва, понеже дейността й след това веднага замира и е в процес на закриване. \r\nТака че Гинчето е велик бизнесмен и велик политик. Не само командва родните държавници, но командва и световните банкери. \r\nДали? \r\nЗащото през целия период на съществуването си онази компания, дето уж е банка, е дребничка фирма. Тази „световна” фирма няма регистриран сайт, няма имейл, не си е декларира телефоните… А уж въртят общопланетен бизнес! \r\nМного ми заприлича на онези „пощенски кутии”, през които претакват пари с неясен произход. ***** НЕСЪЩЕСТВУВАЩА ФИРМА \r\nВ АВСТРИЯ ДАВА ПАРИ **** Представен е и междуфирмен договор между „Риал Стейтс” ЕООД (фирмичката на майката на Гинчето, представяна от самото Гинче) и „Петролинкс Ханделс” за осигурен кредит от 14 млн. евро. Сключен е на 11 май 2010 г.- и окончателно кредитът трябва да се погаси на 31 август 2020 г. Една ипотека и постъпленията от продажбата на тока, произведен от Слънцето, гарантират тези милиони. \r\nТази компания е натоварена и с отговорната логистика по доставките на оборудването. \r\nС др. думи този „актив” – този соларен парк на Гинчето вече е заложен барабар с приходите и печалбите си. Активът е неин, ама не може да гарантира заемите за покупка на ЧЕЗ, понеже гарантира други заеми към др. банки и лица. \r\nТака биха се произнесли за ситуацията финансовите експерти. \r\nАз обаче, както винаги, ще се произнеса и отвъд техните заключения. \r\n. \r\nЗа разлика от предишната фирма – псевдобанка, тази не е италианска, регистрирана в Лондон. \r\nАвстрийска е. Регистрирана е във Виена. Също е без достолепна история зад гърба си като предишната, макар че си играе с милиони. \r\nСъздадена е през 1997 г. Управляващ директор до 2015 г. е бил Кристиян Стойца. \r\nКакъв е той по народност? \r\nНе бързайте с произнасяне, че е италианец. Румънец е. Има добри връзки с България, дори известно време е работил тук, подвизавал се е в родната „Свилоза” на мултимилионера Красимир Дачев. (наскоро той защити Гинчето със зъби и нокти, както се казва). \r\nСпециалист е по дървесината. И австрийската фирма, в която после се е отзовал, също е специализирана в дървесината. \r\nОх, явно има нещо общо между дървото и елтоците, ама аз не го знам! Нито съм такъв капацитет като Гинчето, нито като мъжът й, дето ни го представят за физик. ––––––––––––––––– \r\nБИЗНЕС И НЕ-БИЗНЕС \r\nВъобще италианският бизнес, от който тръгват парите на Гинчето, е широко представен в България. Това е добре! \r\nЛошото е, че още по-добре са представени италианските мафии, които действат на финансово-банковия и всякакви други пазари у нас. \r\nПри това в последното десетилетие сицилианците и „Коза Ностра” отстъпиха палмата на първенството у нас на „Н,Драгетата” – ужасяващата мафия от Калабрия. \r\nСпоред тежката медийна артилерия на немския елит – в. „Ди Велт” тази най-мощна световна мафия се чувствала като у дома си (забележете цитата) … в България и Румъния. \r\nТова написаха сега – на 1 март по повод убийството на моя колега-журналист Куциак, който разкри връзки на тази мафия на най-високо правителствено равнище в Словакия. \r\nhttps://www.welt.de/…/Organisierte-Kriminalitaet-Die-Mafia-… Пред медията интервюирания от нея Франческо Форджоне, бивш шеф на парламентарната комисия за противодействие на мафията в парламента в Рим, който от години е под полицейска закрила заради заплахата за живота му казва следното: \r\n„В двете държави те перат пари, инвестират и извършват незаконна търговия. Например огромни средства от търговия с наркотици и оръжие се влагат в недвижими имоти в България и Румъния или в АКЦИИ НА ПРЕДПРИЯТИЯ“ Интрументариумите винаги са обичайните: искат да печелят пари, пране на пари, ИНВЕСТИЦИИ, ФИНАНСОВИ СДЕЛКИ …” \r\n––––––––––––––– След това нелирично отклонение нека да продължим с финансирането на Гинчето. \r\nВ тази финансова сделка, в която „авторитетна” фирма Petrolinks Handels GmbH с румънски шеф, подвизавал се у нас отпуска много милиони за инвестиции, има нещо много гнило. \r\nЗащото фирмата не може да се открие нито в световната бизнесмрежа „LINKEDIN”, нито в бизнессправочници от типа на този на Блумбърг и др. \r\nhttp://austrian.company/gesells…/petrolinks-handels-gmbh-wZ3 Може да се намери само в някои жълти страници. И толкоз! Най-същественото за нея е, че тя не фигурира, не може да се издири в австрийския търговски регистър. \r\nНе е записана там! \r\nhttps://www.justiz.gv.at/…/firmenbuch~8ab4a8a422985de30122a… Опааа-а! Това вече не е бизнес, а мирише на нелегална дейност. \r\nМоже би затова се твърдеше навремето по медиите, които представяха проекта, че е испанска. Да, ама обаче и в Испанския регистър няма записано такава фирма. Какво се оказа? \r\nНа първо време едни 14 млн. евро падат сякаш от небето и според документите се изпират, пардон – сбърках, според тях се инвестират в соларен парк. А на второ и трето време подир тях следват нови и нови десетки милиони. \r\n(бел: в България има регистрирана и реална за разлика от онова австрийско дружество едноименна фирма – Петролинк с фирмено дело № 11685/2002. Колкото и да я търсите обаче, тази фирма никога няма да я намерите в публичната част от нашия Търговски регистър.) *********ФИКТИВНИ БАНКОВИ ГАРАНЦИИ \r\nИ НЕСЪЩЕСТВУВАЩИ БАНКЕРИ КРЕДИТИРАТ ******** В документацията за огромната световна инвестиция на Гинчето има и безусловна банкова гаранция, издадена от Abbey National Financial plc.-Santander Group в полза на Barelays Bank Pie London за кредитна линия от 15 млн. евро. \r\nЕдната банка гарантира, другата дава парите (поделят си риска) и тези 15 млн. евро заем отиват при строителя на парка „Атлас 3 Груп” ООД (фирмата е на Славчо Върбаков – съпругът на Гинчето), за да го изгради. Обаче от 11 януари 2010 г. английската Abbey National Financial plc, която е закупена от испанската Santander Group, вече не се казва така. \r\nНазовава се Santander UK. \r\nИ тук също възникват скандални въпроси. \r\nНапример как един държавен регулатор като Комисията за енергийно и водно регулиране в късното лято на 2010 приема като редовна тази гаранция при условие, че по онова време банка с такова название няма! \r\nНяма от близо 8 месеца време! \r\nТази банкова гаранция в случая е невалидна, да не кажа по-силна дума! А сега да видим другата банка – Barelays Bank Pie London, която опряна на невалидната гаранция, ще даде парите за заема. \r\nЯвно банкерите й са пълни идиоти. \r\nАма не са! \r\nЗащото не съществуват! \r\nТакава банка – Barelays Bank Pie London няма в английското Сити. \r\nНяма и в цяла Великобритания. \r\nНяма я и по целия свят! \r\nСлед дълго и мъчително ровене открих обаче, че е имало такава банка. \r\nИмало е на остров Ямайка. \r\nИмало я е в миналото, но отдавна не съществува. \r\nПоне от 80 години е на оня свят. Намерих я отбелязана на антикварна пощенска картичка – радост за колекционерите. ***** РЕЗУЛТАТ: НЕСЪЩЕСТВУВАЩ ФОТОВОЛАИЧЕН ПАРК ******* Ще спра с документацията дотук. Вярно, не е 15 килограма като онази за сделката с ЧЕЗ, ама си е една дебела папка и за да я разкажа цялата, ще трябва да напиша още такава дебела папка. \r\nЩе маркирам само краят на тази история. По искане и настояване на самата Гинче със заявление вх. E-ЗЛР-ПР-92 от 28.12.2015 г. от името на тяхната фирма „Риал Стейтс” ЕООД с Държавната Комисия за енергийно и водно регулиране взима Решение № Пр-Л-336 от 11 май 2016 г. \r\nС това решение се удовлетворява молбата на Гичето да бъде прекратена лицензия № Л-336-01 от 23.08.2010 г. за дейността „производство на електрическа енергия“ с условие за изграждане на енергиен обект, издадена на „Риал Стейтс“ ЕОО. ––––––––––––––– \r\nКакто е отбелязано (цитат): „Същевременно към момента не са предприети действия по изпълнение на договора за присъединяване и изпълнение на бизнес плана, в частта, касаеща изграждане на генерираща мощност. Дружеството сочи, че няма започнало строителство и незавършени обекти.” \r\nКомисията заключава, че „във връзка с гореизложеното и предвид обстоятелството, че липсва имущество, чрез което се осъществява лицензионна дейност или незавършен обект искането на „Риал Стейтс е допустимо и основателно” \r\n–––––––––––––– \r\nАко не сте разбрали – няма го най-големият фотоволтаичен проект в Европа и един от най-големите в света – 2000 декара фотоволтаичен парк! \r\nВъобще го няма – дори никога не е строен!. Бел.: има обаче едни голи стъкълца, вапцани черно на една педя земя, колкото да не е без хич, които обаче никога не са произвели ток. И няма и да произведат. Но пък има едни стотици милиони евро с неясен и мътен произход, превърнати в бели и кристално чисти пари под претекста за фотоволтаичен парк. Най-вероятно са с тъмен произход от Италия. Подозирам световната мафия „Н,Драгета”, но нямам възможност да си направя проверката и в Италия. ~~~~~~~~~~ Из подземния свят на Гинчето ~~~~~~~ \r\nНа този фон не е учудване, че лицето Олег Попов публично е сочен като част от нашумялата престъпна група на дедесари, наркотрафиканти и убийци „Килърите” и дясна ръка на шефката „Кървавата Мила” – Мила Георгиева (доведена дъщеря на бившия шеф на митниците Христо Кулишев, вършила „бизнеса” с Иван Георгиев Танев -Универсалния, син на бивш земеделски министър – Георги Танев). \r\nНе за чудене, че Олег Попов е бил арестуван във връзка с това през януари 2015 г., хм, по погрешка, не е и за чудене, че е бил пуснат на свобода. Не за чудене, че на „свободата” по-късно – на 26 май е изловен с 105 килограма амфетамини. Не е за чудене, че Софийският апелативен съд на 8 септември го освобождава от задържане с „парична гаранция” от 5 000 лв. \r\nСамо ще отбележа, че приключенията с Темида застигат този Олег Попов след сигнала на американската агенция за борба с наркотиците ДЕА и нейно световно разследване на на връзките между италианските мафии и колумбийските наркобарони. А кой е този Олег Попов? \r\nАми лицето е единият от първоначалните съдружници на Гинка Върбакова в „Мобайл инфо нет“ и съуправител с нея в тази фирма. В друга фирма „В-С-О“ той е съдружникът на съпруга на Гинчето – на Славчо Върбаков. \r\nТова са само детайли от този подземен свят. Има и други. \r\nНо дори тези късчетата от огромната му мозайка са показателни. \r\n~~~~~~~~~~~~~~~~~~~~~~~~~~~~~~~~ ***** \r\n***** \r\n***** \r\nПОСЛЕСЛОВ Преди 23 години – през 1995 влязох в остър и много опасен конфликт със световни колумбийски наркомафии и правителството на Жан Виденов. Наследило рухнала икономика, практически фалирала банкова сфера, останало без финанси, то благосклонно даде разрешение у нас да се допуснат и да се изперат 10 млрд. долара мръсни наркопари –на първо време, а после и повече. \r\n(поредица във в. „Труд”: \r\nНаркокартели си поделят България, \r\nвластта помага, накрая идат куршумите \r\n$ 9.5 МЛРД. СА ПРЪСНИТЕ ПАРИ У НАС, \r\nВСЕКИ ВЛАСТНИК КОЗИРУВА ПРЕД ТЯХ \r\n**** Кой да ги препира е основният политически и икономически проблем на прехода) Написах, че: \r\n„Тези пари корумпират и мафиотизират управлението така, че дори Херкулес не ще успее да изчисти авгиевите му обори. Държащите кормилото на властта политически сили също се криминализират докрай. Факт е, че досега нито политик, нито депутат повдига въпроса за тежките последици от безогледното пране на съмнителни капитали. \r\nПродължи ли това, продължи ли така, ще бъдем втора Колумбия, втори златен триъгълник. Появят ли се още трупове на дневен ред, значи вече сме. \r\nЕдна крачка дели България от ада на наркоцарството и малка стъпка от предверието на жестоката диктатура.” 23 години по-късно мога да направя същото заключение покрай сделката с ЧЕЗ. \r\nДа,у има и промяна. Списъкът на световните мафии се пообогати – вече и с една общосветовна „НДрагета.” От едната страна в сделката са средства на санкционирани руски банки, на руски милиардер – перач на пари и негови мътни съдружници, също милиардери, на тяхна банка, зачената от структура, известна като поделение на руска секретна служба. \r\nОт другата страна е Гинчето, опряно на мощното видимо рамо на държавната власт и невидимото на разни мафии – родни и световни. \r\nЕдни нечисти пари да бъдат изпрани с прякото съдействие и помощ на отговорни държавни институции, властта, елита, правителството и самия премиер Борисов. И не само с помощта, но и чрез държавните пари, които накрая ще купят дяловете на ЧЕЗ от Гинчето и така ще легитимират напълно и безусловно мръсните да светят като Сваровски кристал. От третата страна сме ние. И България. \r\nПаричните потоци в родната група ЧЕЗ годишно по официални отчети са 1.5 милиарда, а според мен – към 3 млрд. Затова е и апетитът отвън, от подземния глобален бизнес – ще се пере на едро. И чрез България – в цяла Европа и светът. \r\nПарите са и власт. В случая – на световни мафии, далеч по-безпощадни от родната. \r\nТези пари ще закупят медии, предприятия, ще създадат свои нови политици. Те ще вземат тока на България – на първо време, за да й запалят свещта! И на нея, и на всички нас, живеещи на тази територия, когато я завладеят окончателно. И накрая ще запалят свещта и на вас, управниците на тази страна и семействата ви, защото знаете далеч повече от мен. И защото, когато светът се намеси, че ще окаже, че сте излъгали тези мафии в очакванията им, ама сте прибирали комисионите им. ***** \r\n„НДрагета” се оказа стъпила в кабинета на словашкия премиер Фицо – сред съветниците му. \r\nЕдин „гад” като мен – журналист плати с живота си разкритията, които направи ======================= \r\nГ-н Премиер, \r\nТрябва ли да считам, че освен разни родни мафии „Килъри“ и световните мафии са стъпили не само при министрите ви (засега мога да го докажа за двама), не само сред елита от родни политици (вкл. опозиционни) и олигарси, но и пряко във Вашия кабинет? \r\nПоканени лично от Вас, за да се здрависват и прегръщат с Вас, понеже стоите зад тази сделка и купувача в нея Гинчето? \r\n======================== бележка: \r\nПубликацията ще бъде изпратена от мен на европейските органи на ЕС и външни министерства с искане за реакция. \r\nТя ще бъде изпратена и на чешкия президент, на премиера им, на ръководните органи на ЧЕЗ, на чешки медии. \r\nТрябва да знаят, че освен пране на пари сделка за ЧЕЗ, както стана с фотоволтаиците няма да има. Такъв е замисълът – за хора като тях и с тяхната информираност ще стане ясно защо. \r\nНай-вероятно споразумяването с Гинчето ще отнесе и кариерите на тях самите. \r\nНадявам се, че този път българите ще се събудят от летаргията. У нас може да е лошо, но все пак сме рай в сравнения с Колумбия и дълбокия италиански Юг. Автор: Григор Лилов", "date": "2018.03.14", "title": "ПОДЗЕМНИЯТ СВЯТ НА ЕДНО ГИНЧЕ"}
{"url": "http://www.bnews.bg/article/238564-shok_katadzhiya_se_gramna_v_patrulkata_na_patya_sofiya_svoge", "text": "Полицай се е самоубил в лек автомобил Ауди на пътя София-Своге в района на Владо Тричков, научи ПИК. Инцидентът е станал днес следобед. Униформеният е спрял колата до пътя и е посегнал на живота си. Най-вероятно той се е застрелял. Първоначално е бил подаден сигнал, че на пътя има човек, на когото му е прилошало. По-късно обаче е установено, че се касае за починал. От МВР потвърдиха пред ПИК за трагичния случай. Информирани източници на агенцията съобщиха, че самоубиецът е от Своге, но е работил в Пътна полиция-София. Той е на възраст между 30 и 40 години и се казва Виктор. В момента мястото е отцепено, текат огледи. Все още няма данни за причината, поради която катаджията е посегнал на живота си.", "date": "2018.03.14", "title": "ШОК: Катаджия се гръмна в патрулката на пътя София - Своге"}
{"url": "http://www.bnews.bg/article/238515-shok_snimka18_kakvo_stava_s_radina_karzhilova_aktrisata_grohna_i_opleshivya", "text": "Звездата от „Стъклен дом“ Радина Кърджилова вече е бледо копие на себе си. 31-годишната актриса е тотално грохнала и с ужасяваща визия, а от красотата й почти няма помен. „Галерия“ разполага с фото, на което се забелязват страшни наченки на оплешивяване, променена конструкция на лицето и изпито до болка лице. Анорексичният й и окаян вид се задълбочава с всеки изминал ден – това вече е особено рисково за здравето й. Радина беше много слаба и в началото на бременността си, в следващите месеци обаче се наля и имаше надежда, че ще се грижи за себе си и е започнала да се възстановява. Сега близо две години след раждането тя е окончателно съсипана и няма никакъв живец в нея, което е видно за всички.    Не само колегите й в театъра се тревожат, но и близките й, които не смеят да повдигнат темата. Те осъзнават, че Радина плаща солена цена за връзката си с Деян Донков. „Тази любов е токсична, но те вече са семейство, никой не цели да ги раздели, не можем да се месим, с вързани ръце сме“, признава наскоро бащата на Радина – художникът Христо Кърджилов.  От стрес дъщеря му вече почти не консумирала нормална храна. Понякога хапвала малко плодове или бърза закуска на крак. През останалото време я карала основно на цигари, а вечер и на алкохол. Вкъщи Донков бил нетърпим, веднъж заради настроенията си в двете крайности, втори път заради сцените си на ревност спрямо нея. Радина е свикнала на тях, но изглежда тялото й крещи, че трябва да прекрати този тормоз. Откакто е майка, силите й са взели да я напускат, и е като изцедена покрай професионалните ангажименти, които съчетава с отглеждането на сина си. През последните месеци усърдно се говори, че по ирония на съдбата самият Донков, който все обвинява Радина, че флиртува, й изневерява с по-млада актриса.  Това допълнително си казало думата и тя вече не знаела как да продължи напред с него. „Скоро може да започне да губи роли, ако така неглижира женственото си излъчване, тя е като сянка, само си спомнете как изглеждаше в „Стъклен дом“, преди Донков да й вземе здравето!“, коментират я в артистичните среди. Снимката вижте", "date": "2018.03.14", "title": "ШОК СНИМКА18+!  Какво става с Радина Кържилова? Актрисата грохна и оплешивя "}
{"url": "http://www.bnews.bg/article/238542-kakvo_stava_kmetovete_osven_armiya_ot_ohraniteli_iskat_da_sabirat_i_globite_na_kat_mvr_navito_na_sdelkata", "text": "Това поиска Управителният съвет на Националното сдружение на общините в Република България, а от негово име го оповести  депутатите кметът на Стара Загора Живко Тодоров. Той и други градоначалници от страната участваха в дискусия в парламента с участието на депутатите от регионалната, вътрешната и екокомисията в НС. За целта градоначалниците настояват за повече камери в населеното място. В момента в града на липите те били три, но само една работела. Стара Загора се е превърнал в града на гърбиците, обобщи нуждата от промяна Тодоров, който се принудил да ги направи, за да намали автопроизшествията. Той посочи, че общинските полицаи, които са зачислени към МВР, не са достатъчно на брой. В неговия град били 16, а трябвало да отговарят от репатрирането на колите до популацията на кучетата и охраната на общински мероприятия. Често пъти пък щатовете не били запълнени. В неговия град работели обикновено по 10-11 полицаи, предаде Канал 3. За целта трябва да са придружени от полицай, или да имат общинска полиция, която само големите градове могат да си позволят - към момента 9 общини разполагат с такава. Георгиев обаче коментира, че и частните охранителни фирми не решават проблема им, защото частната охрана излиза скъпо, особено на по-малките градове и села. Освен това частните охранители не били толкова квалифицирани. Ако се даде възможност на сегашните инспекторати към общините да пишат актове, писмени предупреждения и да изискват лични карти, то за целта пък трябвало да се отпусне и по-голям общински бюджет.", "date": "2018.03.14", "title": "Какво става? Кметовете, освен армия от охранители, искат да събират и глобите на КАТ! МВР навито на сделката!"}
{"url": "http://www.bnews.bg/article/238548-pozhelatelna_strategiya_na_parlamenta_zadalzhi_vseki_balgarin_da_brani_sigurnostta", "text": "Депутатите приеха актуализираната стратегия за националната сигурност, която е с времеви хоризонт до 2025 година. Първоначалният вариант на правителствената стратегия имаше много спорни текстове, които бяха изчистени между първо и второ четене. В окончателния вариант на документа остана промяната, която гласи, че \"сигурността не е само право, но и отговорност на всеки член на обществото\". Според чл. 105 от Конституцията обаче \"Министерският съвет осигурява обществения ред и националната сигурност и осъществява общото ръководство на държавната администрация и на Въоръжените сили\". Именно този текст от Конституцията стана повод президентът и главният прокурор да дадат на Конституционния съд (КС) последните промени в Закона за частната охранителнадейност, които предвиждат кметовете да могат да наемат частни фирми, за да охраняват цели населени места. И двмата са на мнение, че тези текстове са противоконституционни. Предстои обаче Конституционния съд да се произнесе дали наистина това е така. Въпреки че при стратегията има подобно противоречие, нещата с нея стоят по-различне начин, защото тя не е закон и има само пожелателен характер. Заради противоречие с Конституцията депутатите промениха един тест от стратегията между двете четения. В предложената от кабинета стратегия беше записано, че българските въоръжени сили на осигуряват военната сигурност на страната, участват в колективната отбрана на НАТО и в реализирането на общата политика за сигурност и отбрана на ЕС и \"Заедно с въоръжените сили на останалите съюзници те са гарант за суверенитета, независимостта и териториалната цялост на страната.\" Според чл.9 от Конституцията обаче \"въоръжените сили гарантират суверенитета, сигурността и независимостта на страната и защитават нейната териториална цялост\", което означава, че това е работа на българската държава, а не на НАТО. Това накара депутатите да махнат второто изречение от първоначалния вариант. Приетата днес актиализирана стратегия за националната сигурност предивжда до 2025 година бюджетът за отбрана да бъде 2% от БВП. Акцент в нея е кибер сигурността и борбата с корипцията. В документа са включени нови политики - транспортната сигурност, управлението при кризи, младежта и спорта и защита на националните архиви като част от културно-историческото наследство. От БСП настояваха в стратегията да се запише и изграждането на АЕЦ \"Белене\", но мнозинството отхвърли тази идея. Вместо това в документа е записано: \"Развитието на ядрената енергетика има стратегическо значение за националната ни сигурност. Особено място заемат удължаването на живота на 5-и и 6-и блок на АЕЦ \"Козлодуй\" и изграждането на нови мощности като перспективен ресурс за производство на беземисионна електрическа енергия\", съобщи OFFNews.", "date": "2018.03.14", "title": "Пожелателна стратегия на парламента задължи всеки българин да брани сигурността"}
{"url": "http://www.bnews.bg/article/238544-pipeto_na_nikoleta_kolkoto_na_mara_otvarachkata_ako_ne_si_pokazhe_tsitsite_nyama_da_e_zhiva_foto", "text": "Николета Лозанова се пусна без сутиен в нета. Нищо ново, нали? Подобно на Мара Отварачката и Николета вече няма с какво да впечатли никого, затова се съблича гола всеки ден. \r\nБрюнетка, която вече няма с какво да впечатли никого качи фотоси от Кипър, където живее с Ники Михайлов, когото прибра за да я издържа, след като го раздели с Алисия. \r\nНа снимките се вижда стара джипка - реплика на Николета. Единствено зърната си е прикрила с емотиконка.Колко скучно, нали? Снимката вижте ", "date": "2018.03.14", "title": "Пипето на Николета колкото на Мара Отварачката! Ако не си покаже циците, няма да е жива (ФОТО)"}
{"url": "http://www.bnews.bg/article/238551-na_danoto_na_klasatsiyata_po_shtastie_sme_posledni_v_evropa_i_edno_myasto_predi_somaliya", "text": "Българите са едва на 100-ото място в света по щастие. Това сочи доклад, подготвен от \"Галъп интернешънъл\" по поръчка на ООН и организацията \"Мрежа за търсене на решения за устойчиво развитие\", който определя в кои държави живее най-щастливото население. Проучването включва общо 156 държави. На първо място в Световния доклад за щастието за 2018-а е Финландия. Северната страна преди година бе едва на 5-о място, но сега изпреварва досегашния лидер Норвегия. След тези две държави в първата десетка са Дания, Исландия, Швейцария, Холандия, Канада, Нова Зеландия, Швеция и Австралия. За разлика от предходните доклади, новият рейтинг включва оценка на щастието и благополучието на имигрантите в 117 от общо 156 държави в списъка. Доклад за щастието по света се публикува от 2012. При определянето на класацията изследователите отчитат БВП на глава от населението, продължителност на живота, зачитане на гражданските свободи, осигуряване на заетост, равнище на корупция и резултати от допитвания. Анкетираните отговарят на въпроси за равнището на лична свобода, сигурност в утрешния ден, щедрост, причини за радост и тревожност и др.  Българинът харчи над една трета от парите си за храна Прави впечатление, че България е последна по щастие от държавите в Европейския съюз. Най-близко разположената като позиция страна от Общността е Хърватия – на 82-ро място, Гърция е на 79-о , а Португалия – на 77-о. Иначе на континента най-нещастни са в Украйна – на 138-а позиция. Точно пред България в класацията са раздираната от конфликти Сомалия и друга африканска страна Камерун. Палестинските територии, пък са съвсем близо до нас – на 104-то място. В самото дъно на класацията са три африкански държави – Южен Судан, Централноафриканската република и Бурунди.  ", "date": "2018.03.14", "title": "На дъното на класацията по щастие сме, последни в Европа и едно място преди Сомалия"}
{"url": "http://www.bnews.bg/article/238549-madona_snima_film_za_mitichnata_balerina_mikaela_dyo_prins", "text": "Мадона се завръща на режисьорския стол с филм за балерината Микаела дьо Принс. Филмът ще е по мемоара на Дьо Принс \"Да полетиш: от военно сираче до прима балерина\". Микаела дьо Принс е от Сиера Леоне. Тя остава сираче и е осиновена от американско семейство. Дебютира на 17 години в балета \"Джобърг\" в Йоханесбург, а след това се присъединява към холандския национален балет. Участва в клипа на Бионсе \"Lemonade\". \"Пътят на Микаела ме развълнува както като творец, така и като активист, който разбира бедите - заяви Мадона. - Имаме уникална възможност да насочим вниманието към Сиера Леоне и да дадем възможност на Микаела да стане гласът на всички осиротели деца, край които е израснала.\" Мадона е режисирала два пълнометражни филма - комедията \"Боклук и мъдрост\" от 2008 г. и драмата за Уолис Симпсън \"W.E.\" от 2011 г. Тя работи и върху киноадаптацията на романа \"Невъзможните животи на Грета Уелс\". \r\n ", "date": "2018.03.14", "title": "Мадона снима филм за митичната  балерина Микаела дьо Принс."}
{"url": "http://www.bnews.bg/article/238552-kampaniyata_balgarskata_koleda_2017_2018_g_podpomogna_lechenieto_na_200_detsa", "text": "Лечението на първите 200 деца на „Българската Коледа“ 2017/2018 г. беше  подпомогнато със средства, набрани от петнадесетото издание на благотворителната кампания, която се провежда под патронажа на българския държавен глава, съобщиха от прессекретариата на президента Румен Радев. \r\nНа проведените заседания през февруари и март т.г. на Експертния съвет и на Комисията към благотворителната инициатива „Българската Коледа“ бяха разгледани постъпилите общо 250 заявления за подпомагане на деца, които страдат от различни заболявания и се нуждаят от подпомагане за осъществяване на медикаментозно лечение и  рехабилитация. \r\nВъз основа на предложение на Експертния съвет и решение на Комисията,  36 деца ще проведат 10-месечна медикаментозна терапия (до края на 2018 година) с лекарствата Genotropin, Omnitrope, Sandimmun neural, CellCept. Децата са с диагнози: Синдром на Силвър Ръсел, Нанизъм, Метафизарна дисплазия, Синдром на вродените аномалии свързани с нисък ръст, Остеохондроплазия, Синдром на Ди Джорж, Хипофосфатазия, Ахондроплазия, Хипофункция и други разстройства на хипофизата, Синдром на Корнелия де Ланге, Синдром на потоки Шефер, Нефротичен синдром, Остеогенезис имперфекта. Медикаментозната терапия с дарените лекарства за посочените диагнози не се заплаща от Републиканския бюджет, Националната здравноосигурителна каса и  Център „Фонд за лечение на деца”. \r\n164 деца с диагнози Детска церебрална парализа, Епилепсия и хидроцефалия, Спина бифида, Спинална мускулна атрофия, Мускулна дистрофия тип Дюшен, Родова травма, Разстройство в развитието на двигателните функции и вродени аномалии, включително вродена глухота, са подпомогнати за осъществяване на специализирана рехабилитация в допълнение към тази, заплащана от Националната здравноосигурителна каса. \r\nНе са удовлетворени 50 от заявленията за подпомагане поради неясни искания и липса на актуални медицински документи, удостоверяващи здравословното състояние на съответното дете. \r\nОрганизаторите на благотворителната инициатива напомнят, че набраната сума се изразходва само за лечение на деца, осигуряване на медицински изделия и помощни средства, които не се финансират от републиканския бюджет, НЗОК или Ц”ФЛД”, както и за допълнителни рехабилитационни процедури и безвъзмездно предоставяне на медицинска апаратура, предназначена за деца. \r\nРешенията за отпускане на средства за лечение на деца и за закупуване на медицинска апаратура се вземат от Комисия с представители на президентската администрация, Нова телевизия и Българската национална телевизия на основание на предложение от Експертния съвет към „Българската Коледа“. \r\nНе се предоставят средства в брой, а дарената сума се превежда по дарителска банкова сметка на нуждаещото се дете за неговото лечение. С цел постигане на висока степен на публичност и прозрачност, правилата на Благотворителната инициатива на Президента на Република България „Българската Коледа” са публично достъпни на интернет страницата на инициативата www.bgkoleda.bg.   \r\nЗаявления за подпомагане на нуждаещи се от лечение и рехабилитация деца се приемат през цялата година (https://www.bgkoleda.bg/red-na-kandidatstvane) \r\nДарителската банкова сметка на Кампанията, както и номерата за изпращане на кратки съобщения и гласови обаждания са активни целогодишно.", "date": "2018.03.14", "title": "Кампанията „Българската Коледа“ 2017/2018 г. подпомогна лечението на 200 деца"}
{"url": "http://www.bnews.bg/article/238563-oon_svikva_speshno_zasedanie_za_otravyaneto_na_ruskiya_shpionin", "text": "Спешно открито заседание на Съвета за сигурност на ООН ще се проведе тази вечер във връзка с отравянето на бившия шпионин Сергей Скрипал, предадоха световните агенции. Скрипал и дъщеря му бяха нападнати с нервнопаралитично вещество на 4 март в английския град Солсбъри. Премиерът Тереза Мей призова Русия да обясни как разработеното в СССР вещество „Новичок” е стигнало до Великобритания и изгони 23 руски дипломати с мотива, че са необявени служители на разузнаването. Заради този случай Великобритания извика във външно министерство руския посланик в Лондон Александър Яковенко. Британският посланик в Москва Лори Бристоу и днес е бил руското външно министерство, за да обсъди случая със Скрипал. Реакцията на Москва също беше остра. „Русия оценява заявленията на британския премиер Тереза Мей по случая около отравянето на бившия полковник от ГРУ Сергей Скрипал като безпрецедентно груба провокация, която подрива основите на междудържавния диалог”, се казва в изявление на руското МВнР, цитирано от ТАСС. Според руските власти Великобритания е избрала пътя на конфронтацията и е отказала провеждането на съвместно разследване. „Смятаме за категорично неприемлив и недостоен факта, че правителството на Великобритания в своите неблаговидни политически цели отиде към по-нататъшно сериозно изостряне на отношенията, обявявайки редица враждебни мерки, включително изгонване от страната на 23 руски дипломати“, подчертават от руското министерство.", "date": "2018.03.14", "title": "ООН свиква СПЕШНО заседание за отравянето на руския шпионин"}
{"url": "http://www.bnews.bg/article/238558-uzhas_na_kapakule_vizhte_kakvo_se_sluchva", "text": "Опашките от ТИР-ове на граничния пункт \"Капъкуле\" са достигнали около 23 километра, информират от турската митница. Колоната от тирове се е проточила до Одрин. Около 920 тира са на опашка от три дни за преминаване на българската митница на \"Капъкуле\", съобщи ръководителят на Oбластната дирекция за митници и търговия в Одрин. Според Анадолската агенция километричната опашка се е образувала заради интензивния трафик на камиони, натоварени със стоки за износ, а дейности по обновяване на системата от българска страна пречат да се отговори на засиленото преминаване през граничния пункт. ", "date": "2018.03.14", "title": "Ужас на Капъкуле! Вижте какво се случва!"}
{"url": "http://www.bnews.bg/article/238555-nedopustimo_mayka_se_pomisli_za_maykal_dzhaksan_provesi_bebeto_si_prez_balkona", "text": "Майка провеси бебе от осмия етаж на столичен блок, районната прокуратура в София се самосезира за скандалния случай, показан по Нова тв.  Зрител на телевизията е изпратил клип, на който се вижда как малко дете виси от балкон. Според автора на видеото това става в квартал „Разсадника”. Районната прокуратура вече се е самосезирала по случая. На кадрите се вижда как млада жена държи детето извън парапета на терасата. Клипът е заснет от съседна сграда. Съседи са подали сигнал в Агенцията за закрила на детето. В сутрешния блок на една от националните телевизии, рано сутринта на 14.03.2018 г., е излъчен видеозапис, на който се наблюдават действия на жена, която „провесва“ бебе през прозореца на остъклена тераса, съобщиха от държавното обвинение. По този повод Софийска районна прокуратура се сезира в рамките на няколко часа, като е образувана преписка по случая и е постановено извършването на незабавна проверка. В хода на проверката ще бъде установено мястото, където това се е случило, както и каква е причината за действията на заснетото лице. Ще бъдат събрани и всички други относими данни, след анализа на които ще бъде направена преценката извършено ли е престъпление  от общ характер, както и по кой текст от НК. По-късно се оказа, че момичето, което държи бебето в клипа, е 12-годишната му братовчедка. Майката Радослава ги оставила, за да отиде до магазина. \"Мога да ви уверя, че това няма да се повтори и аз много ви благодаря. Работя на две места и се обаждам поне по три пъти на ден се обаждам, за да предупреждавам, че никой да няма работа до прозореца\", заяви бащата Петър Петров.  Пропмняме, че през 2002 г. попидолът Майкъл Джаксън показа деветмесечния си син на феновете си през прозореца.", "date": "2018.03.14", "title": "НЕДОПУСТИМО: Майка се помисли за Майкъл Джаксън, провеси бебето си през балкона!"}
{"url": "http://www.bnews.bg/article/238557-analiz_na_nimh_kam_ban_vizhte_kade_rekite_prelivat", "text": "Анализът на Националния институт по метеорология и хидрология (НИМХ – БАН) е направен на базата на измерени водни стоежи и изчислени по временни ключови криви водни количества от оперативни конвенционални и автоматични хидрометрични станции на НИМХ, съобщават от МОСВ. Дунавски басейн: водните нива на по-голяма част от реките са се повишили вследствие на валежи и оттичане през последното денонощие. По-значителни повишения са  регистрирани в горните части от водосбора на р. Искър – притока й р. Палакария при с. Рельово + 112 см, в долните части от водосбора на р. Осъм  + 144 см при с. Изгрев, както и в притоците на р. Янтра на р. Голяма при гр. Стражица и р. Джулюница при с. Джулюница с + 117 см. В останалата част от басейна регистрираните колебания са от - 13 см до + 45 см. Водните количества на реките в басейна са около и над праговете за високи води. Черноморски басейн: речните нива през последното денонощие са се понижили или са останали без съществени изменения. Регистрирани са колебания от - 13 см до + 9 см. Водните количества на реките в басейна са около и под праговете за високи води. Източнобеломорски басейн: водните нива в по-голяма част са се повишили краткотрайно или са останали без съществени изменения през последното денонощие. Понижения вследствие на оттичане са регистрирани в долното течение на р. Тунджа. Регистрираните  колебания на речните нива са от - 28 см до + 23 см. Водните количества на реките в басейна са около и над праговете за високи води. Западнобеломорски басейн: водните нива на реките през последното денонощие са се повишили вследствие на валежи от дъжд и оттичане. Понижения са регистрирани в горните части на р. Струма - 60 см при Перник, както и в притоците на р. Струма. Регистрираните колебания на речните нива в останалата част от басейна са от - 12 см до + 22 см. Водните количества в басейна са около и над праговете за високи води. Системата за ранно предупреждение на НИМХ – БАН прогнозира за водосборите на реките Марица и Тунджа, че водното ниво на р. Тунджа при Елхово ще се задържи над жълтия праг през следващите три дни. Системата за ранно предупреждение прогнозира за водосбора на река Арда, че водните количества на реките във водосбора ще бъдат под праговете за внимание. Западнобеломорски басейн: днес и утре ще има незначителни повишения на водните нива на реките във водосбора на реките Струма и Места. От следобедните часове утре и през следващите два дни речните нива в басейна ще се понижават, като вследствие оттичане ще има повишения на речните нива в средните и долни части на двете реки. В направените прогнози не се отчита работата и ретензионната способност на хидротехническите съоръжения. На 14 март 2018 г. в страната не се очакват опасни метеорологични явления. Към настоящия момент на дежурния телефон и по електронна поща няма постъпила информация и данни за критични нива и възникнали аварийни ситуации по язовирните стени и съоръженията към тях. Продължава денонощното дежурство на експерти от Басейновите дирекции, които  анализират необходимата информация. При получена информация за потенциална опасност от интензивни валежи или други критични ситуации ще бъдете уведомени незабавно.", "date": "2018.03.14", "title": "Анализ на НИМХ към БАН: Вижте къде реките преливат! "}
{"url": "http://www.bnews.bg/article/238530-shok_anoreksichka_li_e_dilyana_popova", "text": "Диляна Попова придобива все по-анорексична визия. Когато се съблече по бански, тя вече не предизвиква онова възхищение, а по-скоро притеснява околните. Манекенката избяга на Малдивите със сина си и приятелска компания, от където показа красиви снимки и своите прелести. В нейната ситуация обаче това предизвика многозначителни коментари, които изразяват тревогата на нейните последователи. И близките хора до нея са започнали непрестанно да я съветват да започне да се храни, защото се чете всеки кокал по нейното тяло. „Толкова неповторимо излъчване има, тя е съвършена, а се съсипва!“, категорични са обожателите на Диляна. Бившата на Асен Блатечки явно е склонна към емоционални крайности, както и към хранителни разстройства. Тяхната връзка не просъществува дълго по причини, свързани именно с характера й. Двамата с Блатечки си приличат в много отношения – често са депресивно настроени, вечно обвиняват околните за неуспехите си, никога не са доволни от себе си. Тези черти обикновено тласкат хората към различни пороци, било алкохол, пушене, зависимости от храната или други стимуланти. „Представете си семейство от двама души, в което нито единият няма сила да вади другия от „дупките“. Затова не им се получи и нямаха никакъв шанс да останат заедно“, споделят приближени до Диляна Попова. Дано сега тя да се вземе в ръце все пак и да възвърне женствената си фигура, вместо да провокира стрес с разголените си фотоси. ", "date": "2018.03.14", "title": "ШОК! Анорексичка ли е Диляна Попова? "}
{"url": "http://www.bnews.bg/article/238556-edin_ot_sazdatelite_na_novichok_samo_rusiya_mozhe_da_stoi_zad_otravyaneto_na_shpionina", "text": "Един от създателите на нервнопаралитичното вещество, с което беше отровен бившият руски шпионин Сергей Скрипал - руският химик Вил Мирзаянов, обяви, че само Русия може да стои зад атаката. 83-годишният Мирзаянов е помогнал за създаването на \"Новичок\". Той живее от повече от 20 години в Принстън, щата Ню Джърси.  Според него няма как атаката да е станала без участието на руското правителство, тъй като Русия държи под строг контрол своите запаси от веществото \"Новичок\".  Бившият шпионин Сергей Скрипал и дъщеря му Юлия са в критично състояние в болница, след като бяха отровени с нервнопаралитичното вещество в британския град Солсбъри.  Британският премиер Тереза Мей обвини Русия за атаката. Тя обяви, че в тази връзка Лондон гони 23-ма руски дипломати и се отменят всички контакти с Русия на високо ниво.  Москва отрече обвиненията.  \"Фактът, че Кремъл, подобно на всички престъпници, непрекъснато отрича, не означава нищо\", каза Мирзаянов, цитиран от Ройтерс.  Мирзаянов заяви, че години наред е изпробвал и подобрявал \"Новичок\" - название, което било дадено на група химически оръжия, създадени тайно в края на Студената война. Това оръжие е над десет пъти по-мощно от по- известния Ви Екс (VX), друг нервнопаралитичен агент. В рамките на програмата са произведени тонове от веществото. То е произведено само в Русия и никой в света не е знаел за него, подчерта Мирзаянов. В началото на 90-те години, когато страните по света започнали да подписват Конвенцията за забрана на  химическите оръжия, Мирзаянов се разгневил, че Русия крие съществуването на \"Новичок\". Той бил уволнен и пратен в затвора, след като изложил подробна информация за новото поколение химически оръжия в статия за вестник. Обвиненията срещу него били свалено по-късно под натиска на западни представители. Вил Мирзаянов заминал за САЩ, където публикувал книга за тайната програма.  В нея участвали между 30 000 и 40 000 души, включително 1000, които работели конкретно по \"Новичок\", но мнозина не знаели за истинската същност на програмата. По думите му веществото може да се получи чрез смесване на безвредни съставки, което е улеснило Русия в производството на материалите за \"Новичок\" под прикритието на производство на химикали за земеделието.  Веществото поразява нервната система, блокира дишането и предизвиква невъобразима болка, заяви Мирзаянов, който обясни, че е виждал много животни, включително мишки, плъхове и кучета, да бъдат подлагани на отровата. \"Това е изтезание. Напълно нелечимо е\", заяви той.  Според Мирзаянов причината за атаката срещу Скрипал вероятно е желанието на Кремъл да сплаши други дисиденти да мълчат. ", "date": "2018.03.14", "title": "Един от създателите на 'Новичок': Само Русия може да стои зад отравянето на шпионина"}
{"url": "http://www.bnews.bg/article/238534-misteriya_kade_izchezna_krisiya", "text": "\r\nВече втора година малката певица Крисия Тодорова изчезна от прожекторите. Чаровницата, която стана сензация и на „Евровизия” преди две години, мистериозно се скри. Зрителите не спират да се питат защо любимката им не е част от шоуто на Слави вече. Тя неочаквано напусна предаването, а рубриката бе спряна без никакви обяснения. \r\nПо информация на нейни съграждани, Крисия си е в родния Разград, ходи на училище, на уроци, у дома, но стои далеч от всякакви изяви. Опитите на мнозина да я поканят на събития се провалят, тъй като не могат да се договорят с продуцентите й, пише „Телеграф”. \r\nПо какви причини Крисия стои далеч от прожекторите не е ясно. Факт е обаче, че чаровната тийнейджърка от известно време предпочита да е настрани от всякакви медийни изяви. \r\nСамо допреди две години всички се надпреварваха да я канят за участия и събития, а сега я държат далеч от обществеността. \r\nСпоред някои слухове, любимката на България няма предложения за участия, а според други семейството й преценило, че е по-добре да се оттегли за известно време от участия, за да се посвети на образованието си. \r\nСамата Крисия се чувствала тъжна заради липсата на професионални изяви. Момиченцето чувствало, че има енергия за концерти и искало да се изявява на сцената, но предложения така и не идвали. \r\n ", "date": "2018.03.14", "title": "МИСТЕРИЯ! Къде изчезна Крисия? "}
{"url": "http://www.bnews.bg/article/238537-malchugani_uchat_babi_i_dyadovtsi_da_ne_se_lazhat_ot_telefonnite_izmamnitsi_video", "text": "Столичната полиция разпространи във „Фейсбук“ любопитно видео, в което малчугани предупреждават възрастните хора да се пазят от телефонни измамници. Децата рецитират стихотворение, което призовава всички, които имат съмнения, че телефонни измамници се опитват да ги излъжат, незабавно да потърсят помощ на телефон 112. МИЛИ ХОРА, ВРЕМЕ НЕ ГУБЕТЕ, \r\nКЛИПЧЕТО НА БЛИЗКИТЕ СИ ПОКАЖЕТЕ!#СДВРстолична  ", "date": "2018.03.14", "title": "Малчугани учат баби и дядовци да не се лъжат от телефонните измамници (ВИДЕО)"}
{"url": "http://www.bnews.bg/article/238519-prieha_zakona_sreshtu_praneto_na_pari_vizhte_kakvo_stava_sega", "text": "Парламентът прие новия Закон за мерките срещу изпирането на пари на второ четене. Целта на закона е да се постигне съответствие с европейска директива, свързана с предотвратяване на използването на финансовата система за целите на изпирането на пари и финансирането на тероризма. Контролът по прилагането на закона ще се упражнява от председателя на Държавна агенция \"Национална сигурност\" /ДАНС/. Той ще определи контролни органи, които ще са част от състава на дирекция \"Финансово разузнаване\" на агенцията. Със закона се забранява откриване или поддържане на анонимна сметка или сметка на фиктивно име, както и откриване или поддържане на анонимни депозитни сертификати или депозитни сертификати на фиктивно име. За определен кръг лица, като например застрахователи, презастрахователи, пощенски оператори, инвестиционни посредници, нотариуси, регистрирани одитори и др., се забранява да установяват кореспондентски отношения с банки фантоми. Предвижда се и да бъде изготвена национална оценка на риска от изпирането на пари и финансирането на тероризма, която ще се актуализира на всеки 2 години. Според текстовете от закона, приети миналата седмица, част от мерките за превенция на използването на финансовата система за целите на изпирането на пари са комплексна проверка на клиентите, събиране и изготвяне на документи и друга информация, съхраняване на събраните и изготвените за целите на закона документи, данни и информация, оценка на риска от изпиране на пари, разкриване на информация относно съмнителни операции, сделки и клиенти, обмен на информация и взаимодействие между дирекцията \"Финансово разузнаване\" на ДАНС, звената за финансово разузнаване на други държави и юрисдикции, както и с компетентните в съответната сфера органи и организации на други държави, пише Дир.бг. Част от мерките са задължителни за БНБ, кредитните институции, финансовите институции, обменните бюра, застрахователи, министри и кметове при сключване на концесионни договори, политическите партии, търговците на едро, търговците на оръжие, петрол и петролни продукти, органите на НАП, митническите органи и др.", "date": "2018.03.14", "title": "Приеха Закона срещу прането на пари! Вижте какво става сега... "}
{"url": "http://www.bnews.bg/article/238540-ekspertite_zadarzhat_patyat_smolyan_madan_ostava_zatvoren_do", "text": "Експертите, проучващи срутището на пътя Смолян – Мадан, ще представят на 19 март на председателя на Управителния съвет на Агенция \"Пътна инфраструктура\" Дончо Атанасов доклад за извършените от тях огледи и мерките, които задължително трябва да се предприемат за укрепване му, за да се осигури безопасното пътуване на шофьорите по второкласния път, съобщиха от Пътната агенция. Те трябва да представят и работна програма за обхвата и необходимите за изпълнение проучвателно-проектантски работи и да дадат заключение, относно възможността за пускане на движението по участъка от републиканския път.", "date": "2018.03.14", "title": "Експертите задържат: Пътят Смолян-Мадан остава затворен до..."}
{"url": "http://www.bnews.bg/article/238538-razkriha_prichinata_za_intsidenta_v_arsenal_vizhte_ot_kakvo_zagina_mazh_vav_voenniya_zavod", "text": "Нарушаване на инструкциите за безопасна работа е причина за инцидента в завод \"Арсенал\" тази сутрин. Това съобщи изпълнителният директор на предприятието Николай Ибушев. \r\n  \r\nРаботник загина при инцидент в завод „Арсенал”, друг пострада тежко \r\n\"Тази сутрин в завод 3 на „Арсенал” при нарушаване на инструкциите за безопасна работа загива един работник, втори е тежко обгорен. В помещение, където има смесител, миксер за димна смес, а самият миксер трябва да се включи в пулта за управление, който е изнесен извън помещението, при затворена врата, по непонятни за нас причини, двама работници се озовават вътре с работещ миксер. В този момент случвайки се нещо в самия миксер, той се възпламенява и пламъкът обгаря единия и тежко обгаря втория\", обясни Николай Ибушев във връзка с днешния инцидент. \r\n  \r\n\"В инструкцията ясно и точно е казано, че миксерът трябва да се включи при затворена врата, без да има в помещението хора. Какво са правили при работещ миксер вътре, в момента има назначена комисия, която ще разследва подробно свидетели, ще разследва ако има веществени доказателства\", заяви още той. Аз не мога да се наема с какво заключение ще има комисията\", подчерта Ибушев. \"Едно ми е ясно - че отново имаме нарушение на инструкциите за безопасна работа. Както винаги така се получава, за съжаление имаме такъв инцидент. Няма обгазяване. Спокойна е работата, хората си работят, няма никакви причини за безпокойство на населението\", коментира още Ибушев, предаде Дарик. Междувременно от Окръжна прокуратура Стара Загора съобщиха, че мъв връзка с възникналия днес инцидент в цех на Завод-3 в гр.Казанлък на дружеството „Арсенал” АД , Окръжна прокуратура-Стара Загора разпореди извършването на процесуално следствени действия. Към настоящия момент се извършва оглед на местопроизшествие от двама следователи от Окръжен следствен отдел в Окръжна прокуратура-Стара Загора. На мястото на инцидента е и административният ръководител-окръжен прокурор на Окръжна прокуратура-Стара Загора – Дичо Атанасов. По първоначални данни вследствие на инцидента е починало едно лице и едно лице е с тежки наранявания. Повече информация ще бъде предоставена на по-късен етап. \r\n ", "date": "2018.03.14", "title": "Разкриха причината за инцидента в \"Арсенал\"! Вижте   от какво загина мъж във военния завод!"}
{"url": "http://www.bnews.bg/article/238523-po_iskane_na_tsatsarov_zakriha_sdruzhenieto_finansiralo_nezakonno_dost", "text": "С решение от 13.03.2018 г. Пловдивски окръжен съд уважи искането на главния прокурор Сотир Цацаров  и прекрати Сдружение с нестопанска цел „Асоциация Бату платформ“, съобщиха от държавното обвинение. На 20.10.2017г. главният прокурор внесе в Окръжен съд – Пловдив  искова молба за прекратяване на Сдружение с нестопанска цел „Асоциация Бату платформ“, чрез която незаконно е осигурено финансиране на предизборната кампания на политическата партия ДОСТ, заради извършване на дейност, която противоречи на Конституцията, на законите и на добрите нрави. Според главния прокурор дейността на Сдружение  „Асоциация Бату платформ“ гр. Кърджали е несъответна на императивната забрана в чл. 168 ал.1 от Изборния кодекс, тъй като чрез нея е осигурено финансиране на предизборната кампания на политическа партия ДОСТ с анонимно дарени средства  в размер на 100 000 евро с неустановен произход, което е нарушение на чл. 162 ал.1 от Изборния кодекс. Тази дейност отговаря и на признаците от обективна страна на престъпния състав на чл. 167 от Наказателния кодекс. Получаването на парични средства от анонимен източник от чужда държава и разходването им с цел агитация и склоняване на български граждани да упражнят избирателното си право в полза на определена политическа партия е нарушение на чл. 12 ал.2 от Конституцията на Република България. Решението е неприсъствено, не подлежи на обжалване и е влязло в законна сила на 13.03.2018 г.   ", "date": "2018.03.14", "title": "По искане на Цацаров закриха сдружението, финансирало незаконно ДОСТ "}
{"url": "http://www.bnews.bg/article/238520-vizhte_za_kakvo_prizova_hoking_v_poslednite_si_komentari", "text": "Бързото развитие на изкуствения интелект може да представлява заплаха за съдбата на човечеството. Това заяви в един от последните си коментари известният британски физик Стивън Хокинг, който почина на 76 години. \r\n\"Страхувам се, че изкуственият интелект може да замени хората. Ако сега хората разработват компютърни вируси, в бъдеще някой ще бъде в състояние да създаде изкуствен интелект, който може да се подобри и да се възпроизвежда сам. Това ще бъде нова форма на живот, която ще надмине човека\", каза Хокинг в края на миналата година. \r\nСпоред него машините, в търсене на ефективност, може да искат да се отърват от хората. Но дори и това да не се случи, той вярваше, че хората рискуват сами да се погубят. \"Преминахме точката, от която няма връщане. Земята стана твърде малка за нас, населението нараства с обезпокоителни темпове и рискуваме да се самоунищожим\", предупреждаваше Хокинг. \r\nЗатова сега основната задача е да се включат повече хора в науката, така че човечеството да може да достигне до други планети, за да ги колонизира, смяташе ученият. \r\nСтивън Хокинг смяташе, че човечеството ще трябва да колонизира Марс и Луната през близките 30-50 години. В изказване в Норвегия пред Международния фестивал на науката и изкуствата Starmus IV през юни 2017 г. той отбеляза, че гибелта на човечеството от падането на астероид, климатични катаклизми или пренаселване е въпрос само на време. Затова той призоваваше хората по-бързо да напуснат Земята. \r\n\"Убеден съм, че хората трябва да напуснат Земята. На нашата планета остава все по-малко място за нас, а нашите физически ресурси се изчерпват много бързо“, казваше още той. \r\nХокинг смяташе, че идните 30 години трябва да бъде създадена база на Луната. След това хората трябва да заселят целия Марс, което според него трябва да стане за 50 години. При това хората ще трябва да вземат на другите планети растения, животни, гъби и насекоми. \r\nХокинг предлагаше човечеството да не се ограничава само със Слънчевата система, ами да излезе извън нейните предели и да достигне най-близката до нас звездна система Алфа Центавър. Там според него съществува годна за живеене планета Proxima b. \r\nПо-рано световноизвестният физик предрече края на света в близките 1000 години в резултат на техногенна катастрофа.", "date": "2018.03.14", "title": "Вижте за какво призова Хокинг в последните си коментари..."}
{"url": "http://www.bnews.bg/article/238525-sofiyska_gradska_prokuratura_pribra_danachen_i_sauchastnichkata_mu_za_podkup", "text": "По повод подаден в полицията на  06.01.2018г. сигнал от представители на предаването „Господари на ефира“ за корупционни практики в ТД НАП София, на 08.01.2018г. Софийска градска прокуратура (СГП) е образувала досъдебно производство за престъпление по чл. 301 от НК (подкуп), съобщиха от държавното обвинение. Сигналът, подаден чрез предаването, се отнася до гражданин, пострадал от действията на длъжностно лице. След проведено изключително интензивно разследване, в хода на което са извършени множества процесуално-следствени действия, на 13.02.2018 г. към наказателна отговорност е привлечен С.Л.-служител на ТД НАП София по обвинение за престъпление по чл. 302 т.1 и т.2 вр. чл. 301 ал.2 вр. 20 ал.2 вр. чл. 26 ал.1 от НК ( получаване на подкуп чрез изнудване посредством служебно положение). Към наказателна отговорност е привлечен и съучастника на С.Л.- В.К.Спрямо нея са предявени две обвинения - за съучастие в престъплението по чл. 302 т.1 и т.2 НК , и за престъпление по чл. 304б ал.1 от НК /търговия с влияние/. С. Л. и В. К. са с наложени мерки за неотклонение „подписка“. Софийски градска прокуратура благодари на екипа на предаването „Господари на ефира“ за проявената гражданска позиция при подаването на сигнала до компетентните органи. Използваме възможността да подчертаем, че именно доброто взаимодействие с разследващите журналисти и незабавната реакция на ГД“НП“ и Софийска градска прокуратура доведоха до събиране на доказателства съгласно изискванията на Наказателно-процесуалния кодекс за   престъпната дейност на обвиняемите лица и нейното преустановяване.", "date": "2018.03.14", "title": "Софийска градска прокуратура прибра данъчен и съучастничката му за подкуп "}
{"url": "http://www.bnews.bg/article/238524-shterkata_na_yulian_vergov_pafka_treva_ot_12_godishna", "text": "„Трева! Тези бонбони имат абсолютно същия вкус, като истинска трева са!“, изцепва се в клипче дъщерята на Юлиан Вергов – Алена, видя „Галерия“. По това време слабостта на татко е едва на 12 години, а изглежда не се притеснява да признае, че пуши трева и е експерт по вкуса й. Във видеото, което Али е публикувала в канала си, тя споделя заедно със своя приятелка за експеримент с бонбони, наподобяващи реални вкусове. Пробите са забавни, до момента в който за публиката не става ясно, че малката чаровница не е от скромните момичета, възпитани порядъчно и в послушание.  Алена е достойна наследничка на Вергов, който неведнъж е признавал, че е бил хулиган в училище и дори е изключван заради непристойно поведение. Майката на девойката – Ирина, която от години е разделена с Юлиан, изобщо не й се месила и не правела забележки на Алена. Ето защо тя няма мярка и в езика си, често си служи с груби определения и ръси цинизми на килограм, което е ужасно впечатляващо за връстниците й, но не говори изобщо добре за нея. Вергов пък отдавна й е изпуснал края и е вдигнал ръце, смятайки, че не може да контролира щерка си. Пред колегите си той признал, че трудно може да бъде авторитет в нейните очи, след като на годините й също не се е държал особено прилично. Али е най-скандалното дете в творческите среди, дори стилът й на обличане не приляга на 15-годишна дама, каквато вече е. Едно е сигурно – порасналото момиче е красавица, което може да й отвори врати по-нататък в живота. Тя обаче ще трябва да се постарае за маниерите си и да забрави тийнеджърските си изцепки, за да не губи ценно време за своето развитие. ", "date": "2018.03.14", "title": "Щерката на Юлиан Вергов пaфка трева от 12 годишна"}
{"url": "http://www.bnews.bg/article/238527-mvr_shefat_nerven_na_prezidenta_i_glavniya_prokuror_politsiyata_ne_mozhe_da_se_spravi_s_prestapnostta", "text": "Вътрешният министър коментира почти едновременната реакция на главния прокурор и на президента да сезират КС за частната охрана. Така работи държавата, съгласи се Валентин Радев и обеща, ако се открият пропуска, министерството му да се съобрази с тях. Обаче в същото време показа, че е  Причината - частните охранители ги има и досега, те са в пъти по-многобройни от полицаите, \"МВР само слагало едни правила вътре\" на нещо, което и досега е съществувало. Не го иска МВР, кметовете го искат, защити се вътрешният министър, вносител на приетия от парламента закон за частната охранителна дейност. И обясни, че така или иначе подобни охранителни фирми и охранители са се нароили през годините по обективни причини. \"В държавата ни има едно министерство на вътрешните работи, което се занимава с престъпността, то е под 50 хил. души, около 22-25 хил. са униформените, които изпълняват тази дейност. Ако няма частна охрана, тогава да увеличим състава на МВР и парите за ведомството. Законът целял само регулирането и въвеждането на правила и детайли. Така или иначе, МВР и в момента контролирало частната охранителна дейност, напомни вътрешният министър.  и обобщи: коментира Радев. Министърът посочи, че оттам нататък пък след гражданите идват кметовете, които искат улиците да са защитени, както и населеното място. \"Охрана искат. Казват \"Ние искаме охрана\" - добре. \"Ама до края на улицата нека бъдем ние, после да бъде МВР\", преразказа исканията на общините МВР-шефът. \"Ние трябва да намерим баланса. Прокуратурата и президентът и те това правят\", смята министърът - искали просто да разберат от Конституционния съд минаваме ли границата, където е казано, че МВР отговаря за обществения ред. \"Ще го изясним\", приключи коментарите за частната охрана вътрешният министър, предаде Канал 3.", "date": "2018.03.14", "title": "МВР шефът нервен на президента и главния прокурор: Полицията не може да се справи с престъпността! "}
{"url": "http://www.bnews.bg/article/238529-erdogan_do_tazi_vecher_shte_prevzemem_afrin", "text": "Турският президент Ердоган отново излезе с гореща военна новина. Според неговите прогнози до сряда вечерта сирийският град Африн ще бъде напълно превзет. Ердоган уточни още, че цивилните са отвеждани от града по специален коридор. Говорителят на кюрдските „Отряди за народна самоотбрана“ (YPG) Редур Калил обаче заяви, че турските надежди, че ще успеят да превземат град Африн до вечерта са „блянове“, предава AFP, цитирана от Фокус. „Смятам, че турският президент Реджеп Тайип Ердоган явно е изпаднал в състояние на бленуване, когато заяви, че Африн ще падне тази вечер“, заяви Халил, чиито сили контролират населеното място, основна цел на започнатата през януари турска операция „Маслинова клонка“.  \r\n ", "date": "2018.03.14", "title": "Ердоган: До тази вечер ще превземем Африн!"}
{"url": "http://www.bnews.bg/article/238531-peta_zhertva_na_pozhara_v_sredets_izdahna_i_12_godishniyat_kosta", "text": "12-годишният Коста от Средец, който пострада при пожар в циганската махала в нощта срещу 8 март, е издъхнал днес в Клиниката по изгаряния във Варна. Момчето бе с над 85 % изгаряния, в изключително тежко състояние. Братчето му Янко на 8 г. е стабилно, то е единственото оцеляло. Припомняме ,че в огнения ад загинаха бащата Антон, майката Анка и три от децата им - 7-годишната Мария, 13-годишният Мильо и 12-годишният Коста. Бащата и две от децата загинаха на място, а майката почина ден след инцидента в болницата във Варна.", "date": "2018.03.14", "title": "Пета жертва на пожара в Средец: Издъхна и 12-годишният Коста!"}
{"url": "http://www.bnews.bg/article/238533-shpionskiyat_skandal_v_razvitie_velikobritaniya_goni_ruski_diplomati", "text": "\r\nВеликобритания ще изгони значителен броя руски дипломати в отговор на отравянето на бившия руски двоен агент Сергей Скрипал в Южна Англия, предава Ройтерс, цитирана от Фокус. Според журналисти от местна медия министър-председателят Тереза Мей „ще обяви експулсирането на руски дипломати от Великобритания“. Руския отрича намеса в отравянето на бившия агент Скрипал, както и на дъщеря му. Това се случва, след като преди ден британският премиер Тереза Мей заяви в парламента, че е твърде вероятно Русия да е отговорна за отравянето на бившия полковник от ГРУ Сергей Скрипал. Използваното срещу Скрипал и дъщеря му Юлия бойно нервнопаралитично вещество е от военен тип и се произвежда в Русия, каза Мей и определи срок до утре вечер на Москва да даде обяснение на Организацията за забрана на химически оръжия. Мей съобщи, че руският посланик в Лондон е бил извикан за обяснение за присъствието във Великобритания на това бойно отровно вещество, известно като \"Новичок\". Британският премиер обеща да обсъди с парламента възможни ответни мерки срещу Русия, \"ако няма удовлетворителен отговор\".", "date": "2018.03.14", "title": "Шпионският скандал в развитие: Великобритания гони руски дипломати!"}
{"url": "http://www.bnews.bg/article/238532-patreotite_pred_razpad_siderov_izrigna_kaza_istinata_v_ochite_na_dzhambazki", "text": "Атакистът Волен Сидеров публично нокаутира евродепутата Ангел Джамбазки, който активно лъска имидж в последните дни като яхва вълната на актуални проблеми, които обаче далеч не му влизат в компетентността. “Евродепутатът Ангел Джамбазки, избран с гласовете на Бареков и България без цензура и, който подкрепи Истанбулската конвенция с гласуването си „въздържал се” в ЕП, се опитва да бъде коментатор-всичколог. Съветът на ПП АТАКА е да помисли известно време на кого служи и за какво. Държи ли го някой с нещо? Изпълнява ли нечия поръчка? На тези въпроси е длъжен да отговори пред избирателите на Обединените патриоти”, заяви Сидеров в коментар, публикуван на официалната му страница във Фейсбук. Игрите на нелепите актьори от “Обеденени патриоти” разкриват цялостната картина. Очевидно Красимир Каракачанов и Волен Сидеров са тандем и действат под опеката на ДПС, Ангел Джамбазки пък залага на солови композиции и играе в отбора на ГЕРБ. Отлично осведомени източници на Bnews разкриха пред медията ни, че в Сараите вече е започнала усилена подготовка за предстоящите европейски избори. Очаква се в комбина на вота да се явят ВМРО-АТАКА, а като водач на листата се спрягало името на Волен Сидеров. Социолози обаче, които към момента желаят да запазят анонимност, коментираха пред медията ни, че подобна конфигурация обрича на тотален провал патриоти, които към днешна са в тотална имиджова катастрофа. По думите им нито една от двете формации не е успяла да се позиционира и легитимира в консервативната периферия. Към момента те са категорични, че там със стабилни позиции единствено стои Николай Бареков и партията му. Припомняме, евродепутатът е член на Изпълнителното бюро на Групата на европейските консерватори и реформисти в Европарламента и многократно публично е получавал признание на международно ниво от видни консерватори като председателя на ЕКР Саид Камал, съпредседателя на ЕКР професор Легутко, зам.-председателите на ЕКР Джефри ван Орден и професор Ханс Олаф Хенкел, бившия зам.-председател на Европейксия парламент Ричард Чернецки, видния британски консерватор и член на Камарата на лордовете във Великобритания Лорд Мартин Каланан и други.", "date": "2018.03.14", "title": "Патреотите пред разпад! Сидеров изригна, каза истината в очите на Джамбазки "}
{"url": "http://www.bnews.bg/article/238539-shefkata_na_apelativnata_spetsprokuratura_hvarli_ostavka", "text": "Прокурорската колегия на Висшия съдебен съвет (ВСС) освободи днес от поста ръководителя на Апелативната специализирана прокуратура (АСпП) Даниела Попова, която сама е депозирла молба за осовбождаване от длъжността, седем месеца преди края на мандата си. Причините, поради които Попова напуска, не станаха известни, не са били записани и в молбата й. За изпълняващ длъжността ръководител на обвинението съдебните кадровици назначиха досегашния й заместник Николай Найденов, съобщава \"Правен свят\".  Междувременно на днешното си заседание прокурорската колегия на съвета образува и дисциплинарно производство срещу следователя Бойко Атанасов по предложение на градския прокурор на София Емилия Русинова. Мотивите за решението на съдебните кадровици и на Русинова не бяха оповестени. Дисциплинарно производство образуваха членовете на прокурорската колегия и срещу прокурора от Районна прокуратура-Своге Мария Чернева. ", "date": "2018.03.14", "title": "Шефката на Апелативната спецпрокуратура хвърли оставка"}
{"url": "http://www.bnews.bg/article/238535-i_nato_natisna_rusiya_da_si_kazhe_za_ubitiya_shpionin", "text": "НАТО призова Русия да отговори на британските въпроси относно отравянето на бившия шпионин Сергей Скрипал с невропаралитичен газ, наричайки възможната атака „ясно нарушение на международните норми“, предава AFP. „Съюзниците изразяват солидарност с Великобритания, предлагат ѝ своята подкрепа в провеждането на настоящето разследване и призовават Русия да отговори на британските въпроси“, пише в общо заявление на страните членки на Алианса, предава БТА.", "date": "2018.03.14", "title": "И НАТО натисна Русия: Да си каже за убития шпионин"}
{"url": "http://www.bnews.bg/article/238543-izvanredno_ginka_pridobiva_dyalovete_v_chez", "text": "Мераците на Теменужка Попова, която се прави няколко дни подред на ощипана, че не е наясно, че приятелката й Гинка Върбакова не иска държавата в сделката с ЧЕЗ, вече са категорично попарени. За личните й придобивки от това обаче остава да видим. Това става ясно и от съобщеинето за вече задвигената процедура по концентрация от страна на Инерком, изпратено до медиите: \"Днес, 14 март, „Инерком България\" подаде уведомление по реда на чл.79, ал.1 от ЗЗК за осъществяване на концентрация по чл.22, ал.1, т.2 от Закона за защита на конкуренцията, чрез придобиване на контрол от страна на „Инерком България\" ЕАД върху предприятия от групата на „ЧЕЗ а.с.\" в Република България.\" Планираната концентрация ще бъде осъществена въз основа на договор за покупка на акции, сключен на 23 февруари 2018 г. между „ЧЕЗ а.с.\" и „ЧЕЗ Бългериън Инвестмънтс Би Ви\" от една страна като Продавачи, и „Инерком България\" ЕАД като Купувач. Припомняме, че Милена Стоева, дясна ръка на Гинка Върбакова, заяви пред ”Ройтерс”, че   Това е изненадващ обрат на 180 градуса, случил се само за два дни.  По-рано официално ни обясниха, включително със специално прессъобщение, че се готвят анализи за евентуално държавно участие, които ще станат готови през месец април и \"Инерком\" тогава ще преговаря за евентуален държавен дял. \r\nЗащо е обратът? Защото според експерти, участието на държавата вкарва сделката в Третия енергиен пакет на ЕС и регулациите на Брюксел, както и в регулациите за така нар. \"вертикално интегрирано предприятие\".  Докато днес парламентът  за изясняване на всички факти и обстоятеластва около приватизацията на ЧЕЗ Груп във връзка с предстоящата и продажба, Върбакова си действа по план и изобщо не й пука за решенията на депутатите.   ", "date": "2018.03.14", "title": "ИЗВЪНРЕДНО: Гинка придобива дяловете в ЧЕЗ!"}
{"url": "http://www.bnews.bg/article/238541-vtori_opit_borisov_shte_se_sreshtne_sas_sebastiyan_kurts_falshiva_novina", "text": "който пристига на посещение в София утре, 15 март, съобщиха от пресслужбата на кабинета. Двамата ще обсъдят задълбочаването на двустранните отношения, както и сътрудничеството в рамките на ЕС с фокус върху приемствеността в темите на Българското и Австрийското председателства на Съвета на ЕС. Дали този път ще има среща наистина, предстои да видим. Пак така, правителствената пресслужба обяви на 20 февруари т.г. че: Кабинетите на двамата правителствени ръководители са в процес на уточняване на друга, възможно най-скорошна дата за осъществяване на визитата. Това съобщиха от правителствената пресслужба. Причината, която се посочва, че е поради внезапно възникнали здравословни причини.\" Това пише Йордан Халачев в yphalachev.blogspot.bg Според пресслужбата на Кремъл се планира да се обсъдят текущото състояние и перспективи за по-нататъшно развитие на двустранните отношения, особено в областта на търговията, икономиката, енергетиката, културата и хуманитарната област. Ще се проведе и обмен на мнения по съответните международни и регионални въпроси. \r\nНай-голямото разминаване на Курц с Борисов е за Турция и Ердоган. Курц за разлика от Борисов смята, че предвид значителните нарушения на правата на човека, Турция няма място в ЕС. \"Не искам да приема, че ЕС наблюдава това и се преструва, че нищо не е станало\", заяви той. \"Според мен Турция, особено предвид политиката през последните години, няма място в ЕС\", подчерта той в интервю. Само пет дни преди проваленото първо посещение австрийският канцлер се изказа, че И без това Брекзит вече предизвика финансов колапс в Евросъюза. Огромна дупка от 12-13 млрд. евро годишно зее в бюджета на Брюксел заради спрените вноски от Обединеното кралство. Нещо повече: Себастиан Курц, яростно се противопоставя на лансираната от Еврокомисията възможност да се увеличат годишните вноски на всички държави – членки на съюза, за да се компенсира финансовата пропаст, която заплашва да погълне целия ЕС.", "date": "2018.03.14", "title": "Втори опит: Борисов ще се срещне със Себастиян Курц - фалшива новина?"}
{"url": "http://www.bnews.bg/article/238528-shterkata_iliyana_raeva_i_nasko_sirakov_lasna_chisto_gola_snimki_18", "text": "Голямата дъщеря на Наско Сираков и Илиана Раева – Славея, отново подлуди своите фенове, пише HotZona. Красавицата напомни в социалната мрежа „Фейсбук“ за стара своя еротична фотосесия, публикувайки нова снимка, на която е само по бельо. Така тя привлече вниманието и нажежи мъжката аудитория до краен предел. Фотосът на Славея се радва на завиден интерес, а коментарите към него бяха страшно много. Снимките вижте", "date": "2018.03.14", "title": "Щерката Илияна Раева и Наско Сираков лъсна чисто гола (Снимки 18+)"}
{"url": "http://www.bnews.bg/article/238536-ofitsialno_pribrali_sme_60_bezhantsi_ot_kvotite_na_es", "text": "\r\nБългария е приела досега 10 мигранти от Италия и 50 от Гърция по квотите на ЕС, показват последни данни на Европейската комисия. \r\nОт Турция досега у нас не са били приети бежанци от Сирия, като нашата страна е поела ангажимент да подслони 160 души.  \r\nВ останалите държави от ЕС общо досега са били разселени 33 846 мигранти, пристигнали в Италия и Гърция. Единствено Полша и Унгария не са подслонили нито един мигрант по тези квоти.  \r\nОт сирийските бежанци в Турция досега в ЕС са били приети 29 314 души. Уточнява се, че европейските държави са обещали да приемат общо над 60 хиляди сирийци, пристигнали в Турция.  \r\nОсвен нашата страна, от Турция сирийци не са приели също Кипър, Гърция, Унгария, Полша, Словения и Словакия. \r\nПо-рано днес правителството отпусна 200 000 евро като вноска в Регионалния доверителен фонд на ЕС в отговор на сирийската криза, известен още като Фонд \"Мадад\".  \r\nЕвропейската комисия предостави днес допълнителни средства за бежанците в Турция. Досега 500 000 деца получиха достъп до образование, а 1,2 милиона бежанци в Турция получават месечни парични преводи от ЕС.  \r\nС днешното решение се установява правната рамка за втори превод от три милиарда евро.  \r\nТурция приютява около 3,5 милиона сирийски бежанци и ЕК е решена да продължи да оказва подкрепа, тъй като необходимостта от помощ е все още значителна, отбелязва Комисията. \r\n ", "date": "2018.03.14", "title": "Официално: Прибрали сме 60 бежанци от квотите на ЕС"}
{"url": "http://www.bnews.bg/article/238513-iznevyara_razdelila_niki_iliev_i_sanya", "text": "Романтичната приказка на Ники Илиев и Саня е на път да приключи. Въпреки че преди около месец актьорът отрече да са разделени, истината е, че двамата преживяват голяма криза в брака си. Причината е изневяра от страна на Ники, за която половинката му разбрала и решила, че няма да може да прости, научи „Галерия“. Русокосият красавец обаче се надявал, че все пак ще му се размине, затова не спирал да умолява Саня да намери начин да останат заедно. Неслучайно направил и официалните изявления, за да не й даде възможност първа да проговори за случилото се и нещата между тях да приключат окончателно. Влюбените бяха вдъхновение за мнозина, защото тяхното щастие можеше да стопли сърцата на всички. Години наред те поддържаха изключително мили отношения, работеха съвместно по различни проекти и все се чуваха слухове за бебе. Те обаче така и не започнаха опити за увеличаване на семейството, а времето и натовареното ежедневие може окончателно да съсипе връзката им. Ники Илиев все по-често гледал настрани, но не защото не държи на Саня, а понеже при тях трайно са се настанили скуката и напрежението. Съпругата му редовно изпадала в негативни настроения, защото й куца не само личният живот, но и прословутата й кариера, която има само и единствено благодарение на семейството на Илиев. Баща му е режисьор и чрез него тя получава роли, иначе ако чака на таланта си, би останала на улицата, смятат колегите й. Тези приказки съсипвали Саня, а Ники не успявал да я увери, че няма нужда да ги приема навътре. Сега двамата се опитват да съберат парчетата на любовта си и отново да се превърнат в двойка за пример.", "date": "2018.03.14", "title": "Изневяра разделила Ники Илиев и Саня"}
{"url": "http://www.bnews.bg/article/238511-ostava_bedstvenoto_polozhenie_v_bregovo", "text": "Брегово продължава да е в бедствено положение, предаде bTV.  През последното денонощие в нивото на река Тимок има спад, но нивото на подпочвените води се задържа. Имотите в близост до дигата са залети, потопени са и хиляди декари земеделски земи. Изпомпването на водата продължава денонощно, включително с хидропомпа. Дебитът ѝ е осем хиляди литра в минута. Дигата във видинското село Иново е укрепена, но бедственото положение и там остава в сила.", "date": "2018.03.14", "title": "Остава бедственото положение в Брегово! "}
{"url": "http://www.bnews.bg/article/238521-sadat_dade_3_g_uslovno_na_shef_ot_dans_za_razglasyavane_na_darzhavna_tayna_prokuraturata_protestira", "text": "Софийски градски съд призна за виновен Мирослав М.  – началник отдел в Специализирана дирекция „Финансова сигурност“ на ДАНС, разгласявал държавна тайна и му наложи наказание лишаване от свобода за срок от 3 години, изпълнението на което е отложено за изпитателен срок от 5 години. На 26.04.2016 г. Специализираното звено „Антикорупция“ (СЗА) при Софийска градска прокуратура внесе обвинителен акт в Софийски градски съд срещу Мирослав М.  за престъпление по чл. 357 ал.2 пр.1 вр. с ал.1 във вр. с чл. 26 НК. Обвинението срещу Мирослав М. е за това, че в периода от 27.09.2013г. до 01.10.2015г. в гр. София,  при условията на продължавано престъпление е разгласил информация от 11 класифицирани документи, представляваща държавна тайна, която му била поверена по служба, като от престъплението са настъпили особено тежки последици за сигурността на държавата. Според Софийски градски съд не са налице настъпили особено тежки последици за сигурността на държавата и оправда Мирослав М. по обвинението за престъпление по чл. 357 ал.2 пр.1 НК и го призна за виновен само в престъпление по чл.  357 ал. 1 във вр. с чл. 26 НК. Припомняме, че разследването на СЗА бе установило, че в инкриминирания период Мирослав М. е разгласил информацията в 11 /единадесет/ класифицирани документи, като предоставил копия от тях на лице, което няма разрешение за достъп до класифицирана информация и го използвал, за да си набави допълнителни парични средства. Оправдателната част на присъдата се протестира от СГП пред  Апелативен съд – София, съобшиха от държавното обвинение. СГП ще настоява в протеста си пред Апелативен съд София, че от престъплението са настъпили особено тежки последици за сигурността на държавата, тъй като информацията, съдържаща се в документите разкрива данни за събития и действия против икономическата и финансова сигурност на държавата, разкрива оперативния интерес на службата към лицата, събраната вече информация за тях и други лица, извършили или подготвящи се да извършат престъпления, застрашаващи националната сигурност. Информацията в 11 – те документа съдържа сведения за използваните от службите за сигурност оперативни методи и средства, както и за доброволните сътрудници, подпомагащи службите, което е могло да доведе до застрашаване живота и сигурността на последните и до възпрепятстване на работата по оперативните дела. СГП ще настоява и да се наложи по- тежко наказание, ориентирано към средния размер, което да се изтърпи ефективно.", "date": "2018.03.14", "title": "Съдът даде 3 г. условно на шеф от ДАНС за разгласяване на държавна тайна, прокуратурата протестира "}
{"url": "http://www.bnews.bg/article/238522-pak_go_izmisliha_targovsko_predpriyatie_shte_stava_stopanin_na_yazovirite_toaletniyat_ministar_nachelo_na_novata_shema", "text": "Възнамеряваме да създадем търговско предприятие, което ще е и собственик на язовирите, които общините не могат да поддържат. Това заяви пред журналисти министърът на икономиката Емил Караиванов след заседанието на правителството. \"Днес, както бяхме поели ангажимент, бяха внесени предложения за законодателни изменения. В първата си част те касаят изменения в Закона за водите. Най-общо язовирите ще бъдат категоризирани – голям, малък и какви са изискванията им за експлоатация\", каза министърът. \"Разбирате, че при големите и малките язовири това е съвсем различно. Ще се задължават собствениците и операторите да правят аварийни планове“, обясни той.  Съответно това предприятие да отговаря за извършването на ремонта и поддържането, така че да не се случва това да няма пари и финансови средства. Има предложение да се създаде фонд, който да генерира средства не само от бюджета, но и от стопанската дейност на тези язовири. Тук говорим за всички язовири. От този фонд да се набират средства за извършване на ремонти“, коментира той.  От думите му обачме стана ясно още, че основен двигател на новата идея, и вероятно изпълнител с размах е не кой да е, а печално известният тоалетен министър. Караниколово каза така:  Припомняме, че още в края на февруари Симеонов се намърда и в тази проблемна тема със заявката на капацитет, като свика работно съвещание по въпросите на безопасната експлоатация на язовирните стени и съоръженията към тях. \r\nЗа участие са поканени министрите Теменужка Петкова, Нено Димов, Владислав Горанов, Емил Караниколов, Румен Порожанов, Николай Нанков и председателят на Държавната агенция за метрологичен и технически надзор Петър Горановски. Дали е имало такава среща и как е протекла, информация няма. Но пък да си спомним че месец по-рано, на 22 януари т.г. Симеонов влетя изненадващо в Държавната агенция по метрологичен и технически надзор (ДАМТН) заради плачевното състояние и занижения контрол над язовирите. Все пак Симеонов е принципал на ДАМТН.  Защо да не влети или пък да не управлява новото търговско дружество?", "date": "2018.03.14", "title": "ПАК ГО ИЗМИСЛИХА: Търговско предприятие ще става стопанин на язовирите! Тоалетният министър начело на новата схема!"}
{"url": "http://www.bnews.bg/article/238514-obrat_vav_vremeto_vizhte_kakvo_ni_chaka", "text": "Остава топло до неделя, но в началото на другата седмица температурите чувствително ще се понижат и ще има превалявания от дъжд и сняг.  Днес ще има променлива, често значителна облачност, но ще остане сравнително топло, с температури от 11 до 16 градуса. \r\nУтре минималните температури ще бъдат от 3 до 8 градуса, а дневните ще останат без съществена промяна, от 11 до 16 градуса. Краткотрайни превалявания от дъжд ще има в Рила и Родопите, Бургаско и около Централния Балкан. В петък минималните температури ще бъдат от 4 до 9 градуса, а дневните ще се повишат още  в Тракия и Дунавската равнина ще доближат стойности около 20 градуса. \r\nВятърът ще се ориентира от юг. Облачността ще бъде променлива, в централните  и източни райони - средна  и  висока. \r\nПревалявания от слаб дъжд ще има на места в крайните западни райони. \r\nВ събота южният вятър ще се усили и ще бъде умерен, в някои източни райони и северно от планините и временно силен и бурен. Опасно време. Температурите в сутрешните часове ще бъдат от 8 до 13 градуса, но през деня чувствително ще се повишат и  в някои източни райони и северно от планините, в местата с фьон ще достигнат 25, 27 градуса. \r\nОсобено голям контраст между съботните температури и тези в неделния ден ще има в Североизточна България, която в събота ще бъде едно от най-топлите места, а в неделя ще бъде най-студеното, с температури около нулата в следобедните часове.  Там дъждът ще преминава в сняг или суграшица. \r\nВ останалата част от страната температурите в ранния следобед в неделя ще бъдат от 6 до 12 градуса.", "date": "2018.03.14", "title": "Обрат във времето! Вижте какво ни чака... "}
{"url": "http://www.bnews.bg/article/238510-parvi_dumi_na_dzhino_sled_5_chasovata_operatsiya_v_ankara", "text": "Джино Бианкалана претърпя 5-часова операция в Анкара. „Горе-долу съм добре. Няма да се предавам. Всичко ще бъде наред. Надявам се този път да имаме пълен успех“, разкри тв звездата в телефонен разговор за „Телеграф“. Любимата реалити звезда на България Джино Бианкалана претърпя 5-часова операция в Анкара. Той отново легна под ножа заради проблем с крака и пластината в него. По време на интервенцията е бил отстранен металния имплант от коляното до глезена в левия крак на Джино. Той му бе поставен преди 2 години в Америка, след като се потроши при тежка катастрофа с мотор и едва оцеля. Поставен е нов имплант и сега предстои на Джино да се възстанови. Плътно до него е брат му Боби Ташев. Двамата дори публикуваха снимка от болницата. По всичко личи, че братската обич между тях е много силна и братът на Бианкалана също се е прибрал от Америка, за да подкрепи Джино при интервенцията. Една от най-тиражираните причини за текущата операция е инфектиране на крака на Джино по време на една от първите седмични мисии в „Биг брадър: Мост уонтед“. Тогава съквартирантите бяха наказани да живеят в тежки битови условия, което довело до усложнения.", "date": "2018.03.14", "title": "Първи думи на Джино след 5-часовата операция в Анкара"}
{"url": "http://www.bnews.bg/article/238501-kakvo_se_sluchva_klyuchova_figura_napuska_ekipa_na_tramp", "text": "Съветникът на американския президент Доналд Тръмп по въпросите на националната сигурност Хърбърт Р. Макмастър скоро ще напусне поста си, съобщи Си Ен Ен, цитирана от ТАСС. \r\n  \r\nПо данни на източници на телевизията Тръмп планира да направи големи размествания в своята администрация след уволнението на Рекс Тилърсън от поста на държавен секретар на САЩ. Един от първите, които ще напуснат сегашните си длъжности, ще стане Макмастър, отбелязва Си Ен Ен. \r\nНа мястото на Макмастър президентът разглежда кандидатурите на бившия постоянен представител на САЩ в ООН Джон Болтън, на един от вицепрезидентите на компанията \"Форд\" Стивън Бигън, на генералния директор на корпорацията \"Оракъл\" (Oracle) Сафра Кац, както и на директора на Агенцията за национална сигурност на САЩ адмирал Майкъл Роджърс, който смята да излезе в оставка тази пролет. \r\n  \r\nОсвен това, по данни на Си Ен Ен, началникът на канцеларията на Белия дом Джон Кели също може да напусне поста си, макар че оставката му не е толкова неизбежна, както тази на Макмастър, отбелязва телевизията. \r\nПо-рано вчера Си Ен Ен съобщи, че Тръмп обмисля също да уволни министъра по въпросите на ветераните Дейвид Шулкин. Според източници на телевизията президентът бил недоволен от Шулкин и иска да назначи на неговото място Рик Пери, който понастоящем е министър на енергетиката.", "date": "2018.03.14", "title": "Какво се случва? Ключова фигура напуска екипа на Тръмп!"}
{"url": "http://www.bnews.bg/article/238480-i_preslava_nadu_tsitsi", "text": "Преслава винаги се е славела с един от най-пищните естествени бюстове във фолка. В последните години обаче смъкна значително много килограми от плещите си, което доведе и до смаляването на нейните еърбеци Макар визуално да изглежда доста по-добре в сравнение с първите години от своята популярност, по някакъв начин изчезна нейният сексапил покрай стопяването на циците й. Тя добе осъзнала този пропуск и съвсем скоро се е подложила на операция за уголемяване на бюста, който показа в последния си клип „Отново в играта“, писа „Шоу“. Със заглавието на парчето Преслава намеква, че има намерение да си върне предишните позиции в бранша, когато нямаше конкуренция. Към момента нейни преки конкурентки са Галена и Емануела, я тя се нарежда след тях. Третото място не я удовлетворява и тя е решила да залага не само на хубави песни и клипове, но да се постарае малко повече за външния си вид. Двете й колежки без притеснения заголват гръд в проектите си, каквато на Преси липсваше. Затова си е взела няколко дни почивка от фирмата и си е сложила новите подобрения.", "date": "2018.03.14", "title": "И Преслава наду цици"}
{"url": "http://www.bnews.bg/article/238468-dara_ekimova_nyama_kak_vsichki_da_me_haresvat_no_az_prodalzhavam_napred", "text": "\"За някои хора винаги ще е нагласено, винаги “мама ще ме бута в предавания”. Ако трябва да сме честни, мама е против участието ми в този тип предавания, но вие няма как да знаете. Обожавам тази песен. Изпях я с цялото си сърце. Дадох всичко от себе си, въпреки че бях болна. Въпреки че никой не се обърна, според някои от вас пак е нагласено. С годините започвам да се научавам, че не може всички да те харесват, не е и нужно. За тези, които смятат, че не съм нещо особено, за музиката трябва и сърце, не само уши. За тези, които ме подкрепят и вярват в мен, благодаря ви! Вярвам в себе си и се гордея със себе си. Имам още много да работя, но никога нищо няма да ме спре от това да се боря. Винаги ще има”хейтъри”, но в крайна сметка, който се чувства добре в собствената си кожа и се харесва, никога няма да плюе по труда на друг човек. Затова learn how to love yourself first\", обясни поучително 15-годишната дъщеря на Дими Екимов. \r\nМомичето видимо вярва, че го чака звездна кариера на музикалната сцена и се радва на подкрепата на семейството си: \r\n\"Благодарна съм, че изживях тази емоция. Благодарна съм, че имам тази ПРЕКРАСНА МАЙКА, каквото и да казвате! Благодарна съм за прекрасното търпеливо момче до мен, което ме подкрепя от доста време насам! Благодарна съм за най-добрата приятелка на мама и едната й дъщеря, с които сме като едно семейство. Благодарна съм за близките ми! Благодарна съм за неповторимия ми баща, който знам, че беше с мен през цялото време на сцената! Благодаря! Всичко тепърва започва и знам, че някой ден същите хора, които сега не ме харесват особено, ще се редят на опашки за билети за мой концерт! \" \r\nПо-рано Ива Екимова също коментира във Фейсбук участието на дъщеря си: \r\n\"Браво! Браво, мое момиче! Толкова много се гордея с теб! Ти си съвършена, прекрасна и талантлива! Просто плувай, продължавай, не се отказвай, защото носиш всичко вътре в теб! По-голяма си от представата за себе си!\"", "date": "2018.03.14", "title": "Дара Екимова: Няма как всички да ме харесват, но аз продължавам напред! "}
{"url": "http://www.bnews.bg/article/238502-shofyori_vnimavayte_kameri_za_30_bona_snimat_po_trima_narushiteli_ednovremenno", "text": "Новите преносими камери срещу високата скорост, всяка от които струва 30 хиляди евро, вече са на пътя. Едно от най-големите техни предимства е, че работят прекрасно в няколко ленти и може да заснемат едновременно двама или трима нарушители. „Досега снимките с повече от един автомобил ги смятахме за невалидни, тъй като не можехме да докажем кой от тях е с превишена скорост”, обясни Росен Рапчев, началник сектор „Контрол на пътното движение” към Главна дирекция „Национална полиция”. По думите му за миналата година от стационарни и мобилни камери са заснети общо 490 000 нарушения. От тях близо 97 000 са били невалидни поради това, че не можем да установим кой автомобил е нарушителят, посочи Рапчев. Това обаче се променя с новите устройства. Камерите разпознават регистрационните номера – както български, така и чужди. Много по-лесна е последващата обработка на нарушенията, допълни Рапчев. Камерата може да бъде монтирана както отстрани на пътя, така и на мостове. Устройството може да работи минимум 5 часа. След приключване на работата чрез инсталирана в устройството сим карта данните се изпращат в централната база данни в МВР. „Няма възможност за манипулация, полицаят не сваля ръчно нарушенията, те се изпращат автоматично”, подчерта Рапчев.  „И при дъжд, и при сняг работят прекрасно, дори при по-слаба видимост също разпознават добре регистрационните номера”, увери той. Новите камери няма да могат да се засичат от антирадарите, уверяват още от полицията. За минути екипът на bTV присъства на заснемането на две нарушения.", "date": "2018.03.14", "title": "Шофьори, внимавайте: Камери за 30 бона снимат по трима нарушители едновременно! "}
{"url": "http://www.bnews.bg/article/238507-borisov_izrigna_za_chez_nyama_kak_da_imam_obshto_s_tazi_sdelka_vizhte_kakvo_poiska", "text": "Бойко Борисов с първи думи след скандала с ЧЕЗ! Той посочи: Няма как да имам общо с тази сделка”. Борисов коментира и създаването на анкетна комисия в парламента за ЧЕЗ. \"Подкрепихме анкетната комисия за ЧЕЗ. Да се извади всичко през годините\", каза той. По думите му юристите трябва да свършат своята работа, за да не бъде заблуждавано обществото. „Тази манипулация да се премахне”, каза Борисов в началото на правителственото заседание. Очаквайте подробности!", "date": "2018.03.14", "title": "Борисов изригна за ЧЕЗ: Няма как да имам общо с тази сделка! Вижте какво поиска... "}
{"url": "http://www.bnews.bg/article/238503-prebiha_shofyor_sled_katastrofa_v_sofiya", "text": "Полицията в София задържа четирима души заради нападение и побой над шофьор след катастрофа снощи. Всички арестувани са с криминални регистрации и известни на МВР. \r\nЧетиримата мъже са пребили водач на лека кола, която се е ударила в джипа, с който те са се движели в столичния квартал \"Бояна\", предаде БНР. \r\nСлед това мъжете са накарали пострадалия да опише в двустранния протокол на инцидента, че той е виновен за случилото се. Малко по-късно пребитият човек е подал сигнал в полицията, а патрули на СДВР са арестували четиримата нападатели. \r\nЕдиният от задържаните е известният Атанас Георгиев по прякор \"Гаргата\", който преди време беше арестуван заради подозрения за участие в групово изнасилване и трафик на жени с цел сексуална експлоатация в Италия. \r\nПолицията в София издирва свидетели на инцидента.", "date": "2018.03.14", "title": "Пребиха шофьор след катастрофа в София"}
{"url": "http://www.bnews.bg/article/238425-saprugata_na_dzheyms_belushi_podade_molba_za_razvod", "text": "Дженифър Слоун - съпругата на актьора Джеймс Белуши е подала молба за развод, съобщава US Weekly, като се позовава на документите, които са на разположение на редакцията. Молбата за развод на Дженифър Слоун е подадена в съда в Лос Анджелис в понеделник, 5 март. Като причина за развода е посочено непреодолими различия.  Трябва да се отбележи, че Слоун разчита на материална подкрепа и съвместно попечителство на децата, 18-годишният Джеймисън и 16-годишният Джеърд. Това ще бъде третият развод в живота на актьора: от 1980 г. до 1988 г. той бе женен за Сандра Дейвънпорт, от 1990 г. до 1992 г. - за Марджъри Брансфилд. От първия брак актьорът има син Робърт Джеймс Белуши.", "date": "2018.03.14", "title": "Съпругата на Джеймс Белуши подаде молба за развод"}
{"url": "http://www.bnews.bg/article/238516-za_chetvarti_pat_merkel_stana_kantsler_na_germaniya", "text": "Ангела Меркел бе избрана за четвърти път за канцлер на Германия, съобщи \"Шпигел\". Уточнява се, че Меркел е получила 364 от 688 гласа при гласуването в Бундестага. \r\nНа почетната трибуна гласуването бе проследено от съпругът й Йоахим Зауер и майка й - 89-годишната Герлинд. \r\nКанцлерът на Германия е глава на правителството ,според Конституцията на страната. Той назначава федералните министри и определя политиката на държавата. Мандатът му е 4 години, може да бъде прекратен само с вот на недоверие в Бундестага. \r\n\"Приемам вота\", каза Меркел след гласуването. \r\nУправляващата коалиция, която включва Християндемократическия съюз (ХДС) на Меркел, традиционния му баварски партньор, Християнсоциалния съюз (ХСС), и Германската социалдемократическа партия (ГСДП) разполага с общо 399 места в 709-членния Бундестаг. \r\n  \r\nТрите партии управляваха в голяма коалиция и през последните четири години, но този път формирането на правителство се оказа трудна задача. Бундестагът преизбра Меркел за канцлер 171 дни след парламентарните избори на 24 септември. \r\nТогава и трите партии загубиха позиции. Социалдемократите първоначално обявиха, че ще останат в опозиция, но след като Меркел не успя да формира управляваща коалиция с либералите и Зелените, преразгледаха решението си, за да бъдат избегнати нови избори, в момент, когато ЕС се нуждае от една силна и проевропейска Германия. \r\nЛевоцентристката формация се съгласи да остане в управлението след вътрешен референдум, предшестван от дебати и силна съпротива в своите редици. \r\n ", "date": "2018.03.14", "title": "За четвърти път: Меркел стана канцлер на Германия!"}
{"url": "http://www.bnews.bg/article/238499-agentat_ot_ds_karakachanov_pretsaka_sasht_i_nato_i_nalya_100_miliona_za_remonta_na_mig_ovete_v_rusiya", "text": "Военното министерство е решило да плати на Кремъл още около 81.5 милиона лева за ремонт на съветските самолети МиГ 29. Това става ясно от публикуваните на 7 март 2018 г. на портала за обществени поръчки на МО последните документи по процедурата за обществена поръчка: “Интегрирана логистична поддръжка на самолети МиГ29 – рамково споразумение”. \r\nПрипомняме, че процедурата беше открита с решение на министъра номер 129 от 6 декември 2017 г.,  но по-късно беше обжалвана. От публикувания пакет с документи става ясно, че на 15 и 16 февруари са проведени преговори с компанията. Със свое решение номер 28 от 6 март 2018 г., министър Красимир Каракачанов окончателно определя като изпълнител Руската самолетостроителна компания “МИГ”. Решението подлежи на обжалване в десетдневен срок, т.е.  срокът изтича след три дни. \r\nСпоред военни експерти още от самото начало на процедурата МО работи с идеята, че само руската компания може да извърши ремонта на старите самолети. Затова се прилага и особена процедура по Закона за обществените поръчки, пише Фрогнюз. Ако реално се стигне до сделка, това на практика означава „съзнателно влизане в активни значителни бизнес отношения с руски компании от отбранителната промишленост\", които вече са в санкционния списък на САЩ по специалния закон за налагане на санкции Countering America’s Adversaries Through Sanctions Act” (Public Law 115-44) (CAATSA). Законът е вече влязъл в сила и това може да произведе вредни последици за България като евроатлантически партньор. \r\nВоенният министър  добре знае, че Москва е обявила във военната си доктрина НАТО като неприятел. Затова експертите се чудят как може да се помага на евентуалния противник. И да занимава обществеността с измислени за доброволна казарма, връщане на наборната казарма и др. \r\nВместо да има истински обществен дебат по важната тема, през последните седмици Каракачанов отвлича вниманието на обществото с измислени и нереални теми като възстановяване на казармата, трудови войски, влизане без изпити във ВУЗ, ако си бил войник и т.н.", "date": "2018.03.14", "title": "Агентът от ДС Каракачанов прецака САЩ и НАТО и наля 100 милиона за ремонта на МИГ-овете в Русия!"}
{"url": "http://www.bnews.bg/article/238508-vizhte_noviya_lyubovnik_na_maya_ilieva_paparashko_foto", "text": "Вдовицата на Жоро Илиев – Мая, за трети път в живота си е влюбена до уши.Илиева бе хванатата от папараци в компанията на непознат мъж в центъра на София. Двамата не се криеха,м а си раздаваха целувки в идеалния център на столицата. Случайни минувачи, разпознали Мая, въпреки слънчевите очила и странната прическа. Кой е новият избраник до Мая засега не се знае. Не е ясно и как двамата са се запознали, до дори фактът, че са двойка вече е сензация. Двамата се отправиха към салона за красота на Илиева, като на моменти се хващаха за ръце, пресичайки бул. Витоша. Снимката вижте  След раздялата си с варненеца Ники Шванца Мая не искаше да чуе за друг човек. Тя вярваше, че той е вторият мъж в живота й, но пътищата им се заделиха, припомня „България днес“.", "date": "2018.03.14", "title": "Вижте новия любовник на Мая Илиева (Папарашко фото)"}
{"url": "http://www.bnews.bg/article/238497-svetat_potana_v_skrab_otide_si_stivan_hoking", "text": "Британският физик Стивън Хокинг почина на 76-годишна възраст, съобщи The Guardian. Тази информация е потвърдена от семейството му. \"Ние сме дълбоко натъжени от кончината на баща ни\", съобщиха децата на Хокинг - Люси, Робърт и Тим. Хокинг получи световна известност след като през април 1988 г. бе публикувана неговата научнопопулярна книга \"Кратка история на времето\". Преведена е на десетки езици и е публикувано в общ обем от повече от 10 милиона екземпляра. Ученият обръща голямо внимание и на такива актуални проблеми за човечеството като глобалното затопляне, състоянието на околната среда и социалното неравенство. Основната научна дейност на Хокинг е свързана с описанието на излъчването на черна дупка. Той изказва хипотезата, че черните дупки с малка маса губят енергия, излъчвайки в своя хоризонт и в крайна сметка \"умират\". Физикът прекарва по-голямата част от живота си в инвалидна количка. Симптомите на амиотрофичната латерална склероза, която впоследствие води до парализа, започва да се проявява в Хокинг в началото на 60-те години, когато е бил на възраст над 20 години.", "date": "2018.03.14", "title": "Светът потъна в скръб: Отиде си Стивън Хокинг! "}
{"url": "http://www.bnews.bg/article/238496-kak_mutrata_zakonotvorets_i_sluga_na_gerb_mareshki_parkira_kato_debil_snimki", "text": "Чудите се до къде може да стигне наглостта на депутата? Ето това е „вашият” народен представител – Веселин Марешки. Да паркираш като дебил… Срам!  ", "date": "2018.03.14", "title": "Как мутрата-законотворец и слуга на ГЕРБ Марешки паркира като дебил (СНИМКИ)"}
{"url": "http://www.bnews.bg/article/238479-dilyana_popova_razkri_kak_svalya_kiltsa", "text": "Не че някога е имала проблеми с излишните килограми, но малко след като роди, на Диляна Попова й се наложи бързо да влезе в обичайната си форма, ако иска да продължи с ангажиментите на модния подиум. И успява благодарение не само на редовното потене във фитнес залата, но и на специален режим, който изпълнява. Моделката се оказа изключително стриктна в следването на онова, което повелява намаляващата Луна. „Съобразявам се с цикъла на Луната – започвам, когато тя намалява и за една седмица заедно с тренировките свалям 2-3 килограма“, издава Попова, писа „Шоу“. Скорошни нейни снимки от екскурзия до екзотична дестинация потвърждават всяка нейна дума. На фотосите Диляна е с предизвикателен бански и фигура, на която завиждат не една или две дами.  ", "date": "2018.03.14", "title": "Диляна Попова разкри как сваля килца"}
{"url": "http://www.bnews.bg/article/238504-parlamentat_izbra_anketna_komisiya_za_izyasnyavane_na_sdelkata_s_chez", "text": "На днешното заседание на парламента опозицията предложи да се създаде временна анкетна комисия за изясняване на всички факти и обстоятеластва около приватизацията на ЧЕЗ Груп във връзка с предстоящата и продажба. Комисията е създадена на партиен принцип от всички парламентарни групи. За председател е избран депутатът Жельо Бойчев от ПГ \"БСП за България\". Според експерти този вид комисии не вършат почти никаква полезна работа, освен на размиването на породения скандал.През годините са избирани много такива комисии, като например временната комисия за проверка състоянието в сектор енергетика оглавявана от Валери Симеонов. Тази комисия заседава почти година и накрая излезе с доклад, който бе подписан с особено мнение от почти всички \r\nчленове, като един в лицето на Магдалена Ташева дори не е подписала доклада. За да стане ясно на хората, че този род комисии нямат никаква тежест, е редно да обясним, че те нямат разследващ характер. Експерти дори определят подобни комисии като лош сигнал за външните инвеститори, които през последните години не са се наредили на опашката за инвестиране в България.", "date": "2018.03.14", "title": "Парламентът избра анкетна комисия за изясняване на сделката с ЧЕЗ"}
{"url": "http://www.bnews.bg/article/238500-bedstvashti_kray_smolyan_blokirani_rodilki_po_selata_horata_v_stres", "text": "11 села остават откъснати от Смолян заради голямото свлачище в района. То все още не се укрепва. Очаква се днес да стане ясно дали ще започнат укрепителни мероприятия, тъй като пристигат геолози и експерти от София, за да обследват свлачището на пътя Смолян – Мадан. Преминаването през него остава абсолютно забранено не само за автомобили, но и за пешеходци. Въпреки това хората от селата преминават с риск за живота си, защото по този начин най-бързо могат да стигнат до работните си места в Смолян. Кметове на селата от района потвърдиха, че проблемът е пътуването на хората до работа и на учениците. Провизии и продукти се доставят през обходния маршрут. Той обаче увеличава пътя с около час – час и половина в едната посока. Затова и хората са недоволни, рискуват и преминават пеш.  Кметът на Търън Явор Говедаров посочи, че в селото има родилки, а медицинското обслужване е нарушено. По думите му има предложения едното платно на пътя да се пусне само сутрин и вечер за 2 часа. Докато не се произнесат специалистите, които пристигат днес, и не кажат, че сигурността е гарантирана, няма как пътят да бъде отворен, коментира зам. –областният управител на Смолян Адриан Петров. Според него ако специалистите преценят, пътят може бързо да се отвори.", "date": "2018.03.14", "title": "Бедстващи край Смолян: Блокирани родилки по селата, хората в стрес! "}
{"url": "http://www.bnews.bg/article/238486-eto_koi_sa_nay_goreshtite_balgari_za_2018_godina_snimki", "text": "Те са едни от най-добрите актьори, те са едни от най-успешните изпълнители, те са едни от най-желаните модели, те са звезди в YouTube и социалните мрежи, пише 10te.bg. В списъка са включени представители на силния пол, отличаващи не само с външна красота и перфектни тела, а притежаващи комплекс от качества да бъдат най-интересните и горещите. Или казано по друг начин, в класацията присъстват българи, които не само предизвикват „пеперудки“ в стомасите на жените, но могат да послужат за пример с постоянство и перфектни резултати при постигане на поставените целите. Настъпи и дългоочакваният момент! Скъпи дами, настанете се удобно. Ето кои са 10-те най-горещи българи за 2018 година. 10. Ники Илиев Водещ на „МелоТВмания“, Мартин Константинов от „Забранена любов“, режисьор на филмите „Кажи здравей на татко“, „Чужденецът“, „Живи легенди“ и „Нокаут“. Да, това е Ники Илиев със силно присъствие, както на малкия, така и на големия екран. 9. Дарин Ангелов Любо от „Скъпи наследници“, гласът на Еди от „Ледена епоха“ – 3, 4 и 5 част, любим актьор от редица постановки, сред които „Хъшове“ , „Дон Жуан“, „Копче за сън“ и много други. 8. Наум Шопов – младши Любимец на българската аудитория от сериала „Откраднат живот“, младият Наум Шопов определено е сред най-любимите актьори, а и доктори на женската аудитория. Останалите мъже в класацията вижте", "date": "2018.03.14", "title": "Ето кои са най-горещите българи за 2018 година (СНИМКИ)"}
{"url": "http://www.bnews.bg/article/238512-tragediya_sled_vzriv_v_arsenal_ima_zaginal_chovek", "text": "Един човек е загинал и един е обгорял при възпламеняване в завод 3 на „Арсенал” в Казанлък, съобщи БГНЕС. Мъж загина, а друг пострада тежко при инцидент в завод 3 на „Арсенал” в Казанлък.  Имало е локален взрив с последвал пожар на територията на цех. По първоначална информация загиналият е 39-годишен мъж. Раненият е с тежки изгаряния и е транспортиран към болницата.   Към момента пожарът е изгасен. Министърът на икономиката Емил Караниколов съобщи, че става дума за производствена авария. Причините за инцидента на този етап не са ясни. Преди две години взрив в завода също взе жертви.", "date": "2018.03.14", "title": "Трагедия след взрив в \"Арсенал\": Има загинал човек! "}
{"url": "http://www.bnews.bg/article/238509-sofiya_ostava_na_suho_vizhte_kade_shte_spirat_vodata", "text": "На 15 март 2018 г. (четвъртък), във връзка с изместване на уличен водопровод на ул. „Васил Левски“, кв. „Обеля“, се налага спиране на водоподаването от 09:00  до 21:00 часа на клиентите на „Софийска вода”, живеещи в района на: с. Мрамор, с. Житен, с. Волуяк и бивш стопански двор; с. Доброславци – ул. „Царско село“. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноски на адрес: с. Мрамор – пред кметството; с. Житен – пред кметството; с. Волуяк –пред кметството. \r\n  \r\nНа 15 март 2018 г. (четвъртък), във връзка с подмяна на спирателни кранове на ул. „Иглика“, с. Мировяне , се налага спиране на водоподаването от 09:00  до 21:00 часа на клиентите на „Софийска вода”, живеещи в района на: ул. „Христо Ботев“, ул. „Перуника“, ул. „Канала“, ул. „Еделвайс“, ул. „Чавдар войвода“. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Чавдар войвода“ ъгъла с ул. „Христо Ботев“. \r\n  \r\nНа 15 март 2018 г. (четвъртък), във връзка с подмяна на сградно-водопроводно отклонение на бул. „Евлоги и Христо Георгиеви“, Център, се налага спиране на водоподаването от 09:00  до 18:00 часа на клиентите на „Софийска вода”, живеещи в района на: бул. „Евлоги и Христо Георгиеви“ от ул. „Граф Игнатиев“ до бул. „Цар Освободител“. \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Ген. Гурко ъгъла с бул. „Евлоги и Христо Георгиеви“. \r\n  \r\nНа 15 март 2018 г. (четвъртък), във връзка с изграждане на сградно водопроводно отклонение на ул. „инж. Иван Иванов“, жк. „Зона Б-19“, се налага спиране на водоподаването от 10:00  до 18:00 часа на клиентите на „Софийска вода”, живеещи в района на: ул. „инж.Иван Иванов“ от бул. „Александър Стамболийски“ до ул. „Три Уши“; ул. „Позитано“ от ул. „Алдомировска“ до ул. „инж. Иван Иванов“. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: бул. „Александър Стамболийски“ ъгъла с ул. „инж. Иван Иванов“. \r\n  \r\nНа 15 март 2018 г. (четвъртък), във връзка с изграждане на сградно водопроводно отклонение на ул. „Букет“, кв. „Овча купел“, се налага спиране на водоподаването от 09:30  до 18:30 часа на клиентите на „Софийска вода”, живеещи в района на: ул. „Букет“ от ул. „Любляна“ до река Владайска. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Букет“ ъгъла с ул. „Любляна“. \r\n  \r\nНа 15 март 2018 г. (четвъртък), във връзка с подмяна на спирателен кран на ул. „Крушовски връх“, кв. „Овча купел“ , се налага спиране на водоподаването от 09:30  до 19:30 часа на клиентите на „Софийска вода”, живеещи в района на: ул. „675-та“ между ул. „Брезов рид“ и ул. „Крушовски връх“; ул. „Крушовски връх“ между ул. „675-та“ и ул. „Маестро Кънев“. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Крушовски връх“ ъгъла с ул. „Маестро Кънев“. \r\n  \r\nНа 15 март 2018 г. (четвъртък), във връзка с диагностика на уличен водопровод на ул. „Липов цвят“, НПЗ „Хаджи Димитър“ , се налага спиране на водоподаването от 09:00  до 19:00 часа на клиентите на „Софийска вода”, живеещи в района на: ул. „Воднянка“ от ул. „Лавандула“ до ул. „Липов цвят“, ул. „Липов цвят“ и ул. „Дан Колов“. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Воднянка“ ъгъла с бул. „Липов цвят“. \r\n  \r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. \r\n  \r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx. \r\n  \r\n“Софийска вода” АД предварително се извинява на своите клиенти за причинените временни неудобства!", "date": "2018.03.14", "title": "София остава на сухо! Вижте къде ще спират водата…"}
{"url": "http://www.bnews.bg/article/238518-ofitsialno_mazh_na_27_godini_e_zaginaliyat_v_arsenal", "text": "Един човек е загинал и един е обгорен след възникнал инцидент на територията на „Арсенал“ Казанлък, гласи официалната информация за трагичната случка. Инцидент е станал около 10.20 часа тази сутрин, в помещение на цех 130 на завод 3. Все още няма информация за причината, при която е възникнал инцидента, на място са оперативни групи на фирмата, полицията и специализираните органи. Загиналият е млад мъж на 27 години от село Шаново, с инициали Ц.В, пострадалият К. Ж.- на 45 години от Казанлък. Загиналият е на работа в „Арсенал“ от две години, а пострадалият мъж със стаж от 10 години във фирмата. По предварителна информация е възникнало запалване на смесител, по време на работа. При инцидента няма други пострадали. Има нанесени материални щети на помещението, в което е работено. Останалите работници са изведени от помещението. Пострадалият е настанен в Спешния център на МБАЛ Казанлък, за оказване на първа помощ. Пациентът е със сериозен процент изгаряния. По предварителна информация най- вероятно ще бъде настанен в Клиника по изгаряния в Пловдив. В момента пациентът се транспортира в болница в Стара Загора, след което най- вероятно ще замине за Пловдив. На мястото на инцидента работят специализираните органи. Министърът на вътрешните работи Валентин Радев изказа съболезнования на близките на пострадалите. „Вътре имало бъркалка, имало е смеси и те са се запалили. Не е имало експлозия“, каза той пред bTV. Причината за инцидента е \"нарушаване на технологичния процес\".", "date": "2018.03.14", "title": "Официално: Мъж на 27 години е загиналият в „Арсенал”! "}
{"url": "http://www.bnews.bg/article/238506-zashto_inerkom_ne_iska_darzhavata_da_uchastva_v_sdelkata_za_chez", "text": "Милена Стоева, дясна ръка на Гинка Върбакова, заяви пред ”Ройтерс”, че ”Инерком” не иска държавата да участва в сделката. Това е изненадващ обрат на 180 градуса, случил се само за два дни.  По-рано официално ни обясниха, включително със специално прессъобщение, че се готвят анализи за евентуално държавно участие, които ще станат готови през месец април и \"Инерком\" тогава ще преговаря за евентуален държавен дял. \r\nЗащо е обратът? Защото според експерти, участието на държавата вкарва сделката в Третия енергиен пакет на ЕС и регулациите на Брюксел, както и в регулациите за така нар. \"вертикално интегрирано предприятие\".  Така  окончателното парафиране и приключване на сделката ще трябва да стане с решение на органите на Европейската комисия, всичко това ще постави много въпросителни, които и без друго разбуниха обществото ни. Със сигурност обаче Европейската комисия не би рискувала да одобри сделка на структуроопределящо дружество от купувач без притежаван дори минимален капацитет, а да не говорим, че същият този купувач ще трябва вече да доказва произхода на парите не пред управляващите в България, за които има съмнения, че стоят зад сделката, а пред Европейската комисия.", "date": "2018.03.14", "title": "Защо \"Инерком\" не иска държавата да участва в сделката за ЧЕЗ? "}
{"url": "http://www.bnews.bg/article/238498-koy_prospa_izsichaneto_na_nad_500_darveta_v_borisovata_gradina", "text": "527 дървета бяха „вандалски отсечени“ в столичната Борисова градина, в частта ѝ близо до бул. „Драган Цанков“, сигнализира общинският съветник Марта Георгиева. „Притеснена съм, че въпреки моите усилия като общински съветник и огромния натиск от загрижените граждани, практиките на Столичната община (СО) по провеждане на безогледни сечи на дървета не се променят“, каза тя в предаването „Тази сутрин“ по bTV. Георгиева посочи, че „това се извършва в центъра на София, в Борисовата градина, която е паметник на градинско-парковото изкуство, без отчетни документи, каквито се изискват по наредбата на СО, няма експертно становище за всяко едно дърво, няма и съгласуване с Министерството на културата, тъй като това е паметник на културата и резерват“. „Притеснява ме и че тази сеч е изключително близо до едно място, в което по проекта за подробен устройствен план (ПУП) се предвижда застрояване – между „Драган Цанков“ и розариума в проекта за ПУП планират да издигнат нова сграда – музей на София“, каза общинският съветник. Тя посочи още и че няма указателни табели или каквато и да е информация за гражданите – обяснение, „за да се разсеят притесненията, че не се режат първо здрави и безопасни дървета, а да се оставят сухите и опасните, за да се налага все повече и повече сеч“. Няма дори предпазни бариери или някакви ограждения. Директорът на Дирекция „Поддържане на зелената система“ Борис Кишкилов обясни, че още през 2016 г., съгласно разработка на научноизследователския сектор към Лесотехническия университет, е изготвена инвентаризация и подробен анализ на състоянието на дървесно-храстовата растителност в парка. Оценката е показала, че общото състояние е влошено. Тя е разгледана от комисията по опазване на околната среда при Столичния общински съвет, а през август миналата година се е преминало към маркиране на дърветата. Маркирането пък е било разгледано от специално създадена междуведомствена комисия. Ясно е посочено, че дърветата трябва да се премахнат, тъй като са опасни, каза той. Според него не може да се говори за сеч заради интерес към дървения материал или строеж. Лесовъдът Альоша Даков посочи, че основната цел е била осигуряване на безопасност за посетителите на парка. Втората цел е била да се съхрани биологичното разнообразие, затова са оставени биотопни дървета, макар да са във влошено състояние или сухи, но целта е да има хранителна база за птиците, за да се запази уникалната екосистема на парка. Тези дървета са на достатъчно безопасно разстояние от алеите, увери той.", "date": "2018.03.14", "title": "Кой проспа изсичането на над 500 дървета в Борисовата градина?"}
{"url": "http://www.bnews.bg/article/238505-maykata_na_12_detsa_dalzhi_milioni_na_darzhavata", "text": "В схема за милиони левове се оказа 39-годишната Веска Лучева от град Баня. Жената доби национална известност, след като на 8-и март роди дванадесетото си дете на на градския площад. Оказва се, че преди години бизнесмен от Пловдив предложил договор на Веска. Документът, който тя разписала, я направил собственик на 3 фирми за точене на ДДС, съобщи телевизия „България он ер“. Абсурдната историята на Веска започва преди 22 години, когато едва на 17 години тя ражда първото си дете от почти непознат мъж. Веска се запознава с него в Германия, забременява и се връща сама в България.  Така, без да се обичат, двамата остават заедно 16 години. Един ден мъжът ѝ тръгва за Свиленград и никога повече не се появява.  Останала сам сама с многобройната си челяд, самотната майка е принудена да смени квартирата. Така се запознава със съпруг номер две - Димитър. През май 2010 г. обаче социалните служби отнемат всичките ѝ деца. Тогава Веска посяга към алкохола. Димитър ѝ помага да не се срине напълно, но не успява да ѝ помогне, когато мистериозен бизнесмен от Пловдив ѝ предлага 20 000 лева, ако разпише куп документи.  Пари така и не получава, но се сдобива със задължения за милиони левове. Това не спира Веска да прибави още един член към семейството си.  Заради милионите, които дължи на държавата, 39-годишната майка няма право на помощи за детето. Още е един абсурд в абсурдната история на Веска от Баня.", "date": "2018.03.14", "title": "Майката на 12 деца дължи милиони на държавата "}
