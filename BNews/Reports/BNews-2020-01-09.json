{"url": "http://www.bnews.bg/article/265205-gartsiya_kupuva_f_35_za_vazdushno_prevazhodstvo_nad_turtsiya", "text": "\n Възвръщане на гръцкото въздушно превъзходство над Турция през следващите години очаква гръцкият министър на отбраната Никос Панайотопулос, който в интервю за телевизия „Скай“ потвърди интереса на Гърция да придобие ескадрила свръхмодерни бойни самолети F-35, съобщава БТА. \r\n\r\n Премиерът Кириакос Мицотакис вече заговори по темата по време на посещението си в САЩ преди дни. Интересът на Гърция към F-35 се смята от анализаторите за особено важен, след отпадането на Турция от програмата. Югоизточната ни съседка загуби възможността да се снабди с новия изтребител, след като взе решение да купи от Русия зенитно-ракетни комплекси С-400. \r\n\r\n Гърция предвижда да купи 24 броя F-35 (т.е. приблизително две ескадрили) за над 3 млрд. евро, като ще се водят преговори за начина на плащане. За сравнение, България купи 8 броя F-16V - модерна модификация на самолет от по-старо поколение, за около 1 млрд. евро. \r\n\r\n Предвижда се гръцката сделка да се реализира след 2024 г. \r\n\r\n Междувременно Атина започва и мащабна модернизация на своите над 80 броя F-16, които ще бъдат подобрени до стандарт „Вайпър“ (т.е. до нивото на новопроизведените 8 машини, които България купи – б.р.). Това ще е дълъг процес – 7-8 години, защото ще трябва да се поддържат самолети на бойно дежурство. \r\n\r\n Ще се модернизират и френските изтребители „Мираж 2000“, „с което Гърция вече ще може да говори за възвръщане на въздушното си превъзходство над Турция“, според министъра. \r\n\r\n Има и предложения по отношение на закупуването на нови бойни кораби за гръцкия флот. Панайотопулос каза, че има два начина за придобиване на военно оборудване – с пряка покупка или от излишното въоръжение на САЩ. \r\n\r\n Гърция и Турция имат сложни отношения от десетилетия заради казуси като кипърския конфликт от 70-те, даването на убежище на участници в опита за преврат срещу Реджеп Ердоган и, в последните месеци, сондажите за газ в части от Средиземно море, за които има не напълно уредени гранични въпроси. \r\n \n\t\t\t\t\t\t", "date": "2020.01.09", "title": "Гърция купува F-35 за въздушно превъзходство над Турция"}
{"url": "http://www.bnews.bg/article/265203-vsyaka_agresiya_e_s_nepredvidimi_posleditsi_krizite_da_se_reshavat_s_diplomatsiya", "text": "\n В съвременния глобален и взаимосвързан свят всеки акт на агресия има потенциал да предизвика последици с непредвидим характер и мащаб. Страните трябва да положат усилия за диалог и мирен изход от ситуацията с дипломатически средства, както и за запазване на ядреното споразумение с Иран. Това е общата позиция на политическото ръководство на страната, както и на началниците на службите и на отбранителните структури, които се събраха на Консултативен съвет за национална сигурност при президента Румен Радев. \r\n\r\n Повод стана кризата в Близкия Изток и американските и ирански удари на територията на Ирак. \r\n\r\n Президентът, който представи пред медиите решенията на съвета, посочи за какви конкретни препоръки е било постигнато съгласие. На първо място на всички нива в международен и съюзен формат България ще поддържа позиция сложната ситуация в Близкия Изток да се решава с дипломатически средства. \r\n\r\n Службите ще следят постоянно процесите, които имат потенциал да създадат рискове и заплахи за националната сигурност. Министерството на външните работи, на свой ред, трябва да поддържа постоянна връзка с българските граждани в зоните на напрежение, като може и да актуализира разработените препоръки за гарантиране на тяхната сигурност. Министерството на отбраната поема ангажимента да осигури безопасността на българските военни в чужбина. \r\n\r\n При промяна в обстановката ще бъдат приложени и „допълнителни мерки за защита на населението и обектите от критичната инфраструктура на страната“, каза Радев в края на изявлението си. \r\n \n\t\t\t\t\t\t", "date": "2020.01.09", "title": "Всяка агресия е с непредвидими последици, кризите да се решават с дипломация"}
{"url": "http://www.bnews.bg/article/265204-84_godishen_mazh_v_invalidna_kolichka_osadi_banka", "text": "\n 84-годишен мъж от благоевградското село Селище осъди банка за дискриминация. Той е завел граждански иск заради неосигурен достъп на хора с увреждания до банковото учреждение. \r\n\r\n През 2017 г. мъжът, който се придвижва с инвалидна количка, два пъти се опитал да влезе в банковия клон. Множеството стълби и липсата на изградена естакада обаче го възпрепятствали. \r\n\r\n Мъжът е завел иск срещу банката за 4800 лева. Окръжният съд в Благоевград присъди да му бъде заплатена сумата от 2000 лв. \r\n\r\n Банката трябва да изгради и поддържа архитектурна среда, която да не затруднява достъпа на лица с увреждания до клона й в Благоевград, както и да се въздържа в бъдеще от по-нататъшни нарушения, се казва в решението на магистратите. \r\n \n\t\t\t\t\t\t", "date": "2020.01.09", "title": "84-годишен мъж в инвалидна количка осъди банка"}
{"url": "http://www.bnews.bg/article/265209-itso_hazarta_potrese_s_vulgarno_povedenie_i_goli_tantsyorki", "text": "\n Ицо Хазарта стана първият български рап изпълнител с концерт в голямата зала на НДК. Билетите за грандиозното събитие свършиха поне седмица преди уречената дата. \r\n \r\nОснователят на групата „Ъпсурт“ може да се похвали със завиден успех, но повечето от старите му фенове са потресени от видяното на сцената, пише „Галерия“. \r\n \n\t\t\t\t\t\t", "date": "2020.01.09", "title": "Ицо Хазарта потресе с вулгарно поведение и голи танцьорки"}
{"url": "http://www.bnews.bg/article/265211-obrat_v_razsledvaneto_na_katastrofata_na_ukrainskiya_boing_v_teheran", "text": "\nСпециалисти от украинската държавна комисия по разследването на катастрофата на Боинг 737 в Техеран са огледали отломките от самолета.  Те са категорични, че версията за неизправност на двигателя не отговаря на истината.  За това съобщава журналистът Юрий Бутусов, позовавайки се на свои източници в комисията.  \r\n\r\n\"Нашата група е пристигнала на мястото, където се карат отломките от самолета. Това е открита площадка, където се извозва всичко, намерено в радиус около мястото на катастрофата.  Наблюдавам и двата двигателя и не виждам по тях следи от пожар. Бяха доставени и фрагменти от дясното крило - там също няма следи от пожар. Така че версията за неизправност на двигателите или тяхното запалване към този момент не се потвърждава. Да, самолетът е горял, но причината е била не в двигателя\", разказва източникът.   \r\n\r\nТой отбелязва, че иранската страна е предоставила информацията, която е известна до този момент. Самолетът е излетял в 6. 13 часа, но след пет минути, на височина 2400 метра започнал да пада, запалил се, след което се и разбил. \"По данни на иранските диспечери не е имало никакви съобщения от борда на самолета.  \r\n\r\nСамолетът сякаш е обръщал към летището, но дали това е било управляемо или вече машината е излизала от контрол, засега не знаем\", допълва източникът.  Засега на украинските разследващи не са били предоставени данни от радарите за управление на въздушното движение. Няма и информация какви летящи обекти биха могли да се намират по същото време в обсега на самолета и евентуално да е дошло до сблъсък с тях.  \r\n\r\nЛипсват и данни за изстрелвана в района по същото време ракета.  За всичко това иранските власти са обещали да предоставят информация.  \"Иранците нямат намерение да засекретяват нещо от когото и да е. \r\n\r\n Те действат в съответствие с Чикагската конвенция и ще предоставят достъп на разследването и до черните кутии на всички заинтересовани страна, включително и на американските производители, както и на тези държави, чиито граждани са сред жертвите на катастрофата. \r\n\r\n Иранците демонстрират нормален диалог, няма сигнали, че имат намерение да скрият каквато и да е информация\", посочва източникът.  По-рано властите в Иран отричаха, че самолетът може да е бил уцелен от ракета и от летището посочиха като причина за падането запален неизправен двигател. Тази версия, обаче, отпада с категоричност след огледа на украинските специалисти.  \r\n \n\t\t\t\t\t\t", "date": "2020.01.09", "title": "Обрат в разследването на катастрофата на украинския Боинг в Техеран "}
{"url": "http://www.bnews.bg/article/265207-kamion_se_obarna_na_am_trakiya_kray_nova_zagora", "text": "\n Камион се обърна днес следобед на АМ „Тракия“ между Нова Загора и Стара Загора, посока София. \r\n\r\n Няма жертви и пострадали. \r\n\r\n Тирът, превозващ фураж, се е обърнал извън пътното платно и движението не беше блокирано. \r\n\r\n За кратко трафикът се пренасочва само в изпреварващата лента, докато се изчисти платното от разсипания фураж. \r\n\r\n Причините за инцидента се изясняват. \r\n \n\t\t\t\t\t\t", "date": "2020.01.09", "title": "Камион се обърна на АМ „Тракия“ край Нова Загора"}
{"url": "http://www.bnews.bg/article/265212-karakachanov_vmro_i_simeonov_se_skriha_kato_mishki_sled_aresta_na_tehniya_ministar_neno_dimov", "text": "\nВече 12 часа Каракачанов се крие, за да не коментира ареста на единия от дватамата министри на ВМРО. Други функционери от джобната партия и коалиционния им партньор също ги няма в медиите, а обикновено не слизат от екрана. Няма го и Джамбазки, който се “прослави” пиян зад волана  и беше първа дружка на арестувания Нено.  \r\n\r\nЧак преди малко се обадил с едно изречение пред Блиц Каракачанов, че чака разговор с Борисов по огромния скандал и кой носел отговорност за безводието в Перник. Най-вероятно сега Каракачанов ще пробва да се дистанцира от министъра си или да неглижира случая, както направи с покрития от ВМА пияница Ангел Джамбазки. Но този път номерът няма да мине. Скандалът е чутовен.  \r\n\r\nЗа първи път в новата ни история действащ министър е измъкнат от полицията от кабинета му и арестуван. Ерата на Гешев започна с гръм и трясък. Истински позор е да има правителство в ЕС с министър в ареста. Оставката на Димов трябваше вече да е подадена. \r\n\r\nСтарите ченгеджийски номера на дебелия войвода повече няма да минат. Патреотите и ВМРО се спукаха като балони от преяждането с власт и пари. Те носят с техния министър цялата отговорност за вноса на италиански боклук от мафията в България. Те оставиха с безхаберието си Перник без вода.  \r\n\r\nДимов  е написал и подписал доклад преди два месеца, че язовир Студен е бил пълен догоре. Всъщност Гешев трябва да погледне сега и по нагоре , за да освети съучастниците му. На кого се е отчитал Нено Димов.  \r\n\r\nЩом има корупция кой го е пазил и колко от придобитите пари, които прокурорите са търсели в дома му, за отивали в черните каси на ВМРО и в дълбокия джоб на Каракачанов? Горещи въпроси, които обещават още оставки и присъди за корумпирани и преяли с власт и корупция лъже патреоти. \n\t\t\t\t\t\t", "date": "2020.01.09", "title": "Каракачанов, ВМРО и Симеонов се скриха като мишки след ареста на техния министър Нено Димов"}
{"url": "http://www.bnews.bg/article/265206-spetsaktsiya_zaradi_vodnata_kriza_v_pernik_i_otpadatsite_stigna_do_mosv_obzor", "text": "\n Водната криза в Перник заведе прокурори, ДАНС, МВР и антикорупционната комисия в местното ВиК и в областната управа в града тази сутрин. \r\n\r\n От Министерството на околната среда и водите бяха иззети документи, както за състоянието на язовир „Студена“, така и за вноса на отпадъци у нас. \r\n\r\n 30 души ще бъдат разпитани до утре, обяви главният прокурор Иван Гешев. \r\n\r\n За разпит в следствието беше отведен и министърът на околната среда и водите Нено Димов. \r\n\r\n „Видях как са нещата в сградата на прокуратурата (в Перник). Без да изпадам в повече подробности, положението е трагично, предполагам, че е трагично положението и в целия град. Тук живеят хора с малки деца, възрастни хора, така че ние се занимаваме с аспекта на този проблем, касаещ наказателната отговорност“, обяви главният прокурор Иван Гешев, който присъства на операцията в Перник. \r\n\r\n „Не мога да потвърдя арести, тъй като в момента се извършват процесуално следствени действия, за арести мога да ви потвърдя, когато бъдат издадени заповеди за задържане, не мога да ви дам информация в момента нека да свършат процесуално следствените действия пи едно развиващо се досъдебно производство винаги има изненади“, каза вътрешният министър Младен Маринов. \r\n\r\n На въпроса дали ще поиска оставката на Нено Димов премиерът Бойко Борисов отговори: „Ще говоря с коалиционните партньори, тези които са пряко назначени от ГЕРБ въобще не ги коментирам. Има ли сянка на съмнение аз не мога да кажа, нека да завършат, да имаме вече обвинителни актове“. \r\n\r\n Министър Нено Димов е дал показания, имало е и претърсвания в дома му. \r\n \n\t\t\t\t\t\t", "date": "2020.01.09", "title": "Спецакция заради водната криза в Перник и отпадъците стигна до МОСВ (ОБЗОР)"}
{"url": "http://www.bnews.bg/article/265210-nasa_zapochva_da_izpitva_megaraketata_si", "text": "\n Първата степен на \"мегаракетата\" на НАСА беше изнесена от фабрика в Ню Орлиънс за важни изпитания, информира Би Би Си. \r\n\r\n Space Launch System (SLS) е ключова част от програмата Artemis на НАСА за връщане на американците на Луната до 2024 г. Ракетата носител ще премине през изпитания в Мисисипи. \r\n\r\n В сряда тя беше поставена на платформа, за да бъде транспортирана до мястото за тестове в Космическия център Стенис в щата. \r\n\r\n Ракетата, която е с дължина повече от 30-етажна сграда, е построена от \"Боинг\" за НАСА. \r\n\r\n Ракетната програма Artemis, която беше обявена през 2010 г., е засегната от отлагания и преразходи. \r\n\r\n Някои в сферата вярват, че е по-добре за космически мисии да се използват ракети на частни компании, но поддръжници на програмата смятат, че НАСА трябва да притежава голяма ракета за далечни мисии в космоса. \r\n\r\n Мощните двигатели на ракетата RS-25 ще бъдат запалени за около 8 минути. Ракетата е снабдена с два резервоара - един с течен кислород и един с течен водород. Те общо побират 2,7 милиона литра ракетно гориво за захранване на двигателите. \r\n\r\n SLS е проектиран с технология за повторно използване, която първоначално е разработена за програмата с космически совалки от 1981 до 2011 г. \r\n\r\n Ракетата трябва да изпрати космическия кораб Orion на Луната. Първият полет на ракетата (Artemis-1) се очаква през 2021 г. При мисия Artemis-1 Orion ще бъде изпратен около Луната за тест на техниката в дълбокия космос. На кораба няма да има екипаж. \r\n\r\n Първата мисия с екипаж ще бъде Artemis-2, при която се предвижда да бъдат изпратени четири астронавти. \r\n\r\n Мисия Artemis-3 предвижда изпращане на мъж и жена на Южния полюс на Луната през 2024 г. - първата мисия с астронавти до лунната повърхност от 1972 г. \r\n \n\t\t\t\t\t\t", "date": "2020.01.09", "title": "НАСА започва да изпитва мегаракетата си"}
{"url": "http://www.bnews.bg/article/265195-barekov_kogato_i_da_arestuvat_ministara_ot_vmro_neno_dimov_vse_shte_e_kasno", "text": "\n Днес попаднахме на коментар на бившият евродепутат Николай Бареков по повод тазсутрешната спецакция в Перник и ареста на Нено Димов. Вижте какво написа бареков в личният си профил във Фейсбук по темата!  \r\n\r\n \r\n\r\n Когато и да арестуват министъра от ВМРО Нено Димов - все ще е късно! Схемите в екологията ощетяват народа с милиарди годишно и убиват нацията. Отровиха въздуха с италианските боклуци от тецовете на Ковачки. \r\n\r\n Докараха катастрофа с безводието Перник, а скоро и много други градове. Дали прокуратурата ще задържи и неговия заместник Н. Кънчев и той от квотата на псевдопатриотите от ВМРО? Именно този сив кардинал върти схемите под мадъра на ВМРО и министъра \r\n\r\n Дали господин Гешев и господин Цацаров ще разровят надълбоко схемите и окраднатите корупционни пари от ОВОС-и, тецове, разрешителни, еврофондове и т.н.? \r\n\r\n Нека народът осъзнае, че пишман и лъже “патриоти и консерватори” като Нено Димов и началника му Каракачанов са истински национални предатели и хуманитарни престъпници! Нека се засрамят и продажните медии, които до днес им правеха пиар. \r\n \n\t\t\t\t\t\t", "date": "2020.01.09", "title": "БАРЕКОВ: Когато и да арестуват министъра от ВМРО Нено Димов - все ще е късно!"}
{"url": "http://www.bnews.bg/article/265198-karakachanov_stisna_zdravo_kokala_ne_iska_da_se_razdelya_s_vlastta", "text": "\n Каракачанов и неговите ортаци от Обединени патриоти не искат да пускат кокала на властта. Както стана ясно след консултативния съвет при президента, премиерът Борисов повдигна въпроса за оставката на задържания министър на ВМРО Нено Димов. При положение, че има образувано досъдебно производство, а акцията касае вноса на боклук и източения язовир „Студена“, то подаването на оставка от Нено Димов е задължително. Каракачанов , обаче се дърпа, знаейки, че много пътеки от това ключово министерство водят именно към централата на ВМРО. Припомняме, че зам.-министър на Нено Димов е дясната ръка на Каракачанов Николай Кънчев, а според чиновници от министерството именно човекът на Каракачанов дърпа конците в Еко министерството. Друг е въпросът, че морала изисква и самия Каракачанов да подаде оставка, като провалил се кадровик и вицепремиер! \r\n \n\t\t\t\t\t\t", "date": "2020.01.09", "title": "Каракачанов стисна здраво кокала! Не иска да се разделя с властта!"}
{"url": "http://www.bnews.bg/article/265196-razvrazka_arestuvaha_ministar_neno_dimov_ot_vmro_za_grandiozna_koruptsiya_v_ekologiyata", "text": "\n Спецпрокуратуратура задържа Нено Димов след обиск в кабинета му.  \r\n\r\n Според правилата за действие на органите на реда в такива случаи, след подобен обиск и изземвания лицето, на което се правят, трябва да бъде задържано. Това именно е и причината министър Нено Димов ще бъде задържан и изведен с белезници. Нено Димов обаче пред медиите обясни, че не бил задържан, а съдействал на органите на реда, което, разбира се, е далеч от реалността.  \r\n\r\n Припомняме, че униформени и спецпрокурори нахлуха тази сутрин в сградата на министерството на околната среда и водите и започнаха обиски в различни кабинети. \r\n\r\n Самият министър Димов е в сградата и оказва съдействие на разследващите органи. Акцията е свързана с действията на прокуратурата в Перник около водната криза.  \r\n\r\n Главният прокурор Иван Гешев пък съобщи от Перник, че освен за водната криза, в МОСВ се извършва и проверка за разрешителните, които са издавани за внос и горене на RDF отпадъци. \r\n\r\n В 13:30 часа министър Димов беше изведен от сградата и съпровождан от спецпрокурори, които го качиха в кола на Специализираната прокуратура. Той успя да каже само, че не е задържан, а оказва пълно съдействие на органите. От спецпрокуратурата също заявиха, че министърът не е задържан и пожелаха приятен ден на журналистите. \r\n\r\n Бусът с отведения министър отпраши към улица \"Черковна\", където се намира Специализираната прокуратура и Специализираният наказатален съд.  \r\n\r\n Запознати със измамите, извършвани в Министерство на околната среда и водите, твърдят, че всички схеми са осъществявали под покровителството на дясната ръка на министъра - Николай Кънчев, който към момента е зам - министър във ведомството. Според тях той също следва да бъде задържан и разследван.  \r\n\r\n   \r\n \n\t\t\t\t\t\t", "date": "2020.01.09", "title": "Развръзка! Арестуваха министър Нено Димов от ВМРО за грандиозна корупция в екологията"}
{"url": "http://www.bnews.bg/article/265200-leo_di_kaprio_spasi_zhivota_na_chovek_padnal_zad_borda", "text": "\n Екипажът на яхтата, на която е почивал Леонардо Ди Каприо, участва в спасяването на удавник в Карибите, съобщава БГНЕС. \r\n\r\n Капитанът на кораба, на който е бил холивудският актьор, получил сигнал, че 24-годишен французин паднал зад борда на круизен кораб. \r\n\r\n Актьорът се съгласил яхтата, разположена в близост до сцената, да се отклони от курса си и участва в търсенето. Екипът забелязал жертвата във водата малко преди да се стъмни и го издърпали на борда. До този момент той бил прекарал 11 часа в морето. \r\n\r\n Капитанът казва, че шансовете на удавника да бъде спасен, са били „едно на един милион“. \r\n\r\n Актьорът прекара почивката си на остров Сейнт Барталемю в Карибите в компанията на изгората си - 22-годишната Камила Мороне. \r\n \n\t\t\t\t\t\t", "date": "2020.01.09", "title": "Лео Ди Каприо спаси живота на човек, паднал зад борда"}
{"url": "http://www.bnews.bg/article/265208-ministar_neno_dimov_arestuvan_za_24_chasa_shte_noshtuva_v_sofiysko_rpu", "text": "\n Министър Нено Димов е задържан за 24 часа в софийско управление по реда на закона за МВР, научи ПИК от свои източници в полицията. Той ще бъде през цялата нощ в столично РУП и утре ще продължи работата по разследването, разпитите и обиските. Когато се прави подобно задържане, обикновено след това се повдига обвинение и вероятно и това предстои утре за министър Нено Димов. \r\n\r\n ПИК научи още, че акцията срещу него е именно по случая с водната криза в Перник и се разследва гореща следа за водните количества, подавани за \"Стомана\"-Перник.  \r\n\r\n 24-часовия арест на Димов е абсолютен прецедент в история на родните служби и прокуратура и демонстрация на волята на новия главен прокурор Иван Гешев да се справи с престъпността и корупцията по най-високите етажи на властта. Досега не е бил задържан действащ министър в новата история на България.  \r\n \n\t\t\t\t\t\t", "date": "2020.01.09", "title": "Министър Нено Димов арестуван за 24 часа – ще нощува в софийско РПУ!"}
{"url": "http://www.bnews.bg/article/265197-nagletsat_karakachanov_lazhe_mazhe_za_arestuvaniya_ministar_na_vmro_chakal_boyko_da_go_pokani", "text": "\n Вицепремиерът и министър на отбраната Красимир Каракачанов направи първи коментар по повод заявлението на премиера Борисов, че ще се обърне към коалиционните партньори, за да обсъдят оставката на министъра на екологията Нено Димов. \r\n\r\n Нека първо видим за какво става въпрос, да ни покани премиерът да обсъдим оставката. Поръчал съм да се проучи въпроса за касателството на Министерството на екологията към водната криза в Перник. Аз мисля, че ВиК не са към това министерство, коментира пред ПИК Каракачанов.  \r\n\r\n Да съберем информация, пък тогава ще видим има ли отношение Нено Димов към кризата или не, допълни още той. \r\n\r\n Вицепремиерът отказа да коментира акцията на спецпрокуратурата, тъй като не е информиран за нея, защото до обед присъствал на заседание на КСНС. \r\n\r\n Както ПИК съобщи, след участието си в КСНС, премиерът Борисов заяви пред журналисти, че ще обсъди с коалиционните партньори дали да бъде поискана оставката на екоминистъра. Междувременно спецпрокуратурата, която провежда спецакция във връзка с водната криза в Перник и прави обиски в кабинети и частни домове, отведе от министерството на екологията на бул. \"Мария Луиза\" министър Димов, най-вероятно на този етап за разпит.  \r\n\r\n Самият министър заяви, че оказва пълно съдействие.  \r\n\r\n Принципно ВиК-секторът се управлява от Министерството на регионалното развитие и благоустройството. \r\n \n\t\t\t\t\t\t", "date": "2020.01.09", "title": "Наглецът Каракачанов лъже-маже за арестувания министър на ВМРО. Чакал Бойко да го покани!"}
{"url": "http://www.bnews.bg/article/265193-borisov_shte_iska_ostavkata_na_neno_dimov_ot_vmro", "text": "\n Премиерът Борисов заговори за оставка на министъра на околната среда Нено Димов. Борисов посочи, че ако има такова решение, то преди това ще бъде обсъдено с коалиционните партньори. Това заяви той пред медиите след края на Консултативния съвет в президентството днес. \r\n\r\n \"Борбата с корупцията има материално измерение. Прокурорите са господари на производството. Моите поздравления за работата им\", заяви премиерът по повод акцията на прокуратурата днес в Перник. \r\n\r\n Колегите от МВР и ДАНС работиха активно седмици наред, добави още той. \r\n\r\n Според Борисов заплаха за сигурността на България има, както има и за всички страни в света, след изострената военна ситуация в Близкият Изток. Много беше лесно на Консултативен съвет, защо всички бяхме единодушни по докладите. Трябва да се търси дълготраен мир в региона, каза още премиерът. \r\n \n\t\t\t\t\t\t", "date": "2020.01.09", "title": "Борисов ще иска оставката на Нено Димов от ВМРО"}
{"url": "http://www.bnews.bg/article/265199-ministar_neno_dimov_veche_e_v_natsionalnoto_sledstvie", "text": "\n Министър Нено Димов вече е в сградата на Националното следствие на \"Г. М. Димитров\". Там тече разпит, след което вероятно ще му бъде предявена мярка за неотклонение. \r\n\r\n По неофициална информация на ПИК той ще бъде задържан първоначално за 24 часа по Закона за МВР. Възможно е след това да му бъде наложен и прокурорски арест за 72 часа. \r\n\r\n Преди това са били проведени обиски на два домашни адреса на министъра, който по-рано днес бе задържан и изведен от МОСВ след спецакция и обиски. \r\n\r\n Преди минути започна и обиска на домът на Димов.Той се извръши в присъствието на самия министър, който бе отведен с бус на прокуратурата от сградата на министерството на околната среда и водите. \r\n\r\n Предстои обиск на още един адрес на член на семейството на министъра. \r\n\r\n   \r\n \n\t\t\t\t\t\t", "date": "2020.01.09", "title": "Министър Нено Димов вече е в Националното следствие"}
{"url": "http://www.bnews.bg/article/265202-izgoriha_darvenata_statuya_na_donald_tramp_v_sloveniya", "text": "\n В словенското село Моравче, близо до столицата Любляна, беше запалена и изгорена 8-метровата дървена статуя на американския президент Доналд Тръмп, предава скопската телевизия “Сител”. \r\n\r\n Според информацията на местната противопожарна служба, около 8 часа местно време статуята, издигната в центъра на словенското село, е била запалена, предаде „Фокус”. Кметът на селото Милан Балазик изрази по-рано своето желание статуята да бъде съборена, въпреки че според местните власти тя води множество туристи в малкото населено място. Според създателя на статуята, набегът срещу нея е провокация. \r\n\r\n Два дни по-рано също имаше опит статуята да бъде запалена, но тогава беше загасена навреме. Тя беше издигната през август 2019 г. в Словения – родината на съпругата на Тръмп, Мелания. Нейният автор твърди, че статуята е издигната със сатирична цел и е насочена срещу популистките политически лидери, включително американския президент. \r\n \n\t\t\t\t\t\t", "date": "2020.01.09", "title": "Изгориха дървената статуя на Доналд Тръмп в Словения"}
{"url": "http://www.bnews.bg/article/265184-elizabet_ii_e_v_shok_i_dalboko_natazhena_ot_neobmislenoto_reshenie_na_hari_i_megan", "text": "\n Решението на принц Хари и Меган Маркъл да се откажат от кралските привилегии e предизвикало буря от емоции в кралското семейство, съобщава The Sun, позовавайки се на източник в Бъкингамския дворец. \r\n \r\n„Кралица Елизабет II е дълбоко натъжена. Принцът на Уелс Чарлз херцогът на Кеймбридж Уилям са много ядосани\", е заявил той и е добавил, че изявлението на Хари не е съгласувано с никого, нарушава протокола и се явява \"обявяване на война на семейството\". \r\n \r\n\"Дискусиите с херцога и херцогинята на Съсекс се намира в начален етап. Ние разбираме тяхното желание да използват различен подход, но това са сложни въпроси, които ще изискват време за разрешаването им“, гласи официалният коментар от двореца. \r\n \r\nПо-рано Принц Хари и Меган Маркъл обявиха, че \"се оттеглят\" в качеството си на висши членове на британското кралско семейство. Те направиха това в историческо изявление. Според думите им, те възнамеряват да получат финансова независимост, посвещават се на отглеждането на сина си и благотворителната си дейност. \r\n\r\n В същото време, те отбелязват, че ще продължат да си сътрудничат с Кралицата, принца на Уелс, херцога на Кеймбридж и всичките съответни страни. \r\n \n\t\t\t\t\t\t", "date": "2020.01.09", "title": "Елизабет II е в шок и дълбоко натъжена от необмисленото решение на Хари и Меган"}
{"url": "http://www.bnews.bg/article/265185-spetsaktsiya_v_pernik_ivan_geshev_v_grada", "text": "\n Акция провеждат в Перник Специализираната прокуратура, МВР, ДАНС и КПКОНПИ.  \r\n\r\n Извършват действия по разследване, съобщиха от спецпрокуратурата, без да уточняват дали операцията е свързана с водната криза в града.  \r\n\r\n Главният прокурор Иван Гешев пристигна в Перник, където наблюдава лично спецакцията в Областната управа и ВиК на града, предаде екипът ни от мястото на събитието. \r\n\r\n Очаква се след 10 часа Гешев да даде изявления пред журналисти. \r\n\r\n Полицейски части нахлуха в държавни ведомства в града заради водната криза. Очакват се арести. По данни на ПИК целият ден ще бъде особено горещ. \r\n \n\t\t\t\t\t\t", "date": "2020.01.09", "title": "Спецакция в Перник, Иван Гешев в града"}
{"url": "http://www.bnews.bg/article/265187-unishtozhavat_nad_40_000_praseta_v_4_novi_ognishta_na_afrikanska_chuma", "text": "\n Започва унищожаването на над 40 000 прасета от новооткритите 4 огнища на африканска чума в страната. Вчера заразата беше потвърдена в един от най-големите свинекомплекси, намиращ се във варненското село Брестак. \r\n\r\n Заразени са и стопанства в Шуменско, Габровско и Сливенско. Около огнищата се създават 3-километрови санитарни зони. \r\n\r\n Свинефермата в Брестак има един и същ собственик с комплекса в шуменското село Никола Козлево, където преди дни също беше регистрирана африканска чума. \r\n\r\n По информация от Агенцията по храните, част от прасетата в Никола Козлево са пристигнали именно от варненския комплекс. \r\n\r\n Областният управител Стоян Пасев обясни, че всички прасета са стриктно изтребени на всякъде около големите свинекомплекси именно за да не влезе зараза в тях. Въпреки всичко е влязла – вероятно от транспорт или от някои от служителите, посочи той. \r\n\r\n Засега от ръководството на свинекомплекса се въздържат от коментар, така че не е ясно какви ще са загубите. В свинекмплекса в Никола Козлево загубите са за 10 млн. лева, а в Брестак прасетата са два пъти повече. \r\n \n\t\t\t\t\t\t", "date": "2020.01.09", "title": "Унищожават над 40 000 прасета в 4 нови огнища на африканска чума"}
{"url": "http://www.bnews.bg/article/265183-razbiliyat_se_ukrainski_samolet_e_opital_da_se_varne_na_letishteto_v_teheran", "text": "\n Разбилият се вчера в Иран украински пътнически самолет не е подавал сигнал за проблем, но се е опитал да се върне на летището в Техеран, предаде Асошиейтед прес, като се позова на публикуван днес предварителен доклад на иранската Организация за гражданска авиация. \r\n\r\n Очевидци на земята и в летящи в района самолети разказали на иранските разследващи, че падналият \"Боинг 737\" се е бил запалил още във въздуха, съобщи Ройтерс, цитирана от БТА. \r\n\r\n При разбиването на самолета на Украинските международни авиолинии е отекнала мощна експлозия, вероятно защото той е бил пълен с гориво за полета до Киев, пише още в доклада, цитиран от АП. \r\n\r\n Всички 176 човека на борда загинаха при катастрофата. Жертвите са граждани на седем страни - 82 иранци, 63 канадци, 11 украинци, 10 шведи, четирима афганистанци и по трима германци и британци. \r\n \n\t\t\t\t\t\t", "date": "2020.01.09", "title": "Разбилият се украински самолет е опитал да се върне на летището в Техеран"}
{"url": "http://www.bnews.bg/article/265189-arestuvaha_shefkata_na_gerb_zheni_i_bivsha_oblastna_na_pernik", "text": "\n Извънредна новина! Спецченгета щурмуваха тази сутрин дома на бившия областен управител на Перник Ирена Соколова от ГЕРБ, за която се говори, че е лансирана за сегашният си пост от кръга на Котараците. В момента тече масирана полицейска акция по претърсване жилището й в София. \r\n\r\n Ексдепутатът от управляващата партия и вече бивш губернатор на миньорския град обитава баровския комплекс „Анастасия” в квартал „Гоце Делчев”, съобщи Big5.bg. \r\n\r\n В луксозната сграда, собственост на строителните предприемачи Димитър и Весела Барбукови, жилище притежава и Евгени Минчев. Според информация на Lupa.bg Ирена Соколора живее в свой собствен апартамент, а не под наем. \r\n\r\n В този час пред комплекс \"Анастасия\" е пълно с полицейски автомобили, а МВР и прокуратурата провеждат щателен обиск на дома на герберката. \r\n\r\n Най-вероятно това се извършва във връзка с разследването, което прокуратурата започна заради източването на язовир „Студена” и последвалата водна криза за перничани. \r\n\r\n Заради безводието бяха освободени шефът на ВиК-Перник Иван Витанов и областният управител Ирена Соколова, а Специализираната прокуратура заяви, че ще търси виновните. \r\n \n\t\t\t\t\t\t", "date": "2020.01.09", "title": "Арестуваха шефката на ГЕРБ Жени и бивша областна на Перник"}
{"url": "http://www.bnews.bg/article/265201-do_kraya_na_2025_g_tryabva_da_e_gotova_kartata_za_seizmichniya_risk_u_nas", "text": "\n До края на 2025 г. трябва да се изработи карта на сеизмичния риск в страната. Ангажимент за това има Агенцията по геодезия, картография и кадастър, каза зам.-регионалният министър Валентин Йовев в телевизионно интервю. \r\n\r\n Необходимите средства за това са около 10 млн. лв. и осигуряването им ще се търси от бюджета. Около 97% от територията на страната вече е покрита с кадастрална карта. Остават по-малките населени места. \r\n\r\n В картата ще бъде отразено описанието на всяка сграда в страната и това как би реагирала при земетресение. Ще се разработят и съответните мерки, които е необходимо да бъдат предприети в различни ситуации. \r\n\r\n „Информацията за сеизмичните рискове в различните зони може да допринесе за повишаване качеството на строителството у нас, за подобряване на инженерната инфраструктура, за поддръжката на хидротехнически и енергийни съоръжения, за модернизирането и развитието и на други области от живота“, каза Йовев. \r\n\r\n Според него тези данни имат и икономическо значение за страната, защото играят важна роля за отговорното и качествено строителство.   \r\n\r\n По думите на Валентин Йовев е необходимо създаването и на лаборатория по сеизмична устойчивост, в която да се извършват практически тестове и изпитания, за да се докажат съответните качества на материалите, които се използват в  строителството, както и на конструкциите, методите и технологиите на изграждане на сградите. \r\n \n\t\t\t\t\t\t", "date": "2020.01.09", "title": "До края на 2025 г. трябва да е готова картата за сеизмичния риск у нас"}
{"url": "http://www.bnews.bg/article/265188-prokuraturata_razsledva_neno_dimov_za_vnosa_na_bokluk_ot_italiya_i_vodnata_katastrofa_v_pernik", "text": "\n Това дали има задържани за 24 часа, ще ясно до края на деня. Това каза пред журналисти главният прокурор Иван Гешев за специализираната акция в Перник. \r\n\r\n „Не съм имал среща с областния управител на Перник, проведох среща с кмета на града. Очакват се сериозни резултати от тази акция“, обясни Гешев. \r\n\r\n „Подробни изявления ще даде специализираната прокуратура, където ще бъдете запознати с всички подробности на досъдебното производство. \r\n\r\n Акцията в Перник се провежда от следователи от специализираната прокуратура, съвместно с ДАНС, МВР и КПКОНПИ. \r\n\r\n В МОСВ се извършва проверка от служители на ДАНС и МВР, във връзка с разпределената от мен проверка касаеща различните разрешителни режими за боклук внос от Италия, заяви главният прокурор. \r\n\r\n Предвижда се до утре да се разпитат над 30 лица. \r\n\r\n Главният прокурор отбеляза, че не е уведомявал премиера Бойко Борисов за спецакцията. „Не ми е работа да го уведомявам. Най-вероятно той е запознат“, допълни още Гешев. \r\n\r\n Гешев уточни, че акцията на спецслужбите е заради водната криза и затова, че не са предприети необходимите действия за предотвратяване на тази трагедия. \"Това е битовизъм, но видях как са нещата в прокуратурата. Нещата са трагични, предполагам такова е положението в целия град. Ние се занимаваме с аспекта на този въпрос касаещ наказателната отговорност. Не се занимаваме с други отговорност като морална, политическа\", каза още той. \r\n\r\n \"Проверява се дали има източване на язовира в Перник. Проверява се и ремонтът на язовирната стена. В момента няма данни за престъпления. Но това също е обект на досъдебното производство\", уточни Иван Гешев. \r\n \n\t\t\t\t\t\t", "date": "2020.01.09", "title": "Прокуратурата разследва Нено Димов за вноса на боклук от Италия и водната катастрофа в Перник"}
{"url": "http://www.bnews.bg/article/265192-avstraliets_izgubil_kashtata_si_v_gorskite_pozhari_specheli_ot_lotariyata", "text": "\n Австралиец, изгубил къщата си в горските пожари, спечели 1 млн. долара от лотарията. \r\n\r\n Победителят, решил да запази анонимността си, живее южно от Бризбейн, щата Куинсленд, докато изгорелият имот се намира в щата Ню Саут Уелс, изключително засегнат от бушуващите пожари. \r\n\r\n Победителят и цялото му семейство били безкрайно щастливи от добрата новина, тъй като семейната къща не била застрахована, пише \"Ей Би Си Австралия\". \r\n\r\n Благодарение на наградата от лотарията домът им ще бъде построен наново. \r\n\r\n По думите на печелившия къщата е била „специална и със сантиментална стойност“. \r\n \n\t\t\t\t\t\t", "date": "2020.01.09", "title": "Австралиец, изгубил къщата си в горските пожари, спечели от лотарията"}
{"url": "http://www.bnews.bg/article/265190-sarbiya_e_na_parvo_myasto_v_evropa_po_smartnost_zaradi_zamarsyavaneto", "text": "\n Сърбия е на първо място в Европа по вредни ефекти от замърсяването, основно от замърсения въздух и девета в световен мащаб, сочат резултатите на подробно проучване на Глобалния алианс за здраве и замърсяване (ГАЗЗ). \r\n\r\n В Сърбия на 100 000 души средно 175 умират преждевременно в резултат на замърсяването, на което са изложени, показва проучването, публикувано във в. „Блиц“. \r\n\r\n Д-р Деян Зуйович, пулмолог и ръководител на отделението по интервенция в Градския институт за белодробни заболявания и туберкулоза, каза пред „Блиц“, че замърсяването във вторник в Нов Белград е било с нива, несъвместими с живота. \r\n\r\n Според него властите трябвало да спрат движението в тази толкова замърсена част от града. \r\n\r\n Коментирайки твърденията, че замърсяването има по-опустошително въздействие върху населението на Сърбия, отколкото в Индия, Зуйович казва, че не е изненадващо, защото те нямат институция, която да се занимава с въпроса за замърсяването. \r\n\r\n Според проучване на ГАЗЗ през 2017 г. от замърсяване в Сърбия са загинали 12 337 души, за 9 902 са били виновни смъртоносни замърсявания на въздуха, 1 366 от олово и 37 – от водата. \r\n\r\n Чад, Централноафриканската република, Северна Корея, Нигер, Мадагаскар, Папуа Нова Гвинея, Южен Судан и Сомалия изпреварват Сърбия, следвана от Индия, съобщи агенция Бета. \r\n \n\t\t\t\t\t\t", "date": "2020.01.09", "title": "Сърбия е на първо място в Европа по смъртност заради замърсяването"}
{"url": "http://www.bnews.bg/article/265179-kat_nalaga_po_surovi_globi_na_dzhigitite", "text": "\n Новите глоби на КАТ влизат в сила от 21 януари. Ето и списъка със санкциите, които ще бъдат налагани: \r\n\r\n Превишена скорост \r\nВ населени места за превишаване с: \r\n10 км/ч – глоба 20 лв.; \r\nот 11 до 20 км/ч – глоба 50 лв.; \r\nот 21 до 30 км/ч – глоба 100 лв и отнемане на 2 контролни точки; \r\nот 31 до 40 км/ч – глоба 400 лв и 6 точки; \r\nнад 40 км/ч – глоба 600 лв и 12 точки; \r\nнад 50 км/ч – глоба 700 лв, за всеки следващи 5 км/ч превишаване над 50 км/ч глобата се увеличава с 50 лв и три месеца без книжка и 16 точки. \r\n\r\n Извън населено място за превишаване с: \r\n10 км/ч – глоба 20 лв.; \r\nот 11 до 20 км/ч – глоба 50 лв.; \r\nот 21 до 30 км/ч – глоба 100 лв, и отнемане на 2 контролни точки; \r\nот 31 до 40 км/ч – глоба 300 лв и 6 точки; \r\nот 41 до 50 км/ч – глоба 400 лв и 12 точки; \r\nнад 50 км/ч – глоба 600 лв, за всеки следващи 5 км/ч превишаване над 50 км/ч глобата се увеличава с 50 лв и 16 точки. \r\n\r\n Паркиране \r\n\r\n Паркиране на място за инвалиди, без водачът да има това право – глоба 200 лв. \r\nПаркиране в паркове, градини, детски площадки, площи, предназначени само за пешеходци, и на тротоари – глоба от 50 до 200 лв. \r\nПаркиране в зоната на пешеходна пътека – глоба 50 лева и 3 контролни точки. \r\nПрестоява или паркира като втори ред в активна лента за движение – глоба 50 лева и 4 точки. \r\nПаркиране на спирка – глоба от 20 до 150 лева и 3 контролни точки. \r\nНеправилно паркиране – 20 лева. \r\n\r\n Винетка \r\n\r\n Лек автомобил – 300 лева. \r\nПревозно средство за превоз на пътници с 8 места, без мястото на водача – 600 лв. \r\nПревозно средство, предназначено за превоз на пътници с повече от 8 места за сядане, камиони с допустима максимална маса 12 или повече тона – 1500 лв. \r\nКамион с две и повече оси с технически допустима максимална маса 12 или повече тона – 3000 лв. \r\n\r\n Маневри и разположение на пътното платно \r\n\r\n Неправилно престояване – глоба 20 лева. \r\nНарушение на правилата за разположение на превозно средство върху платното за движение – глоба 20 лева. \r\nНарушава правилата за движение назад – глоба 20 лева. \r\nНеправилно престояване – глоба 50 лева. \r\nДвижение в BUS лента – глоба 50 лева. \r\nКаране по релси и нарушаване на правилата за преминаване през железопътен прелез – глоба от 20 до 150 лв и 4 контролни точки. \r\nНеобозначено спряло на платното превозно средство – глоба 150 лв и 6 точки. \r\nНеосигуряване на преминаване на превозно средство със специален режим на движение – глоба 150 лева и 6 контролни точки. \r\nКаране в насрещното по автомагистрала и скоростен път – без книжка за срок от три месеца и глоба 1000 лв. При повторно нарушение половин години без книжка и глоба 4000 лв. \r\n\r\n Неспазване на знаци \r\n\r\n Неспиране на знак STOP – глоба 20 лева и глоба 7 точки. \r\nНеправилно включване в движението, неправилно престрояване, неправилно изпреварване, не спазване на предимството – глоба 20 лева. \r\nНавлиза след знак, забраняващ влизането на съответното пътно превозно средство, или се движи в забранената посока на еднопосочен път – глоба 30 лева. \r\nНеправилно изпреварване без опасност за движението – глоба 30 лева и 4 точки. \r\nНеспазване светлинните сигнали на пътните светофари и сигналите на регулировчика – глоба 50 лева и 4 точки. \r\nНеспазване на пътни знаци, пътната маркировка и другите средства за сигнализиране, правилата за предимство, за разминаване, за изпреварване или за заобикаляне, ако от това е създадена непосредствена опасност за движението – глоба 150 лева и 6 контролни точки. \r\nПреминаване на червен сигнал на светофара – 100 лева и 10 контролни точки. При повторно нарушение глобата е 200 лева и книжката се взима за месец. \r\nНеосигуряване на предимство при преминаване през пешеходна пътека – глоба 100 лева. При повторно нарушение глобата е 200 лева и книжката се отнема за месец. \r\n\r\n Гуми \r\n\r\n Глоба 50 лева се налага за управление на моторно превозно средство с износени или разкъсани гуми и 6 контролни точки.В периода от 15 ноември до 1 март колите трябва да са с предназначени за зимни условия гуми, или с гуми с дълбочина на протектора не по-малка или равна на 4 мм. \r\n\r\n Документи и проверка \r\n\r\n Не носи свидетелство за управление, контролен талон и талон на превозното средство – глоба 10 лева. \r\nНе носи документ за сключена задължителна застраховка „Гражданска отговорност“ – глоба 10 лева. \r\nПри отказ да се предадат документите за проверка – отнемане на книжката за срок от 1 до 6 месеца и с глоба от 50 до 200 лв. \r\nУправление на моторно превозно средство при отнета книжка – глоба от 100 до 300 лв. \r\nУправление на моторно превозно средство без книжка – глоба от 100 до 300 лева. \r\nОсуетяване на извършването на проверка от органите за контрол – отнемане на книжката за срок от 1 до 6 месеца и с глоба от 50 до 200 лв. \r\nОтказ да се изпълни нареждане на органите за контрол и регулиране на движението – отнемане на книжката за срок от 1 до 6 месеца и с глоба от 50 до 200 лв. \r\n\r\n Алкохол \r\n\r\n При концентрация над 0.5 до 0.8 промила включително – 6 месеца без книжка и глоба 500 лв, отнемат се и 10 контролни точки. \r\nПри концентрация над 0.8 до 1.2 промила включително – година без книжка и глоба 1000 лв. \r\nПри повторно нарушение книжката се отнема за една до три години и се налага глоба от 1000 до 2000 лв. \r\nПри отказ за проверка за алкохол и/или наркотици – отнемане на книжката за до две години, глоба 2000 лв и отнемане на 12 точки. \r\nПредоставяне на моторно превозно средство на лице, което не притежава съответното свидетелство за управление, употребило е алкохол и/или наркотични вещества или техни аналози – глоба от 100 до 300 лева. \r\n\r\n Участие в гонки \r\n\r\n Водач, който организира или участва в нерегламентирани състезания по пътищата, отворени за обществено ползване, или ги ползва за други цели, освен в съответствие с тяхното предназначение се наказва с лишаване от право да управлява моторно превозно средство за срок 12 месеца и глоба 3000 лв. \r\nЗа повторно нарушение санкцията е без книжка за срок от три години и глоба 5000 лв. \r\n\r\n Други \r\n\r\n Неправилно използване на звуков сигнал в населено място – глоба 10 лева. \r\nИзхвърляне от превозно средство предмети или вещества, които замърсяват пътя – глоба 30 лева и 5 контролни точки. \r\nЗакъснение за технически преглед – глоба до 50 лв. \r\nУправление на моторно превозно средство с емисии на вредни вещества над нормите или с неизправно шумозаглушително устройство – глоба до 50 лева \r\nИзползване на антирадар – глоба до 50 лева \r\nПоставен на неправилно място номер – отнемане на книжката за срок от 1 до 6 месеца и с глоба от 50 до 200 лв. \r\nУправление на превозно средство, което не е регистрирано по надлежния ред или е без номера – без книжка от 6 до 12 месеца и с глоба от 200 до 500 лв. \r\nИзползване на сигнали, предвидени за автомобил със специален режим на движение – отнемане на книжката за срок от 1 до 6 месеца и с глоба от 50 до 200 лв. \r\nИзползване на мобилен телефон по време на управление на превозно средство – глоба 50 лева и 6 контролни точки \r\nНепоставен предпазен колан – глоба 50 лева и 10 контролни точки. \r\nПревоз на деца в нарушение на изискванията – глоба 50 лева \r\nУправление на превозно средство с нечетлив или закрит регистрационен номер – глоба 50 лева. \r\n \n\t\t\t\t\t\t", "date": "2020.01.09", "title": "КАТ налага по-сурови глоби на джигитите"}
{"url": "http://www.bnews.bg/article/265182-balgariya_vliza_v_retsesiya_spored_svetovnata_banka", "text": "\n Световната банка запазва без промяна прогнозата си за растежа на България през тази и следващите години. За 2019 г. институцията очаква 3,6% ръст на икономиката. \r\n\r\n През тази година темпът на растеж на брутния вътрешен продукт (БВП) се очаква да се забави до 3% и да се стабилизира на 3,1% през 2021 и 2022 г., посочва се в доклад на Банката, предава \"Investor\". \r\n\r\n Растежът на България е сред най-бързите от държавите в Източна Европа, Балканите и Централна Азия, които Световната банка наблюдава. От страните на полуострова единствено Косово се очертава с малко по-силен растеж. Икономиката на България се съизмерва с растежа на икономиките на Полша, Унгария, Албания, Молдова, Северна Македония, Румъния. \r\n\r\n Най-бърз растеж се очаква да постигнат икономиките от Централна Азия, както и Армения и Грузия, които влизат в групата на страните от Източна Европа. \r\n\r\n Средният растеж в региона на Източна Европа и Централна Азия се забавя до 2% през 2019 г. заради рязкото забавяне на турската икономика и Русия, оценява Световната банка. Очертава се продължително отслабване на ръста на износа на страните от региона на фона на по-бавните инвестиции в производството и отслабеното търсене. \r\n\r\n За 2020 г. Световната банка прогнозира средният растеж на страните в региона да достигне 2,6% на фона на стабилизирането на цените на суровините, очакваното възстановяване в Турция и Русия и растежа в еврозоната. \r\n\r\n Рисковете пред световната икономика включват повторно ескалиране на търговското напрежение и несигурността на търговската политика, по-рязък от очакваното спад на големите икономики, финансови сътресения в развиващите се пазари. Дори и ако възстановяването на развиващите се страни се осъществи според очакванията, растежът на глава от населението ще остане доста под средните дългосрочни нива и нивата, необходими за постигане на целите за намаляване на бедността, заключава институцията. \r\n \n\t\t\t\t\t\t", "date": "2020.01.09", "title": "България влиза в рецесия според Световната банка"}
{"url": "http://www.bnews.bg/article/265194-ukrainskiyat_samolet_veroyatno_e_svalen_ot_raketa_iran_krie", "text": "\n Украинският \"Боинг\", който вчера се разби в Техеран, вероятно е бил свален от преносима зенитно-ракетна система тип \"Игла\". Според експерти от Института по глобални заплахи и демократични науки е бил уцелен един от двигателите на самолета. \r\n\r\n Изводите им се основават на радиолокационните данни за катастрофата, снимки и видеа, пише MBS.News. \r\n\r\n \"Самолетът е изчезнал от радарите в 2:48 часа по Гринуич, след като излетял от летище \"Хомейни\", на височина повече от 1700 метра. Данните за полета показват, че летателната машина се е издигнала над надморската височина и няма признаци за снижаване\", гласи докладът на експертите, цитиран от Ukrinform. \r\n\r\n Анализът на снимките разкрива, че самолетът вероятно е бил свален от преносима зенитно-ракетна система близо до летището и тя е повредила двигателя му. \r\n\r\n Експертите подчертават, че кадри от мястото на катастрофата показват следи от повреда по крилата от шрапнел.  \r\n\r\n В анализа се посочва още, че щетите по корпуса на самолета много наподобяват на тези по MH17, свален над Източна Украйна от руска ракета през 2014 г. \r\n\r\n Разликата в степента на щетите се обяснява с различния вид боеприпаси. В случая с MH17 е използвана противоракетна система \"Бук\". Украинският самолетa в Техеран е ударен от друг тип - \"Игла\", с висока взривна способност. \r\n\r\n В доклада се посочва още, че пораженията са същите като при военнотранспортния самолет Ан-26 на украинските ВВС, свален от преносима ракетна система над Донбас на 2 юли 2014 г. Освен това снимки с останки на един от двигателите на полет PS752 показват повреда, която не може да бъде причинена от пожар или сблъсък със земята. \r\n\r\n Експертите отбелязват още, че на видео, което показва последния инцидент с украински самолет, се вижда, че той гори. Това противоречи на становището на Иран, че екипажът не се е свързал с диспечерите и не е съобщил за никакви технически проблеми. Иран не съобщава и за SOS сигнали от самолета. \r\n\r\n \"Боингът\" падна на 28 км от края на пистата. Съдейки по записа от началото на полета, той е прелетял между 5 и 7 км преди сблъсъка със земята. \"Това означава, че опитният екипаж е имал достатъчно време да съобщи за пожара в двигателя и да подаде SOS сигнали\". \r\n\r\n Освен това \"Боинг 373\" е оборудван със система за погасяване на пожари в двигателя и индикатори за прекомерно повишаване на температурата в двигателите. \"Следователно при възпламеняване екипажът е можел да включи противопожарната система (ако тя не се е задействала автоматично) и да съобщи на ръководството на въздушния трафик, че са претърпели инцидент\", казват още анализаторите. \r\n\r\n Експертите са убедени, че Техеран крие информация за катастрофата и сигнали за помощ, пратени от самолета до службата за контрол на въздушното движение. \r\n\r\n Отделно от това специалистите подчертават и факта, че Иран отказа да даде черните кутии на самолета както на \"Боинг\", така и на САЩ, а изрази готовност да ги предостави на \"определена страна\" - вероятно Русия. Ако обаче е така, данните от черните кутии вероятно ще бъдат унищожени или манипулирани, предупреждават експертите. \r\n\r\n Те наблягат на това, че Русия вече е предприела информационна и психологическа атака, за да наложи версията на Техеран за самолетната катастрофа и да подкопае авторитета на САЩ. \r\n\r\n В същото време украинските власти проучват версията за сваляне на самолета от ракета, изстреляна от зенитна система тип \"Тор\", която е руско производство, коментира секретарят на Съвета за национална сигурност и отбрана на Украйна Олексий Данилов пред \"Цензор\", цитиран от ТАСС. \r\n\r\n Разглеждат се и възможностите летателната машина да се е сблъскала с безпилотен апарат или друг обект, повреда на двигателя поради технически причини, както и експлозия на борда при терористичен акт. \r\n\r\n Украйна се надява да се споразумее с Иран разследващите да работят на мястото на катастрофата и да търсят отломки от зенитна-ракетна система \"Тор\". Експертите ще искат да участва и в разчитането на данните от черните кутии на \"Боинга\". \r\n \n\t\t\t\t\t\t", "date": "2020.01.09", "title": "Украинският самолет вероятно е свален от ракета, Иран крие"}
{"url": "http://www.bnews.bg/article/265186-arestuvat_ministara_na_ekologiyata_ot_vmro_neno_dimov_zaradi_pernik", "text": "\n Засилено полицейско присъствие в Министерството на околната среда и водите, научи ексклузивно ПИК от свои източници. \r\n\r\n Униформени са нахлули във ведомството на Нено Димов. Текат претърсвания и обиски в различни кабинета, като се изземат документи. Към момента министър Димов пази мълчание, но се очаква по-късно през деня той да излезе с коментар по акцията и нейния развой. \r\n\r\n Акцията е свързана с действията на прокуратурата в Перник около водната криза. Нашият репортер пред министерството Гергана Ингилизова припомни, че индикации за наближаващата криза, е имало от месеци, но никой не е взел адекватни мерки тя да бъде претовратена, а перничани искат да знаят кой е бездействал и допуснал това. \r\n\r\n Междувременно по неофициални данни, е арестуван шефът на ВиК в Перник Иван Витанов. Той трябваше да бъде освободен от поста си през утрешния ден. \r\n\r\n Цялата акция се ръководи лично от главния прокурор Иван Гешев. \r\n\r\n \r\n \n\t\t\t\t\t\t", "date": "2020.01.09", "title": "Арестуват министъра на екологията от ВМРО  Нено Димов заради Перник?!"}
{"url": "http://www.bnews.bg/article/265191-i_tazi_godina_oskarite_shte_ostanat_bez_vodesht", "text": "\n За втора поредна година церемонията по връчване на наградите „Оскар“ ще бъде без водещ. \r\n\r\n Новината съобщиха организаторите на събитието, след като са установили, че миналата година шоуто без основен водещ е протекло много добре. \r\n\r\n Бляскавото награждаване беше наблюдавано от близо 30 млн. зрители, прекъсвайки четиригодишна тенденция на спад в гледаемостта. \r\n\r\n Шоуто протече без основен водещ, след като определеният за такъв Кевин Харт се отказа заради обвинения в хомофобски коментари. \r\n\r\n Номинациите за Оскарите ще бъдат обявени в понеделник, а самите отличия ще бъдат връчени на 9 февруари в Лос Анджелис. \r\n \n\t\t\t\t\t\t", "date": "2020.01.09", "title": "И тази година Оскарите ще останат без водещ "}
{"url": "http://www.bnews.bg/article/265181-iran_e_priklyuchil_s_otmashtenieto_za_ubiystvoto_na_kasem_suleymani", "text": "\n Иран е приключил с отмъщението за убийството на генерал Касем Сулеймани. Освен това Техеран заяви, че няма да има нови военни действия, ако няма агресия от страна на САЩ. \r\n \r\nТова е уверението на постоянния представител на Иран в ООН Маджид Тахт Раванчи. \r\n\r\n В писмо до организацията и до Съвета за сигурност той обяснява, че операцията от миналата нощ е била прецизна и е целяла военни обекти, така че да не се предизвикат жертви сред цивилните и странични щети. \r\n\r\n На този фон Иракското външно министерство е извикало посланика на Иран в страната, за да протестира срещу иранските ракетни удари по военни бази на тяхна територия. От там са категорични, че това е нарушаване на суверенитета им. \r\n\r\n А американският президент Доналд Тръмп проведе телефонен разговор с канадския премиер Джънстин Трюдо заради напрежението в Близкия Изток. \r\n\r\n Канадците имат над 500 военни в Ирак, а след разговора с Тръмп, Трюдо остро осъди иранските ракетни удари. \r\n\r\n Мерки заради конфликта взимат дори в Италия, където в затворите е наредено да се постави по-строг надзор над проджихадистки настроени затворници и да се засили бдителността. \r\n \n\t\t\t\t\t\t", "date": "2020.01.09", "title": "Иран е приключил с отмъщението за убийството на Касем Сулеймани"}
{"url": "http://www.bnews.bg/article/265180-vsichki_opiti_za_kompromis_do_momenta_sa_neuspeshni", "text": "\n Нова генерална стачка ще блокира Франция днес. Тя е четвъртата от началото на конфликта около пенсионната реформа в страната. Днес е и 36-ият ден на транспортната стачка. \r\n \r\nВсички опити за постигане на компромис между управляващи и синдикати до този момент се оказаха неуспешни. Най-спорният въпрос остава средната пенсионна възраст. \r\n\r\n Правителството не отстъпва и настоява да има такава. Протестиращите пък отказват да се върнат на работа, ако тя не отпадне от реформата. Така се стигна до безпрецедентно дълга транспортна стачка. \r\n\r\n Загубите за френските железници вече надминават 600 млн. евро, а Париж продължава да живее вече 36 дни без метро. \r\n\r\n За четвърти път в рамките на месец, днес синдикатите призовават за генерална стачка. Масовите улични шествия ще започнат в ранния следобед. \r\n\r\n Броят на участниците в тях ще е показателен и за двете страни на спора. За управляващите, които се надяват умората от дългия конфликт да намали подкрепата за стачкуващите, но и за протестиращите, които пък разчитат, че френското общество няма да отстъпи, щом са застрашени социалните му придобивки. \r\n \n\t\t\t\t\t\t", "date": "2020.01.09", "title": "Всички опити за компромис до момента са неуспешни"}
