{"url": "http://www.bnews.bg/article/264758-ot_poslednite_minuti_izbraha_tsatsarov_za_shef_na_kpkonpi", "text": "\n Със 165 гласа \"за\", 30- \"против\" и 3-ма \"въздържали се\" депутатите решиха Сотир Цацаров да оглави КПКОНПИ. \r\n \r\nЦацаров бе предложен за поста от управляващата коалиция. \r\n \r\nСъгласно процедурните правила за избран се смята кандидатът, получил повече от половината от гласовете на присъстващите народни представители. \r\n \r\nАко няколко кандидати са получили повече от половината от гласовете на присъстващите народни представители, избран е кандидатът получил най-много гласове „за“. \r\n \r\n\"За\" кандидатът на ПГ на \"Воля - Българските родолюбци\" Симеон Найденов гласуваха 12 народни представители, \"против\" - 42 и \"въздържали се\" - 136, с което той не бе приет. \r\n \n\t\t\t\t\t\t", "date": "2019.12.11", "title": "ОТ ПОСЛЕДНИТЕ МИНУТИ! Избраха Цацаров за шеф на КПКОНПИ\r\n"}
{"url": "http://www.bnews.bg/article/264763-oshte_dnes_tsatsarov_podava_ostavka_kato_glaven_prokuror", "text": "\n Сотир Цацаров още днес подава оставка като главен прокурор. В кулоарите на парламента той обясни, че от тук нататък процедурата е такава, че пленумът на ВСС трябва да гласува неговата оставка. След това президентът трябва да подпише указа за предсрочното му освобождаване. \r\n\r\n Цацаров няма намерение да изчаква 10 януари, когато изтича мандатът му като главен прокурор. За доброто и на двете институции - и на прокуратурата, и на Антикорупционната комисия, за чиито председател бе избран, е добре всеки от ръководителите да поеме своите правомощия, изтъкна още новият шеф на КПКОНПИ.  \r\n\r\n Нямало пречка Иван Гешев да встъпи в длъжността на обвинител номер едно. Днес за последен път той смята да председателства заседанието на прокурорската колегия на ВСС. \r\n\r\n За идеята за прокурор, който да контролира главния прокурор, Сотир Цацаров каза, че въпросът трябва да се реши в Народното събрание. Иначе той подкрепя първоначалния вариант, в който се засяга въпроса и за председателите на ВКС и ВАС.  \r\n\r\n В крайна сметка това се искаше, това се направи, коментира той за препоръките на Венецианската комисия. Дали новият проект противоречи на Конституцията, Цацаров не пожела да коментира, защото не искал да се присъединява към кръга на празноговорещите.  \r\n\r\n Лаборатория на ФБР работи по случая с отравянето на Емилиян Гебрев, каза още настоящият главен прокурор. Един от обвиняемите по делото \"Скрипал\" е посетил България. Това дава основание на службите да търсят връзка между двата случая. Едното от посещенията съвпада с времето на отравяне на Гебрев. \r\n\r\n За двамата батки, споменати от председателя на ВКС Лозан Панов след интервю на премиера Бойко Борисов пред bTV, Цацаров каза, че идва Коледа и всеки трябва да е щастлив. \r\n \n\t\t\t\t\t\t", "date": "2019.12.11", "title": "OЩЕ ДНЕС: Цацаров подава оставка като главен прокурор\r\n"}
{"url": "http://www.bnews.bg/article/264762-dashteryata_na_krisko_amaya_tane_v_luks_otsega_biberonat_i_spalnoto_y_belyo_na_prochuta_barovska_marka", "text": "\n Криско ще се окаже много грижовен и всеотдаен баща. Той дава мило и драго за дъщеря си Амая. \r\n\r\n Тези дни рапърът сподели снимка на малката принцеса, на която ясно се вижда, че Амая расте обградена в лукс. \r\n\r\n Биберонът на бебето е на стойност 100 лв - лукс, който малко родители биха си позволили. Чаршафите пък не са с детски мотиви, а с типичните шарки за прочутата марка, която се слави с безбожно скъпи продукти. \r\n\r\n Габровецът, освен това посвети и песен на дъщеря си. Най-новият му хит е именно за бебето. \r\n \n\t\t\t\t\t\t", "date": "2019.12.11", "title": "Дъщерята на Криско Амая тъне в лукс отсега! Биберонът и спалното й бельо на прочута баровска марка"}
{"url": "http://www.bnews.bg/article/264766-2019_godina_vtorata_nay_topla_v_arktika_ot_1900_a_nasam", "text": "\n Арктика е преживяла втората си най-топла година от 1900 г. насам. Това показва нов доклад, предизвиквайки страхове във връзка с малкото лед през лятото и повишаващото се морско равнище, съобщава \"Франс прес\". \r\n\r\n Северният полюс се затопля два пъти по-бързо от останалата част на планетата от 1990-те години насам, феномен, който климатолозите наричат арктическо усилване, а последните шест години са най-топлите в региона, откакто се водят надеждни замервания. \r\n\r\n Синоптиците обещават на руснаците топъл ноември с температури над нормалните в повечето региони \r\n\r\n Средната температура през 12-те месеца до септември е била с 1,9 градуса по-висока от средната за периода между 1981 и 2010 г., показва доклад за Арктика на Националната агенция за океаните и атмосферата (NOAA) на САЩ. \r\n\r\n Ледената покривка в края на лятото, измерена през септември, е била втората най-малка в 41-годишния период на наблюдението и измерването със сателити, като през 2007 и 2016 година ледената покривка е била на същото равнище. \r\n\r\n \"2007 г. беше преломна година\", изтъква Дон Перович, професор по инженерство в Дартмут и съавтор на доклада. \r\n\r\n Налага се да бъде затворено, защото пистите му се топят \r\n\r\n \"Някои години има увеличение, някои години има спад, но ние никога не сме се връщали на нивата, които виждахме преди 2007 г.\", добави той. \r\n\r\n Тази година до септември е надмината само от еквивалентния период през 2015-2016 г. - най-топлия от 1900 г. насам, когато започва надеждното събиране на данни по въпроса. \r\n\r\n В Берингово море между Русия и Аляска през последните две зими е наблюдавано максимално покритие на лед под половината от дългосрочната средна стойност. \r\n\r\n Ледът също така е по-тънък, което означава, че самолетите вече не могат да кацат с доставки за жителите на Диомидовите острови, малки острови в Беринговия проток, които сега зависят от по-малко надеждни хеликоптери. \r\n\r\n Дебелият лед също така е от жизненоважно значение за местните жители, които пътуват с моторни шейни и пълнят лодките си или ловуват тюлени и китове. \r\n\r\n Тъй като ледът се образува по-късно през есента, жителите са изолирани през по-голяма част от годината. \r\n \n\t\t\t\t\t\t", "date": "2019.12.11", "title": "2019 година - втората най-топла в Арктика от 1900-а насам"}
{"url": "http://www.bnews.bg/article/264761-vizhte_pochivnite_dni_prez_2020_g", "text": "\n \r\n2020 е високосна година и има 366 дни. От тях 250 са работни, 16 са официални празници и 100 се падат уикенд. Официалните празници са всъщност 12 дни, но 4 от тях съвпадат със събота или неделя, което означава, че по закон първият ден от работната седмица след тях е почивен. \r\n\r\n През 2020 работните дни ще са 250 или 2000 работни часа при стандартните 40 часа на работна седмица. Най-натовареният месец е юли с 23 работни дни, а най-свободният е май само с 18, сочи справка на сайта bgpochivnidni.eu. \r\n\r\n Ето и почивните дни през идната година: \r\n\r\n - Нова година на 1 януари (сряда) \r\n\r\n - Денят на Освобождението на България на 3 март (вторник) \r\n\r\n - Великден между 17 до 20 април (петък до понеделник) \r\n\r\n - Денят на труда на 1 май (петък) \r\n\r\n - Денят на Българската армия (Гергьовден) на 6 май (сряда) \r\n\r\n - Денят на българската просвета и култура и на славянската писменост на 24 май (неделя) \r\n\r\n - Съединението на България на 6 септември (неделя) \r\n\r\n - Денят на независимостта на България на 22 септември (вторник) \r\n\r\n - Коледа между 24 и 28 декември (четвъртък до понеделник, защото 26 декември се пада в събота) \r\n \n\t\t\t\t\t\t", "date": "2019.12.11", "title": "Вижте почивните дни през 2020 г.\r\n"}
{"url": "http://www.bnews.bg/article/264767-radev_prasna_boyko_borisov_za_ezitsite_pregradkite_i_tseluvkite_ne_sa_moyat_repertoar_imam_drugi_nachini_za_obshtuvane", "text": "\n В интервю пред БТВ, затормозено от нелепите въпроси и подметки на водещата по минижуп Ризова, президентът Радев разясни позициите си от последните дни и си го върна тъпкано за някой закачки по негов адрес от Бойко Борисов. \r\n\r\n Президентът отхвърли като противоконституционно намерението на правителството да сложи намордник на новия главен прокурор Иван Гешев като му назначи през прокурорската колегия контролиращ прокурор. Радев призна, че братът на новия главен прокурор му е бил охрана, но отрече други договорки. Според президента назначаването на служител по корупцията в Посолството на САЩ е показателно за нивото на корупцията в страната. \r\n\r\n Остана време и за традиционните стрелички към Бойко Борисов. Радев отново го нападна за процедурата по купуването на Ф-16 и за хвалбите с рейтингите. Рейтингите на България били колкото на Аруба, но по-ниски от тези на Перу. Радев избъзика и липсата на езикови познания при премиера като намекна, че целувките и прегръдките били единстената му форма на общуване. За разлика от Борисов Радев имал други форми на общуване с чуждите лидери (очевидно лингвистични на английски език). \r\n\r\n Като отличително послание на държавния глава се възприе изречението, че българите трябва да научат политиците си да живеят само от едната заплата. \r\n \n\t\t\t\t\t\t", "date": "2019.12.11", "title": "Радев прасна Бойко Борисов за езиците: “Прегръдките и целувките не са моят репертоар, имам други начини за общуване”"}
{"url": "http://www.bnews.bg/article/264757-narodat_obvini_kovachki_i_goreneto_na_boklutsi_za_mrasniya_vazduh_v_balgariya_obzor", "text": "\n Опасно мръсният въздух в столицата бе повод софиянци да се вдигнат на бунт. Наличието на фини прахови частици много над нормата възмути народа и той взриви социалната мрежа Фейсбук с коментари по темата. Според хората основна вина за случващото се имат олигарха Христо Ковачки и горенето на боклуци.  \r\n\r\n Ето и част от коментарите, на които медията ни попадна:  \r\n\r\n Бившият евродутат Николай Бареков:  \r\n\r\n \r\n\r\n Откакто ГЕРБ подари “Топлофикация” на Ковачки и ТЕЦ-вете горят боклуците на цяла Европа, София стана градът с най-мръсен въздух в света. Да си знаете! \r\n\r\n   \r\n\r\n \r\n\r\n Мнозинството в СОС на ГЕРБ, ВМРО и Борис Бонев още държат лимита за “зеления билет” на ниво 4 пъти ФПЧ над нормата от поне две станции. ЕК дава нива от над 3 пъти над нормата, а уредите на министър Нено Димов от квотата на ВМРО “отчитат”, че замърсяване почти няма. Почти същите партии си купиха парламентарната група на Ковачки в миналия парламент като му дадоха за награда “Топлофикация” под аренда и го оставиха да гори в тецовете на Перник и София боклуците отровни на цяла Европа. Софиянци са на загуба половин милиард. Обвиняват бедния народ, че гори гуми и въглища и кара стари коли, а самите те източиха язовира в Перник и докараха народа си до просешка тояга без вода и без въздух. София е с по-мръсен въздух от световните лидер Делхи и Пекин, а обвиняват предците ни, че построили града в котловина И са виновни за отровния въздух след 5 хиляди години. Всички други са виновни - историята, географията, народът, само не и те - българските политици. Най-големите измамници на света. Те взеха на българския народ въздуха и водата, а робът търпи ли търпи... А само преди 35 години майките в Русе бутнаха тоталитарен режим заради въздуха на децата си. Онзи ден 3 000 суденти се събрали на ракия и чалга с “Преслава, Галена и видния интелектуалец 100 кила”, а ако се бяха събрали на жълтите павета с по-умни мисли в главата можеха поне да си върнат въздуха. Народ, който избира чалгата и ракията пред въздуха и водата или е извънземен или е по -тъп дори от управниците си. \r\n\r\n В коментари под постовете на бившия евродепутат граждани изразиха недоволството от случващото се.  \r\n\r\n Даниел Димитров:  \r\n\r\n \r\n\r\n Инкриминирането на горене на отпадъци, хваща ли и ТЕЦ-овете? \r\n\r\n Адвокат Жени Михайлова:  \r\n\r\n \r\n\r\n Комините на Топлофикация денонощно бълват огромни количества отрови, но видиш ли, властта щяла да забрани хората да се отопляват на дърва! Същевременно въпреки заплахата за екологичната сигурност на страната - позволяват горенето на боклуците на ЕС в топлофикациите на Ковачки. Да ви имам двойния стандарт! В Сараево при сходни условия намаляват централното отопление, но тук отново стоварваме бухалката върху най-слабата част от населението и то с едничката цел да хвърлим прах в очите на хората, тъй като тази мярка няма да намали и 1% от проблемите с мръсния въздух ! \r\n \n\t\t\t\t\t\t", "date": "2019.12.11", "title": "Народът обвини Ковачки и горенето на боклуци за мръсния въздух в България (ОБЗОР)"}
{"url": "http://www.bnews.bg/article/264759-kmetat_na_pernik_mrrb_bezdeystva_za_vodniya_rezhim_v_grada", "text": "\n \r\nНов режим на водата в Перник ще бъде въведен от утре. Част от селищата в района ще имат вода от 16 до 22 часа, а в други водоподаването ще е през ден. \r\n\r\n Защо се налага това обясни в сутрешния блок на БНТ кметът на града Станислав Владимиров. Предложението на министър Петя Аврамова след вчерашната среща в МРРБ е за нов режим Владимиров определи като много болезнено. Той все пак обясни, че не става въпрос за окончателен вариант и ще вземе решение след съгласуване с всички институции. \r\n\r\n Кметът ще отправи предложение към ВиК оператора специално за празниците режимът да не е толкова строг. \"Продължават безбройните аварии на територията на общината, продължава проблемите, сигнали от страна на перничани. ВиК дружеството не благоволи да си разкрие денонощен телефон\", заяви Владимиров. \r\n\r\n Качеството на водата, която тече по чешмите, според РЗИ е годно за консумация. \r\n\r\n Отокът на яз. Студена е много по-голям. Имало е един малък период от около седмица, в който притокът е бил по-голям. От тогава се харчи 10 пъти повече вода от прихода. \r\n\r\n Кметът на Перник допълни по БТВ: \"МРРБ хронично бездейства. Те предложиха само по-строг режим. Попитах ги вчера как това ще реши проблема. Сигнализирах прокуратурата за хуманитарната криза в Перник. От МРРБ не получих отговор кога ще е мъртвия обем на язовир \"Студена\", както и колко вода има в момента. Само воля от премиера има. Живея в 15-етажен блок с малко дете, като всички хора. От РЗИ на този етап казват, че водата е годна за пиене. но тя е доста замътена. На нас всеки час ни е важен. Нека МРРБ да каже дали \"Софийска вода\" може да се включи. Търсим други водоизточници. Когато има воля от държавата, всичко е възможно\". \r\n \n\t\t\t\t\t\t", "date": "2019.12.11", "title": "Кметът на Перник: МРРБ бездейства за водния режим в града\r\n"}
{"url": "http://www.bnews.bg/article/264760-ofitsialno_eto_prichinata_za_smartta_na_3_godishniya_aleks", "text": "\n Председателят на Българския лекарски съюз д-р Иван Маджаров обяви каква е причината за смъртта на 3-годишния Александър, \r\n\r\n \"Трябва да загърбваме емоциите и да изчакаме доказателствата. Принудени сме да вземаме решения в тежки моменти. Сега стана ясно, че този случай се касае за двустранна пневмония на надбъбречните жлези. В световен мащаб загиват повече от 800 хил. годишно от пневмония\". С тези думи започна брифинга на БЛС д-р Маджаров. \r\n\r\n   \r\n\"Този случай доведе до неоснователно обвинение към наши колеги, които се бориха за живота на това дете, д-р Елена Георгиева. Стигна се дотам педиатрията да получи допълнителен отлив. \r\n \r\nУважавани лекари бяха опетнени без доказателства. Ние имаме право да се защитим, заставаме зад колегите, когато имаме доказателства\", заяви той. \r\n  \r\n\"Призовавам всички заедно да се борим за истината, да информира обществеността, да градим доверие и вяра. И в съвремието стават чудеса, но когато имаме доверие на своя лечител. \r\n \r\nНие не можем да работим в среда, в която няма довериe. Вярвам на българските лекари, да направим заедно така, че да вярваме в българските лекари\", прикани Маджаров.  \r\n  \r\n\"Когато чакаме пред един кабинет, другите, които чакат също са болни. Всеки иска да бъде прегледа, но няма как да се случи, ако отвън чакат 10 човека и за всеки е необходимо поне 30 минути. \r\n \r\nАко някой е в много тежко състояние, е наше задължение да дадем предимство на него.  Не приемам някой да заявява в ефир, че иска да бие лекари\", коментира още той. \r\n  \r\n \n\t\t\t\t\t\t", "date": "2019.12.11", "title": "Официално: Ето причината за смъртта на 3-годишния Алекс\r\n"}
{"url": "http://www.bnews.bg/article/264764-erdogan_gartsiya_shte_si_plati_za_deystviyata_si", "text": "\n Президентът на Турция Реджеп Таийп Ердоган отново повиши напрежението в Егейско море и Източното Средиземноморие със заплахи към Турция на фона на подписаното между Анкара и международно признатото правителство на Либия споразумение за делимитация на морските граници в Средиземно море. \r\n\r\n В интервю пред турската телевизия TRT той нападна Атина и Република Кипър, пише гръцкото консервативно издание „То Вима“. \r\n\r\n Ердоган определи хода на Гърция да експулсира либийския посланик в Гърция в отговор на споразумението като „международен скандал“ и заяви, че Гърция ще заплати цената на своите действия в международен план. \r\n\r\n Ердоган също изрази гнева на Анкара от енергийното сътрудничество на Гърция, Кипър, Израел и Египет, като заяви, че четирите държави не могат да направят нищо без одобрението на Анкара. \r\n\r\n Според „То Вима“, Ердоган смята, че е поставил четирите държави в мат чрез договора с Либия и сега те не могат да построят газопровод до Европа без съгласието на Турция. \r\n\r\n „Ръцете и краката на Гърция са вързани и това ги подлудява“, обяви турският лидер. \r\n\r\n Изтекла информация от правителството в Анкара говори, че Турция възнамерява да започне проучвания за въглеводороди в зоните, които е отчуждила чрез споразумението с Триполи. Това включва и райони, които Гърция смята за своя изключителна икономическа зона (ИИЗ). \r\n\r\n „Въпреки правата, които имаме, те ни заплашваха. Но ние няма да отстъпим. В това споразумение Турция се възползва от правата си по международното право и проваля играта на едностранните действия. Сега можем да проведем съвместни проучвания в тези райони“, заяви Ердоган. \r\n\r\n Президентът на Турция обяви още, че Анкара ще купи трети сондажен кораб, който ще бъде задействан в Черно море и международните води. \r\n \n\t\t\t\t\t\t", "date": "2019.12.11", "title": "Ердоган: Гърция ще си плати за действията си"}
{"url": "http://www.bnews.bg/article/264756-sofiya_se_e_razmina_na_kosam_ot_tragediya_s_mashtabite_na_sluchiloto_se_v_hitrino", "text": "\n София се е разминала на косъм от трагедия с мащабите на случилото се в Хитрино преди 3 години. Течът на газ от колонката на бензиностанцията на \"Цариградско шосе\" в столицата е бил особено опасен. \r\n\r\n \"В момента няма опасност за населението, няма създадена концентрация за взрив\". Това заяви пред БНР комисар Тошко Бързилов от Главна дирекция „Пожарна безопасност и защита на населението“.  \r\n\r\n „Цяла нощ имаше 4 пожарни екипа и 1 химически автомобил за замерване на концентрацията на газ, 2 екипа на Столичната община и 4 екипа на полицията. Създадена е организация за пропускане на движението и за окончателно ликвидиране на произшествието. Ще бъдат предприети действия за пълното обезопасяване на мястото. И при най-малката опасност за възникване на взрив от изпускане на газ нашите екипи ще останат на място и ще обезопасяват района“, обясни той пред обществената медия.  \r\n\r\n Комисар Бързилов смята, че в късния следобед окончателно да бъде отстранен рискът. По думите му не е имало техническа възможност да се източи резервоарът с пропан-бутан, а изпускането на газа в атмосферата е било единствената възможност. Количествата на изпускане бяха така регулирани, че да не се допусне взривоопасна концентрация, добави той. Комисар Бързилов подчерта, че благодарение на всички структури, работили по случая, е избегнат инцидент от мащабите на Хитрино. \r\n\r\n Районът остава отцепен, а бензиностанцията е затворена.  \r\n \n\t\t\t\t\t\t", "date": "2019.12.11", "title": "София се е размина на косъм от трагедия с мащабите на случилото се в Хитрино "}
{"url": "http://www.bnews.bg/article/264765-uchenichkata_ot_vratsa_ne_e_pochinala_ot_respiratoren_virus", "text": "\n Изпратеният за изследване материал от белия дроб на починалото момиче от Враца е отрицателен за респираторни вируси. Изследвано е за 11 такива вируса с генетични методи и всички резултати са отрицателни. \r\n\r\n Това съобщи за \"24 часа\" проф. д-р Тодор Кантарджиев, директор на Националния център по заразни и паразитни болести. \r\n\r\n Скоротечна белодробна пневмония е причинала внезапната смърт на 13-годишната ученичка от врачанското училище \"Христо Ботев\", съобщиха вчера от окръжната прокуратура, позовавайки се на първоначалните заключения на патоанатомите след извършената аутопсия на момичето. \r\n\r\n Окончателното заключение обаче ще бъде представено едва след назначената вирусологична експертиза, казаха от врачанската болница. В отговор на свидетелските показания на близките на Нели, че тя не се е оплаквала в дните преди смъртта си и не е боледувала, местните специалисти смятат, че болестта може да се е развила мълниеносно. \r\n \n\t\t\t\t\t\t", "date": "2019.12.11", "title": "Ученичката от Враца не е починала от респираторен вирус"}
