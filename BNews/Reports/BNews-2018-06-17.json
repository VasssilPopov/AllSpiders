{"url": "http://www.bnews.bg/article/243790-kakvo_sledva_sled_podpisvaneto_na_dogovora_mezhdu_makedoniya_i_gartsiya", "text": "\n В началото на следващата седмица, както информират от македонското правителство, на заседание на Министерски съвет трябва да бъде одобрено споразумението за името между Македония и Гърция и изпратено за разглеждане в парламента на страната, където то трябва да бъде ратифицирано, пише приближеното до бившето ръководство на ВМРО-ДПМНЕ скопско електронно издание „Курир“, цитирано от агенция \"Фокус\". \r\n\r\n След ратификацията, договорът трябва да бъде подписан от президента на Македония Георги Иванов, който вече обяви, че няма намерение да го подкрепи. \r\n\r\n След като бъде разгледан в парламента, Законът за ратификация трябва да бъде приет с обикновено мнозинство – болшинството от присъстващите депутати, което, обяснява „Курир“, означава, че той може да бъде приет с гласовете на 31 народни представители при минимален кворъм от 31 души. \r\n\r\n След това договорът ще бъде изпратен до президента Иванов, който има срок от седем дни да го подпише или да наложи вето, което най-вероятно ще се случи, прогнозира \"Курир\". \r\n\r\n След връщането на споразумението обратно в парламента, то трябва да бъде гласувано повторно, но този път с абсолютно мнозинство – 61. \r\n \n\t\t\t\t\t\t", "date": "2018.06.17", "title": "Какво следва след подписването на договора между Македония и Гърция"}
{"url": "http://www.bnews.bg/article/243791-zahari_baharov_dipli_pachki_za", "text": "\n \r\n\r\n   37-годишният актьор, който нашумя като гангстера Иво Андонов в крими сериала „Под прикритие” и лице на лотарията, хвърли близо стотина лева за нови книги, видяха папараци.  Преди няколко дни фотографите забелязаха Бахаров да си бъбри с непознат почитател на тротоар край градинката пред „Кристал”. Срещата им очевидно бе съвсем спонтанна, иначе едва ли щяха да изберат толкова неподходящо място за раздумка като близкия контейнер за смет. \r\n\r\n Преливащата от миризливи боклуци кофа изобщо не смущаваше двамата мъже, които си поприказваха на сантиметри от нея десетина минути.  Когато разговорът им приключи, Захари се отправи към близката книжарница.  \r\n\r\n Актьорът бързо избра няколко книги, а фактът, че се ориентира доста бързо между рафтовете издаде, че Бахаров едва ли влиза за първи път. Преди да застане на касата, за да плати покупките си, звездата от „Дзифт” размени няколко съобщения със съпругата си Диана, за да я попита дали не иска да й вземе някакво четиво и на нея. После актьорът извади столевка и плати с нея избраните книги. Навън Захари продължи да си чати с жена си, за да се похвали с покупките си. \r\n  \r\n \n\t\t\t\t\t\t", "date": "2018.06.17", "title": "Захари Бахаров дипли пачки за..."}
{"url": "http://www.bnews.bg/article/243792-federer_s_98_a_titla_v_karierata_si", "text": "\n Роджър Федерер спечели за първи път турнира по тенис на трева в германския град Щутгарт с награден фонд 656 хиляди евро. Поставеният под номер 1 швейцарец победи на финала седмия поставен Милош Раонич (Канада) с 6:4, 7:6(3) за 78 минути.  \r\n\r\n С успеха 36-годишният Федерер, който през тази седмица се завърна на корта след почти 3-месечна пауза, си гарантира завръщане на първото място в световната ранглиста, от върха на която утре ще измести испанеца Рафаел Надал. \r\n\r\n Раонич допусна първи пробив в турнира след 43 поредни спечелени сервис-гейма, след което Федерер поведе с 3:1 и задържа аванса си до края на първия сет. \r\n\r\n Във втората част двамата не стигнаха до възможност за брейк, а в тайбрека швейцарецът триумфира, след като направи серия от пет поредни разигравания. \r\n\r\n Така Федерер взе 18-а титла в кариерата си на трева и вече има общо 98 трофея като професионалист. \r\n \n\t\t\t\t\t\t", "date": "2018.06.17", "title": "Федерер с 98-а титла в кариерата си"}
{"url": "http://www.bnews.bg/article/243785-bogomil_grozev_glezi_lyubovnitsata_si_zavede_ya_v", "text": "\n \r\n\r\n Журналистът и гаджето му се настаниха в луксозния 5-звезден комплекс на Брендо „Оазис” в малкото градче, където красавицата има апартамент. Двамата денем събираха тен на частния плаж в комплекса, а вечер посещаваха местните ресторанти.   Богомил Грозев се разведе преди около година и половина с дъщерята на Антон Радичев, от която има дете. Оказа се, че той е поддържал паралелна връзка с богаташката, докато е бил семеен. \r\n\r\n Преди няколко месеца новинаря обяви официално връзката си с Мария, която също има 18-годишен син от друг брак. На 30 юни бизнес дамата има рожден ден и смята да го отпразнува подобаващо край моерто.  \r\n  \r\n \n\t\t\t\t\t\t", "date": "2018.06.17", "title": "Богомил Грозев глези любовницата си, заведе я в..."}
{"url": "http://www.bnews.bg/article/243774-zemetresenie_razlyulya_yugozapadna_balgariya", "text": "\n Слабо земетресение разлюля Югозападна България в 5:39 часа сутринта, информира Европейския сеизмологичен център. \r\n\r\n Трус от 4.4 по Рихтер в Албания \r\n\r\n Епицентърът е бил на 12 км северно от Разлог, на 27 км източно от Благоевград и на 79 км южно от София. Огнището е било на 8 км дълбочина.  \r\n\r\n Засега няма данни за пострадали хора или нанесени материални щети \r\n \n\t\t\t\t\t\t", "date": "2018.06.17", "title": "Земетресение разлюля Югозападна България"}
{"url": "http://www.bnews.bg/article/243775-raztarsvashta_istoriya_pokrusenite_roditeli_na_zaginalata_pri_nelep_intsident_vivian_progovoriha_za_tragediyata", "text": "\n одителите на починалата в турски аквапарк Вивиан искат да се разбере истината. \r\n\r\n Това обясниха Веселин Вачев и съпругата му в сутрешния блок на bTV. \r\n\r\n   \r\n\r\n Вивиан се спускала на водна пързалка, когато веднага след нея се е спуснало и друго дете. То я ударило в корема. \r\n\r\n Родителите били разпитвани от полицаи. \r\n\r\n Но в крайна сметка се оказало, че годни кадри от камерите в аквапарка липсват. \r\n\r\n Сега те търсят свидетели на инцидента. Подозират, че записите от камерите са изтрити. \r\n\r\n „Важното е да се разбере истината. Искаме да разберем дали са били адекватни реакциите на всички”, обясниха Веселин и Антония Вачеви. \r\n \n\t\t\t\t\t\t", "date": "2018.06.17", "title": "РАЗТЪРСВАЩА ИСТОРИЯ! Покрусените родители на загиналата при нелеп инцидент Вивиан проговориха за трагедията! "}
{"url": "http://www.bnews.bg/article/243776-nay_malko_17_stanaha_zhertvi_na_navodnenie_v_indiya", "text": "\n Най-малко 17 души загинаха тази седмица в райони на Североизточна Индия, обхванати от мощно наводнение, предаде ТАСС, цитирана от БТА. \r\n\r\n По данни на медиите мощните мусонните дъждове в региона са довели до рязко повишаване на равнището на водата в реки в щатите Асам, Мизорам и Трипура и са довели до множество свличания на земни маси. Засегнати от наводнението са най-малко 425 000 души.  \r\n\r\n Властите са организирали лагери за временно настаняване на бежанците и оказват помощ на пострадалите.  \r\n \n\t\t\t\t\t\t", "date": "2018.06.17", "title": "Най-малко 17 станаха жертви на наводнение в Индия"}
{"url": "http://www.bnews.bg/article/243777-deputatat_zaplashvan_s_pistolet_na_patya_progovori", "text": "\n Депутатът от „БСП за България“ Явор Божанков разказа какво е преживял в петък, когато на магистрала „Хемус“ го заплашиха с пистолет. \r\n\r\n В петък народният представител се прибирал от парламентарен контрол към родния си град. Той бил със свой приятел в колата, който също станал свидетел на неприятната случка. \r\n\r\n Изпреварвал кола, когато до него се доближила друга. Автомобилът бил с плевенска регистрация и започнал да присветква на депутата. \r\n\r\n „В първия момент си помислих, че това е автомобил със специален режим на движение“, посочи Явор Божанков в сутрешния блок на Нова телевизия. \r\n\r\n След като се прибрал в дясната лента за движение, депутатът погледнал съседния автомобил. Двамата мъже викали нещо гневно. В този момент пътникът до шофьора извадил пистолет. Божанков обясни, че не познавал двамата мъже. \r\n\r\n „Толкова бях стъписан, защото не е станало нещо, което да предизвика агресия или гняв“, посочи народният представител. \r\n\r\n Ситуацията продължила около 10 секунди. \r\n\r\n След подаване на сигнала двамата мъже са задържани. \r\n\r\n „Това, което преживях, е ужасно“, смята Явор Божанков. \r\n\r\n   \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2018.06.17", "title": "Депутатът, заплашван с пистолет на пътя, проговори"}
{"url": "http://www.bnews.bg/article/243778-skandalno_prebiha_do_smart_19_godishno_momiche", "text": "\n 19-годишно момиче от Айтос е починало след жесток побой. \r\n\r\n Това съобщиха от пресцентъра на ОДМВР - Бургас. \r\n\r\n Инцидентът е станал вчера. Около 20.25 часа в Районно управление - Айтос е получен сигнал за открито в безсъзнание младо момиче. Пострадалата е намерена в жилище, разположено на айтоската улица \"Хаджи Димитър\". Тя била с множество рани в областта на главата и тялото. \r\nУстановено е, че това е 19-годишната И.Т. от Айтос, която е откарана и настанена за лечение в отделение \"Реанимация\" на УМБАЛ – Бургас с диагноза \"тежка черепно-мозъчна травма\". \r\n\r\n Около 2.40 часа тази сутрин вследствие на нараняванията си И.Т. е починала. По случая е задържан криминално проявеният Т.Е. Младежът е 27-годишен от София. \r\n\r\n С него жертвата е живеела на семейни начала и от него има дете на две години и осем месеца. \r\n\r\n Извършени са множество процесуално-следствени действия. По случая е образувано досъдебно производство. Уведомена е Бургаска окръжна прокуратура. \r\n \n\t\t\t\t\t\t", "date": "2018.06.17", "title": "СКАНДАЛНО! Пребиха до смърт 19-годишно момиче\r\n"}
{"url": "http://www.bnews.bg/article/243779-vizhte_kade_spirat_vodata_v_sofiya", "text": "\n „Софийска вода” временно ще прекъсне водоснабдяването в някои части на столицата на 18 юни. \r\n\r\n Това съобщиха от пресцентъра на водоснабдителното дружество. \r\n\r\n Във връзка с подмяна на сградно водопроводно отклонение на ул. „Братя Миладинови“ Център, се налага спиране на водоподаването от 10:00 до 18:00 часа на клиентите на „Софийска вода”, живеещи в района на ул. „Братя Миладинови“ от ул. „Св. Св. Кирил и Методий“ до бул. „Сливница“ и на ул. „Гривица“ от ул. „Братя Миладинови“ до бул. „Христо Ботев“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Гривица“ ъгъла с ул. „Братя Миладинови“. \r\n\r\n Във връзка с подмяна на спирателни кранове на ул. 5040 жк. „Дружба“ I, се налага спиране на водоподаването от 10:00 до 20:00 часа на клиентите на „Софийска вода”, живеещи в района на ул. 5039, ул. 5041, бул. „Христофор Колумб“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. 5040 ъгъла с ул. 5041. \r\n\r\n Във връзка с диагностика на уличен водопровод на ул. „Първанова чешма“ с. Доброславци, се налага спиране на водоподаването от 09:30 до 16:30 часа на клиентите на „Софийска вода”, живеещи в района на ул. „Първанова чешма“, ул. „Уршак“, ул. „Панчовица“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Бранище“ ъгъла с ул. „Панчовица“. \r\n\r\n Във връзка с монтаж на спирателен кран на ул. „Иван Андонов“ кв. „Кръстова вада“, се налага спиране на водоподаването от 10:00 до 18:00 часа на клиентите на „Софийска вода”, живеещи в района на ул. „Иван Андонов“. При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Иван Андонов“ ъгъла с ул. „Вера Мутафчиева“. \r\n \n\t\t\t\t\t\t", "date": "2018.06.17", "title": "Вижте къде спират водата в София "}
{"url": "http://www.bnews.bg/article/243780-bsp_izravni_gerb_dps_dvoyno_nad_vsichki_patrioti", "text": "\n  Изцепките на най- шишкавият министър Каракачанов  и гибелта на тримата пилоти пред очите му са сринали рейтинга на ПатрЕотите и са ги пратили двойно под ДПС. Неслучайно Сараите държат своя дебел чадър над агент Иван от ДС. Знае се, че агент Иван винаги е бил на двойна заплата - и от КТБ и от ДПС(ДС). \r\n\r\n Ако се стигне до извънредни парламентарни избори, 22.9% биха подкрепили ГЕРБ, а 22.6% – БСП. Разлика от 0.3% е статистически пренебрежителна. Подобно изравняване на потенциала се случва за първи път от края на ноември 2016 г. насам. Това сочат данни от изследване на Агенция \"Афис\". Неин собственик и управител е Юрий Асланов, член на националния съвет на БСП. \r\n\r\n Според \"Афис\" в сравнение с май делът на гласуващите за ГЕРБ спада с 3%, а за БСП се увеличава с 3%. В момента Обединените патриоти биха получили 5.4%, а ДПС – 10%. Воля би изпаднала от парламента с помалко от 2%. Сборът на гласовете за всяка от известните десните партии (ДСБ, Да, България и СДС) е 1.5 и остава далеч под бариерата от 4%. Предишни избори обаче показват, че в коалиция тези партии получават повече отколкото механичния сбор. \r\n\r\n В динамичен разрез тенденцията при ГЕРБ се движи постъпково от 27% (кръгло) през декември до 23% през юни. При БСП трендът за същия период се движи между максимум 22.7% и минимум 20.1%. ДПС бележи ръст с около 2% и трайно измести от третото място Обединените патриоти. При Воля за този период можем да говорим за топене от 2.6% през декември до под 1%. \r\n\r\n Най голям принос към месечната динамика имат хората в активна възраст над 30 години (-5% за ГЕРБ и + 6% за БСП) и мъже (-6% за ГЕРБ и +4 за БСП). Същевременно прави впечатление, че при 18-29 годишните ГЕРБ запазва водещи позиции, а БСП спада до рекордно ниско ниво от 3%). \r\n\r\n Тази възрастова група обаче не тежи достатъчно сред избирателите, за да обърне резултата в краткосрочен план. Между предполагаемите фактори, допринасящи за посочената динамика, можем да „обвиним“ преди всичко актуалните събития: серията скандали с протестиращите майки, които прибавиха черти на хладност и бездушие към публичния образ на управляващите от ГЕРБ. Серията подадени и изтеглени оставки на министри девалвира благостойните жестове. Не може да не оказва ефект антиевропейската кампания около проблема с превозвачите, водена от депутати тъкмо на управляващите. \r\n\r\n С тези публични акции може да се обясни друга промяна – че тъкмо в последния месец на европредседателството на страната ни, доверието в ЕС спадна от 50% до 45%). Посещението в Москва и публичното покаяние на Борисов за прекъсването на двата най-големи инвестиционни проекта бе своеобразен реванш за БСП, която ги подкрепяше. Сюжетът с беглеца от затвора Пелов вероятно допринесе за намаление на доверието към МВР с 3% спрямо май и 7% спрямо април. Ерозията на доверието е логично. \r\n\r\n \"От близо две десетилетия Агенция „АФИС“ констатира, че хората различават популисткия стил на управляващите от реалната политика, вградена в статуквото. С кратковременно изключение през 2007, всеки сондаж показва, че делът на хората, които смятат, че живеят по-зле от предната година, е 2-3 пъти по-голям от тези, които живеят по-добре. И сега това съотношение е 15 към 28%. Тези, които смятат, че страната се движи в правилна посока, са 22%, а онези, които смятат, че посокага е грешна, са почти три пъти повече – 57%. Затова всяка настойчива пропаганда на „успехите“ рискува да се връща като бумеранг върху управляващите партии, независимо кои са, както и става в момента\". \r\n\r\n Това коментират от \"Афис\" \r\n\r\n Въпреки, че през последните две години се наблюдава подобрение на заетостта и доходите, ГЕРБ вече над десетилетие се отъждествява с водената политика. В контраст част от инициативите на представителите на Обединените патриоти импонират на консервативните нагласи (желанието за възстановяване на реда в обществото) и обърнаха процеса на обезличаване във властта – от 4-процентен спад към 3-процентно увеличение на потенциалния електорат. Безспорно е, че реалните обществени нагласи стоят встрани от програмата на управляващите. Управляващото мнозинство ясно декларира, че няма да променя данъците, но 83% подкрепят реформа, която да увеличи облагането на богатите. Това поставя управляващите в изолация дори от собствената им електорална база и логично я топи; \r\n94% подкрепят намаление на ДДС върху лекарствата, детските храни и дрехи и учебниците. \r\n\r\n Само 2% подкрепят правителствената позиция; 85% са за намаление на облагането на семействата с деца (семейно подоходно облагане) и само 6% предпочитат водената политика; Едва 6% възразяват против разкриване на работни места в изоставащите райони на страната, а 91% биха одобрили такава политика от страна на държавата; 77% са съгласни, че държавните здравни заведения не трябва да бъдат търговски дружества, само 10% не са съгласни с това. Дори сред трите десни партии, които споменахме, делът на противниците на идеята е същият – 10%; 84% смятат, че обучението в държавните университети е редно да бъде безплатно. Спадащото доверие е плод преди всичко на усещане за криза на представителството между политици и избиратели. В последните месеци желанието за промени се върна на нивото, което беше достигнало по време на изборите миналата година. 25% искат нови избори, 27% – смяна на министри, 9% – нова коалиция в рамките на сегашния парламент.  Едва 23% предпочитат запазване на правителството в сегашния му вид. \r\n \n\t\t\t\t\t\t", "date": "2018.06.17", "title": "БСП изравни ГЕРБ, ДПС двойно над всички патриоти"}
{"url": "http://www.bnews.bg/article/243773-zemetresenie_razlyulya_yugozapadna_balgariya", "text": "\n Слабо земетресение разлюля Югозападна България в 5:39 часа сутринта, информира Европейския сеизмологичен център. \r\n\r\n Трус от 4.4 по Рихтер в Албания \r\n\r\n Епицентърът е бил на 12 км северно от Разлог, на 27 км източно от Благоевград и на 79 км южно от София. Огнището е било на 8 км дълбочина.  \r\n\r\n Засега няма данни за пострадали хора или нанесени материални щети \r\n \n\t\t\t\t\t\t", "date": "2018.06.17", "title": "Земетресение разлюля Югозападна България"}
{"url": "http://www.bnews.bg/article/243782-prirodozashtitnitsi_organizirat_protest_zaradi_dyunite_na_koral", "text": "\n Голям протест организират тази вечер природозащитници. Междувременно пред bTV министър Николай Нанков заяви, че работна група към регионалното министерство ще решава казуса с дюните на плаж „Корал”. \r\n\r\n Скандалът със спорните земи зад плажа, които са продадени на частна фирма, ескалира в началото на лятото. В оградената с колове и мрежи територия попадат и десетки декари с дюни. \r\n\r\n Експерти от министерствата на туризма и на регионалното развитие, дирекцията за строителен контрол и Агенцията по кадастър трябва да намерят решение на заплетения казус, отговаряйки на въпроса какви интереси са нарушени – обществени, държавни, частни или всички изброени.    \r\n\r\n Дюните зад Корал са прикрепени към плажа, който е със специален статут – един от трите у нас за природосъобразен туризъм, заедно с Иракли и Карадере, призна министър Николай Нанков. \r\n\r\n \"Нелек казус, но за това искам да ми се направи пътна карта как да вървим в правилната посока. Много видове интереси са засегнати и частни интереси, и обществен, държавен, екологичният\", посочи регионалният министър. \r\n\r\n Според сдружение \"Да запазим Корал\" оградата е поставена и върху дюни. Това ги уврежда и затова е сезирана прокуратурата. \r\n\r\n \"Това са пясъчни дюни. Те са на площ от 90 дка. Това, че някой не ги е нанесъл в кадастъра, е нарушение\", посочи Атанас Русев от сдружението. \r\n\r\n През седмицата геодезисти алармираха, че с ограждането на дюните е нарушена Конституцията.  \r\n\r\n \"Дюните, граничещи с плажната ивица, са публична държавна собственост. Ако има частни имоти в такава държавна собственост, те трябва да бъдат отчуждени\", посочи инж. Йоан Каратерзиян, \r\n\r\n Отчуждаването не е единственият вариант, смятат обаче от регионалното министерство. \r\n\r\n \"Въпросът е да уредим не само казуса с Корал, ние имаме да уреждаме всички дюни и всички кадастрални карти, разбира се всички актове, по българското Черноморие\", коментира още Нанков. \r\n\r\n На съседния плаж „Делфин” достъпът е затруднен, алармираха плажуващи. Ивицата е в парк „Странджа” и пътеката беше премахната, защото е незаконна.   \r\n\r\n Почиващи коментираха, че хората не могат да слязат и затова посещаемостта е ниска. Управителят на плажа Данаил Влаховски каза, че стълби ще има, когато общината ги направи. \r\n\r\n \"Заведението е по схема, но по отношение на квадратурата предстои да направим замерване и тогава ще излезем с обобщение какви са резултатите\", каза Николина Ангелкова – министър на туризма. \r\n\r\n Проверките по най-южните плажове тепърва предстоят. Решение на работната група за дюните на Корал се очаква до две седмици.  \r\n \n\t\t\t\t\t\t", "date": "2018.06.17", "title": "Природозащитници организират протест заради дюните на Корал"}
{"url": "http://www.bnews.bg/article/243771-shokirashto_vizhte_kolko_miliona_turisti_ochakva_turtsiya_prez_letniya_sezon", "text": "\n Турският президент Реджеп Тайип Ердоган заяви, че Турция възнамерява да посрещне до 40 милиона туристи тази година. Това съобщи Анадолската агенция. \r\n\r\n Турция планира да бъде домакин на около 14 милиона туристи в Анталия. Ако броят на туристите достигне 40 милиона, то това ще донесе на Турция около $32 милиарда. \r\n\r\n По-рано Ердоган заяви, че Турция очаква тази година да увеличи броя на руските туристи до 6 милиона. \r\n \n\t\t\t\t\t\t", "date": "2018.06.17", "title": "ШОКИРАЩО! Вижте колко милиона туристи очаква Турция през летния сезон!"}
{"url": "http://www.bnews.bg/article/243783-silen_pozhar_v_tsentara_na_varna", "text": "\n Тази сутрин в центъра на Варна е избухнал пожар. \r\n\r\n Към момента 5 екипа от пожарникари все още се борят с огнената стихия. \r\n\r\n Сигналът за пожара е подаден около 8.40 часа сутринта. На мястото са изпратени огнеборци от пожарната в морската ни столица. Изпратени са 5 екипа на пожарната. Те са успели да локализират огъня. \r\n\r\n Пожарът е избухнал във временни постройки, пригодени за живеене или складиране на вещи, намиращи се във вътрешен двор на жилищна кооперация на ул. \"Околчица\", съобщиха от Областната дирекция на МВР във Варна. \r\n\r\n При инцидента е пострадала възрастна жена. Тя е вдишала дим от пожара. Жената е отведена в болница. \r\n\r\n По първоначална информация в пламналите постройки живее и мъж. За момента той не е установен. \r\n\r\n По данни на БНТ жителите в района на пожара са чули взрив. \r\n\r\n Работата по окончателното потушаване на огъня продължава. \r\n \n\t\t\t\t\t\t", "date": "2018.06.17", "title": "Силен пожар в центъра на Варна"}
{"url": "http://www.bnews.bg/article/243786-bedstvie_poroen_dazhd_navodni_burgas_snimki", "text": "\n Пороен дъжд наводни Бургас. Улиците се превърнаха в реки, съобщиха зрители на bTV, които ни изпратиха снимки и видеоматериали от мястото. \r\n\r\n Дъждът беше придружен от градушка. \r\n\r\n \r\n \n\t\t\t\t\t\t", "date": "2018.06.17", "title": "БЕДСТВИЕ! Пороен дъжд наводни Бургас(СНИМКИ)"}
{"url": "http://www.bnews.bg/article/243788-andrea_bocheli_gotvi_ogromna_iznenada", "text": "\n Италианският оперен певец Андреа Бочели обяви, че през есента ще издаде албум с нови песни за пръв път от 14 години, съобщи \"Контактмюзик\". Бочели, който тази седмица спечели наградата \"Брит\" за класическа музика, заяви, че с новия си албум иска да отвори нова страница и да се насочи към спомените от младостта си. Заглавието на албума е \"Si\" (в превод означава \"Да\", бел. ред.). \r\n\r\n Той ще излезе на 26 октомври. \"Исках да се върна към спомените си на младеж, свирещ в пиано бар. Очевидно оттогава съм направил много албуми, изпял съм много кавъри, изпълнил съм много други неща, но по едно време си казах: \"Може би е време да насоча усилията си към нови песни. Сякаш започвам всичко от начало\", каза звездата.  Колекцията от песни, прославяща любовта, вярата и семейството, е записана в дома на певеца в Италия. \r\n\r\n По реализирането им той е работил с легендарния продуцент Боб Езрин.  Първият сингъл \"If Only\" е записан на три езика: английски, испански и италиански. Той е създаден в сътрудничество с композитора Франческо Сартори и покойния автор на песни Лучо Куарантото.  Бочели обясни заглавието на албума така: \"Да\" е думата, която казвате, когато се целунете за пръв път, когато се съгласявате с някого, когато искате да направите някого щастлив. Това е думата, която казвате всеки път, когато нещата свършват добре\".  \r\n  \r\n \n\t\t\t\t\t\t", "date": "2018.06.17", "title": "Андреа Бочели готви огромна изненада"}
{"url": "http://www.bnews.bg/article/243784-mayka_na_dete_s_uvrezhdaniya_nastoyava_za_elektronna_zdravna_karta", "text": "\n Ние настояваме за електронна здравна карта. Нейната липса също е причина да има много нереални ТЕЛК-ове. Това заяви пред БНР Вера Иванова, председател на Конфедерацията за защита правата на децата и един от организаторите на протестите на майките на деца с увреждания. \r\n\r\n По думите й, министър Петков е първият, който проявява воля и разбиране към проблемите на майките на деца с увреждания. \r\n\r\n \"Не го гоним по улиците, както се е случвало с предишните министри. Той сам идва при нас. Той е наясно с нещата, но трябва политическа воля. Без политическа воля ние доникъде не можем да стигнем. Основната ни борба е средствата да отиват по предназначение. Моето дете е на 23 години и за него промяната е в пет лева повишение на социалната му пенсия.  \r\nТук не става въпрос само за пари, но с тези 145 лева никой не може да оцелее, няма такъв човек. Държавата по никакъв начин не ни помага за отглеждането на деца с увреждания. Няма място, което децата с тежки гръбначни увреждания да посещават. Ако на мен ми се наложи да вляза в болница за два дни, аз няма къде да оставя детето си. Искаме елементарни неща\", каза Иванова. \r\n\r\n Проблемът с намирането на работа за хората с увреждания е огромен, призна лидерът на КТ \"Подкрепа\" Димитър Манолов. \r\n\r\n \"Хората с увреждания не могат да си намерят работни места, работодателите ги отбягват, водени от присъщия им егоизъм да не се ангажират с хора с проблеми. Това пък създава проблеми на хората с увреждания. Всички те искат да работят и огромна част от тях могат да работят, но нямат възможността да го направят\", каза Манолов. \r\n\r\n Според него трудно може да се каже какво трябва да е решението. Може би работодателите трябва да бъдат насърчени по някакъв начин може би през данъчно облекчение, само че българската фискална система не остава кой знае какви пространства за това. \r\n\r\n \"Бяха правени опити за въвеждане на квоти преди години, от което по същество нищо не излезе, но този проблем със заетостта на хората с увреждания е огромен. Беше загубено прекалено много време по отношение на преподреждането на тази система, която съществува като философия от 50-те години на миналия век\", обясни синдикалният лидер като допълни, че тогава и държавата, и обществото бяха различни. \r\n\r\n \"Тези хора се криеха от света, техните проблеми се подмитаха под масата и всички бяха прехвърлени на пенсионната система, която също много страда от тези неща, защото е натоварена с една поредица от функции. Тази система трябваше да бъде преосмислена и преправена по съвсем различен начин\", каза Манолов. \r\n\r\n Бившият социален министър и съветник на еврокомисаря по бюджета и човешките ресурси Гюнтер Йотингер - Ивайло Калфин, обяви, че системата за грижа за хората с увреждания, не е променяна от много време. Няма да намерите един човек в България, който да каже, че е добра, каза Калфин. \r\n\r\n Правят се изменения за една или друга група и в един момент се губи общата логика и липсва чувството за справедливост. Трябва да се промени концепцията на системата, да се промени начинът, по който работи системата за хората с увреждания, обясни бившият социален министър. \r\n\r\n \"Те на практика получават една присъда от ТЕЛК, която ги праща у дома. В системата трябва да се въведе нещо, което го има в Световната здравна организация и което оценява какво би могъл да работи човек със съответното увреждане. Цялата система работи около това тези хора да са полезни и да се социализират членовете на семействата им, да не са обречени да седят вкъщи\", заяви Калфин. \r\n\r\n Той е категоричен, че помощните средства не са социална политика. \"Би трябвало да се предоставят съответните услуги. Трябва да има индивидуална оценка, но мисля, че държавата би трябвало да предостави не средства, а услуги, защото парите, колкото и да са, в един момент те ще станат малко.Трябва да има психологическа помощ, дневни центрове, транспорт до работното място, адаптация на работното място и така нататък\", каза Калфин. \r\n \n\t\t\t\t\t\t", "date": "2018.06.17", "title": "Майка на дете с увреждания настоява за електронна здравна карта"}
{"url": "http://www.bnews.bg/article/243787-yuzhna_koreya_predlaga_na_kndr_da_otdalechi_artileriyata_ot_granitsata", "text": "\n По време на преговорите в Пханмунджом със севернокорейски високопоставени военни в четвъртък от Южна Корея са предложили на Северна Корея да премести далекобойната артилерия от границата за намаляване на напрежението, съобщиха от агенция Ренхап, позовавайки се на анонимен източник, информира РИА Новости. \r\n\r\n Южнокорейската делегация, която бе водена от ген.-майор Ким До Гюн, предложи на Северна Корея да отведе далекобойната артилерия на разстояние 30-40 км от демаркационната линия. \r\n\r\n \"Ние предадохме на Севера нашата позиция за това, че в светлината на консултациите между Северна Корея и САЩ по въпросите на денуклеаризацията сме длъжни да вземем мерки за смекчаване напрежението по пътя на практическите заплахи. Известно ми е, че Югът предложи на Севера да премести артилерията, която заплашва Сеул, по-дълбоко в тила\", заяви източникът. \r\n\r\n Според южнокорейски данни, Северна Корея има 14 000 артилерийски оръдия, в това число 5,5 000 ракетни пускови установки, голяма част от които са разположени близо до границата с Южна Корея. \r\n\r\n В разпореждане на КНДР са 170-мм самоходни гаубици и ракетни установки с 240-мм снаряди, достигащи до Сеул и прилежащите райони. \r\n\r\n Ракетните установки с 300-мм оръдия застрашават военноморската база на САЩ в Пхентак в провинция Кенгидо и щаб-квартирата на южнокорейската армия, флота и ВВС в град Керен в провинция Чхунчхон-Намдо. \r\n\r\n В четвъртък бяха първите от 11 години на преговори между военните делегации на Южна Корея и КНДР. Делегацията на КНДР бе водена от ген.-лейтенант Ан Ик Сан. \r\n\r\n От страна на Южна Корея в преговорите участват петима, начело с ген.-майор Ким До Гюн. \r\n\r\n Страните обсъдиха начина за намаляване на напрежението на Корейския полуостров в плана на реализация на договореностите на Пханмунджомската декларация, която лидерите на двете страни подписаха на 27 април. \r\n \n\t\t\t\t\t\t", "date": "2018.06.17", "title": "Южна Корея предлага на КНДР да отдалечи артилерията от границата"}
{"url": "http://www.bnews.bg/article/243789-izvanredno_strelba_po_vreme_na_festival_v_nyu_dzharsi", "text": "\n Двама души откриха огън по време на фестивал на изкуствата в Трентън, Ню Джърси, при което бяха ранени 20 души, предаде АП. Единият стрелец е бил ликвидиран от полицията, а другият е арестуван. \r\n\r\n Нападението е било извършено около 3 ч. местно време на събитието „Изкуство цяла нощ”, посветено на местно изкуство, храна и музика. Мероприятието, което трябваше да продължи 24 часа, обикновено привлича хиляди хора. В момента на стрелбата е имало около 1000 души. \r\n\r\n Сред ранените има четирима в критично състояние. Общо 16 са простреляните, останалите са пострадали в резултат на настъпилата паника. \r\n\r\n По информация на районната прокуратура убитият от полицията нападател е 33-годишен мъж. Все още не е ясна самоличността на заловеният му съучастник. \r\n \n\t\t\t\t\t\t", "date": "2018.06.17", "title": "ИЗВЪНРЕДНО! Стрелба по време на фестивал в Ню Джърси"}
{"url": "http://www.bnews.bg/article/243772-zaplashvaniyat_s_pistolet_na_magistrala_hemus_se_okaza_deputat_ot_bsp_vizhte_koy_e_toy_snimka", "text": "\n Депутатът от БСП Явор Божанков e шофьорът, заплашен с пистолет на магистрала „Хемус”, съобщи NOVA. Случаят е от следобедните часове в петък. \r\n\r\n \r\n  \r\nВ ранния следобед в петък депутатът се прибирал след парламентарния контрол. В отсечка между Ботевград и Правец, Божанков бил застигнат от автомобил „Мерцедес” с плевенска регистрация, в момента, когато бил в лявата лента за изпреварване. Другият шофьор започнал да му сигнализира да се прибере в дясната лента и когато двете коли се изравнили, пътникът до шофьора в немската кола, извадил пистолет и заплашил депутата. \r\n  \r\nПо-късно полицията установи, че размаханото оръжие било боен пистолет „Берета”. \r\n\r\n Заплашеният депутат веднага подал сигнал на телефон 112. Полицията поелаа случая и след кратко издирване, спряла автомобила с агресорите в района на 57 км. \r\n  \r\nВодачът и пътникът, и двамата от град Левски, са задържани за срок до 24 часа в Районното управление в Правец. Вече са им снети обяснения. При задържането е иззет пистолетът, законно притежаван от единия мъж. \r\n\r\n По случая е образувано досъдебно производство. Уведомена е Районната прокуратура в Ботевград. \r\n \n\t\t\t\t\t\t", "date": "2018.06.17", "title": "Заплашваният с пистолет на магистрала „Хемус” се оказа депутат от БСП! Вижте кой е той! (СНИМКА)\r\n"}
{"url": "http://www.bnews.bg/article/243770-makedoniya_i_gartsiya_podpisvat_dogovora_za_imeto", "text": "\n Историческият договор между Скопие и Атина за договореното между двете страни име на Македония се очаква да бъде подписан днес. Премиерите и външните министри на двете държави, както и високи гости от Брюксел, се събират за събитието в района на Преспа от гръцка страна. \r\n\r\n Договорът ще бъде подписан в гръцкото село Псарадес от първите дипломати на Скопие и Атина Никола Димитров и Никос Кодзияс заедно с посредника от страна на ООН в спора за името Матю Нимиц в присъствието на премиерите Зоран Заев и Алексис Ципрас. \r\n\r\n На събитието ще бъдат също върховният представител на Евросъюза за външната политика Федерика Могерини, еврокомисарят за разширяването Йоханес Хан, както и заместник генералния секретар на ООН Розмари ди Карло. \r\n\r\n В македонска делегация ще са министрите на отбраната, европейските въпроси и вътрешните работи. \r\n\r\n След подписването са планирани обръщения на двамата премиери, след което събитието ще се пренесе на македонска територия в Отешево, където ще има официален обяд. \r\n\r\n Очаква се засилено полицейско присъствие в района на Псарадес и по пътищата към мястото заради готвената от гръцки опозиционни сили протестна блокада. \r\n\r\n Българският външен министър Екатерина Захариева, която вчера разговаря с македонския си колега Никола Димитров, заяви пред БНР, че премиерите на Гърция и Македония имат пълната подкрепа на Европейския съюз за подписването на договора. \r\n\r\n Тя допълни, че водеща цел за България е Скопие да получи покана за преговори за присъединяване към ЕС на 26 юни и покана за НАТО на 11 юли. \r\n \n\t\t\t\t\t\t", "date": "2018.06.17", "title": "Македония и Гърция подписват договора за името"}
{"url": "http://www.bnews.bg/article/243769-vremeto_dnes_kod_zhalto_v_tsyalata_strana", "text": "\n Днес ще има по-често значителна облачност, предимно купеста и купесто-дъждовна. В много райони в цялата страна ще има краткотрайни валежи и гръмотевични бури, на повече места и по-интензивни в следобедните часове. Остават условията за локални порои и градушки. От север ще проникне малко по-хладен въздух и дневните температури ще са малко по-ниски - между 23° и 28°. По Черноморието ще бъде предимно облачно. В часовете преди обяд само на отделни места ще превали, докато след обяд в много райони ще има валежи и гръмотевична дейност. Има условия за локални интензивни валежи и градушки. Ще духа слаб до умерен север-североизточен вятър. Максималните температури на въздуха от 24° до 27°. Температурата на морската вода е от 23° до 25°. Вълнението на морето ще бъде 1-2 бала. В планините ще бъде предимно облачно и дъждовно. Главно в следобедните часове ще има гръмотевична дейност. Вятърът ще е слаб до умерен от север-северозапад. По-хладно с максимална температура на височина 1200 метра – около 18°, на 2000 метра – около 11°. \r\n \n\t\t\t\t\t\t", "date": "2018.06.17", "title": "ВРЕМЕТО ДНЕС! Код жълто в цялата страна "}
