{"url": "http://www.bnews.bg/article/264290-malniya_zapali_kashta_v_pernishko_selo", "text": "\n Къща е горяла в пернишкото село Люлин. Причината е мълния, която е паднала върху покрива, съобщиха от МВР. \r\n\r\n Огънят е тръгнал около 20 минути след полунощ в понеделник, съобщава \"Струма\". Два екипа на пернишката пожарна потушили пламъците. Унищожена е сграда с разгъната площ около 30 кв.м. Няма пострадали хора. \r\n \n\t\t\t\t\t\t", "date": "2019.11.13", "title": "Мълния запали къща в пернишко село\r\n\r\n"}
{"url": "http://www.bnews.bg/article/264289-ikonomist_prognozira_razpadane_na_upravlyavashtata_koalitsiya_v_balgariya", "text": "\n Предстои предсрочен парламентарен вот след поканата за влизане в т.нар. чакалня на еврозоната, смятат анализаторите от \"Икономист интелиджънс юнит\" - анализаторското звено на групата \"Икономист\", за развитието на България до 2024 г. \r\n\r\n Тази управляваща коалиция в България няма да издържи до следващите избори през май 2021 г. и предстои предсрочен парламентарен вот, най-вероятно след поканата за влизане в т.нар. чакалня на еврозоната. \r\n\r\n Още по-голямото интегриране на страната в евроинституциите ще зависи от борбата с корупцията, напредъка в спазване върховенството на закона и провеждането на вътрешни реформи. Но прогресът в тази посока ще бъде бавен. \r\n\r\n Постепенно ще се подобрява и качеството на администрацията и премахването на ненужните регулации. \r\n\r\n Това са част от прогнозите на \"Икономист интелиджънс юнит\" - анализаторското звено на групата \"Икономист\", за развитието на България до 2024 г., разпространени в края на октомври и цитирани от Associated Press. \r\n\r\n Издателите периодично публикуват подобни национални доклади, които бизнесът и политици използват да се ориентират какво да очакват от съответната страна в икономически и политически план. \r\n\r\n Дребнави и личностни конфликти между партиите в правителствената коалиция и особено враждебното отношение на \"Обединени патриоти\" към ЕС имат потенциал да забавят процеса на иначе продължаващи институционални и структурни реформи в периода 2020-2024 г. \r\n\r\n Но това напрежение няма да постави под въпрос основни елементи като валутния борд, данъчната политика, развитието на инфраструктурата, финансовия надзор или опитите да се подобри образованието, казват авторите. \r\n\r\n Според \"Икономист\"  България няма да въведе еврото до средата на следващото десетилетие. Те предупреждават, че икономиката на България вече изпитва някои проблеми още преди реално да е започнал очакваният период на продължителен бавен растеж в Европа. \r\n\r\n Според \"Икономист интелиджънс юнит\" настоящата година ще завърши с доста добър растеж от 3.6% от БВП, но и обясняват, че той се дължи основно на вътрешното частно потребление, подкрепено от вдигането на номиналните заплати и солидните правителствени разходи (ръст от 3.9% за 2019 г.) на фона на намаляващи инвестиции. \r\n\r\n Преките чуждестранни инвестиции няма да се подобрят чувствително - при прогнозни 1.5 млрд. долара за 2019 г. те ще са 1.3 млрд. догодина, 2 млрд. през 2021 г. и след това ще останат на ниво около 2.1 млрд. долара до края на 2024 г. \r\n\r\n Повишаването на заплатите и цените на енергията и горивата в България са посочени сред основните причини за бързото увеличаване на инфлацията - до средно 2.4% за 2017-2018 г. след тригодишна дефлация през 2014-2016 г. Очакването е за инфлация от 2.9% за 2019 г. и задържане около това ниво (средно 2.8%) за 2020-2024 г. Причините са добре известни и посочвани и от други анализатори - относително бързото вдигане на заплати всяка година, трудното намиране на служители на вътрешния пазар и растящи цени на суровини на световните пазари. \r\n\r\n Износът рязко се забави (-2.5% на годишна база) през второто тримесечие, основно заради слаб туристически сезон и затруднения в глобалната търговия. Инвестициите, на които се дължеше растежът през 2018 г., този път са по-малко, включително защото банките имат повишени нива на необслужвани кредити, а компаниите извън финансовия сектор са ограничени от високи нива на задлъжнялост. \r\n\r\n Ето какви приоритети очакват в \"Икономист\" за периода, който анализаторите разделят на две половини по 2 години: \r\n\r\n 2020-2021 г. \r\n\r\n - няма да се развива приватизирането на комунални услуги и индустриални предприятия \r\n\r\n - бавно ще се либерализира енергийният пазар \r\n\r\n - ще има реформи в ръководството на държавните компании \r\n\r\n - въпреки натиска от националистите, правителството активно ще опитва да привлича чуждестранни инвеститори, особено в автомобилния сектор \r\n\r\n - увеличават се инвестициите в инфраструктура, икономиката продължава да расте \r\n\r\n - ЕС сключва нови търговски споразумения \r\n\r\n - България кандидатства за механизма ERM II, известен като чакалнята за еврото, страната се интегрира в европейския финансов апарат \r\n\r\n - ще има още реформи на митниците и приходната агенция; данъчните процедури се облекчават \r\n\r\n - едва ли ще има понижаване на данъчните ставки, ще се запазят плоският данък върху доходите и ниските нива на корпоративния данък \r\n\r\n - наемането на работници остава евтино, но разходите за труд ще се повишават, включително защото перспективите за икономически растеж ще стимулират и вдигането на заплатите \r\n\r\n - растящи разходи за образование и обучение с фокус върху професиите, необходими на пазара \r\n\r\n - строителството на пътища остава приоритет, въвежда се тол система, летището на София се отдава на концесия \r\n\r\n - интернет проникването се задълбочава, расте броят на абонатите на мобилен интернет; цифровизацията в бизнеса и използването на електронна търговия (макар и от ниски за ЕС равнища) се разрастват. \r\n\r\n 2022-2024 г. \r\n\r\n - заради членството в ЕС ще се подобряват политиката за конкуренция и защита на частната собственост; \r\n\r\n - продължава либерализиране на енергийния пазар и намаляване на контрола над цените; \r\n\r\n - продължават опитите за привличане на чуждестранни инвестиции чрез административни стимули и процедурна гъвкавост; \r\n\r\n - намаляват пречките пред търговията, тъй като и съседните страни се придвижват към членство в ЕС; все пак Брекзит може да създаде известни проблеми в търговията; \r\n\r\n - подобряване събирането на данъци, реформирането в ЕС на облагането на дигиталните компании намалява избягването на плащане на данъци; \r\n\r\n - заради чуждестранното участие постепенно се подобрява ефективността на финансовите услуги, бавно расте и небанковото финансиране; \r\n\r\n - затрудненията в намирането на образован персонал води до ръст на заплатите в определени сегменти и намаляване на емиграцията на българите в чужбина; \r\n\r\n - още строителство на пътища, опити за модернизиране на железниците, макар и посрещнати със съпротива; \r\n\r\n - появяват се нови трансгранични газови връзки; \r\n\r\n - с помощта на средства от ЕС растат публичните разходи за изследователска работа и разработки. \r\n\r\n Без да навлизат в подробности за структурата на частното потребление на глава от населението от \"Икономист\" посочват, че то ще расте (в доларово измерение) от 5790 през настоящата година на 6210 догодина и 6900 през 2024 г. \r\n\r\n Общият размер на личните разполагаеми приходи също ще се увеличава - от 71.9 млрд. лв сега на 76.5 млрд. лв. през 2020 г. и 80.9 млрд. лв. година по-късно. Но в анализа отново няма разбивка как се разпределя сред българите този ресурс. \r\n\r\n \"Икономист интелиджънс юнит\" прави и оценка на това доколко вероятни са описаните сценарии в следващите 2 години и какво въздействие би имал всеки от тях върху правенето на бизнес в България: \r\n\r\n - разпадането на управляващата коалиция е оценено като най-вероятно и с най-силен ефект; \r\n\r\n - пречките, създавани от ниското качество на администрацията също са определени като най-вероятни и с висока степен на въздействие върху деловата активност; \r\n\r\n - тук се появява и вероятност за спиране на проекта за АЕЦ \"Белене\", което е оценено като с висока степен на вероятност, но с умерен ефект върху бизнеса; \r\n\r\n - увеличените разходи заради мудната е непрозрачна правораздавателна система са оценени като процес с умерена вероятност за реализиране, но висока степен на въздействие върху бизнеса. \r\n \n\t\t\t\t\t\t", "date": "2019.11.13", "title": "\"Икономист\" прогнозира разпадане на управляващата коалиция в България "}
{"url": "http://www.bnews.bg/article/264294-izmamata_spasi_sofiya_i_kak_be_razoblichen_spasitelya_boris_bonev_video", "text": "\n Пълно разобличаване на измамата \"Спаси София\" и Борис Бонев извърши журналиста Димитър Байрактаров в предаването \"Бареков и Байрактаров без цензура\" по телевизия Евроком. Разследващия журналист изложи своето разследване като показа поредица от документи, от които се разбра, че сдружение \"Спаси София\" никога не е съществувало в правния мир. \r\n\r\n Така наречените \"спасители\" обаче години наред чрез сайт с име \"Спаси София\" са събирали дарения от гражданите, като са внушавали на хората, че са за несъществуващата неправителствена организация \"Спаси София\". \r\n\r\n Парите обаче са превеждани в сметка на фондация със сходно име \"Спаси България\". Журналиста седмици наред е призовавал Борис Бонев, Гергин Борисов, Христо Илиев и Зогравски на среща, но въпросните лица не се отзовават. Байрактаров звъни и на посочените телефони за контакт с фондация \"Спаси България\", но отново никой не отговаря. \r\n\r\n В крайна сметка разследващия журналист открива чрез официалните регистри адреса и седалището на фондацията, но посещавайки го на място се оказва, че това е домашен адрес, а за фондация \"Спаси България\" никой не е чувал. Публикуваните в официалните регистри документи разкриват още куп безобразия и нарушения, извършени от самопровъзгласилите се спасители на София и България начело с Борис Бонев. \r\n\r\n Оказва се, че въпросните лица в нарушение на собствения си устав са раздавали пари на дарителите помежду си. Журналиста показа протокол № 2 от който ясно се вижда, че са дали 15300 лева на Гергин Борисов, който в последствие използвал тези пари за предизборната си кампания. По същия този устав \"спасителите\" е следвало да изработят специален регистър на дарителите и да спазват тяхната воля. \r\n\r\n Журналиста Байрактаров показа, че Бонев и сие са публикували отново на сайт с името \"Спаси София\" именник на дарителите, в който обаче се виждат само инициали. \r\n\r\n Според юристи това е начин да бъде нарушена волята на дарителите или просто инсценировка на дарителска активност, за да си мислят читателите, че много хора даряват пари на \"Спаси София\", която се оказа, че на практика не съществува. Освен това подобен \"Именник\" е и форма на изпиране на пари с неясен произход, за което трябва да бъде сезирана прокуратурата. В крайна сметка Димитър Байрактаров намира Борис Бонев и на първата сесия на Столичния общински съвет. \r\n\r\n Бонев се държи повече от арогантно, но признава, че сдружение \"Спаси София\" не съществува и видимо уплашен от неудобните въпроси на журналиста се скрива в сградата на Столична община, където зорко е охраняван от камерата на журналиста. Припомняме, че със съдействието на казионните медии и съчинена биография Борис Бонев успя да примами повече от 47000 избирателя да гласуват за него на местните избори. \r\n\r\n В качеството си на Не/зависим кандидат съветник Бонев осигури мнозинството на ГЕРБ и ВМРО в столичния общински съвет, а самия той подкрепи избора на Елен Герджиков от ГЕРБ за негов председател. \r\n\r\n По този начин Бонев се освети политически и показа, че анти ГЕРБ говоренето му на местните избори е било с цел да заблуди избирателите и да привлече повече гласове, които обслужиха именно ГЕРБ. С разследването си журналиста Димитър Байрактаров доказа, че е последния независим разследващ журналист в родната ни действителност, а Бонев и колегите му \"спасители\" на София са просто поредните политически шмекери, които успяха да заблудят избирателите.   \r\n\r\n ВИДЕОТО ГЛЕДАЙТЕ  \r\n \n\t\t\t\t\t\t", "date": "2019.11.13", "title": "Измамата \"Спаси София\" и как бе разобличен \"спасителя\" Борис Бонев!(ВИДЕО)"}
{"url": "http://www.bnews.bg/article/264298-arestuvaha_piyan_shofyor_na_avtobus_prevozvasht_detsa", "text": "\n Пиян шофьор на автобус, превозващ деца, беше арестуван. 55-годишният водач е бил спрян в град Вълчи дол около 14:00 часа във вторник. \r\n\r\n Проверката с дрегер е отчела 1,99 промила алкохол.  Шофьорът незабавно е бил задържан за денонощие. Срещу него е образувано бързо полицейско производство. \r\n \n\t\t\t\t\t\t", "date": "2019.11.13", "title": "Арестуваха пиян шофьор на автобус, превозващ деца"}
{"url": "http://www.bnews.bg/article/264297-13_zaginali_i_20_raneni_v_avtobusna_katastrofa_v_slovakiya", "text": "\n Най-малко 13 души са загинали, а 20 са били ранени при сблъсък на автобус с камион в Западна Словакия, съобщиха от пожарната служба в страната за АФП.  \r\n\r\n Пътният инцидент се е случил на 100 километра от столицата Братислава. \r\n\r\n „Мога да потвърдя смъртта на 13 души и наранявания на 20 други при инцидент близо до Нитрианске Хрънцяровце, където се сблъскаха автобус и камион”, заяви Зузана Фаркасова, говорител на словашките пожарникари и спасители. \r\n \n\t\t\t\t\t\t", "date": "2019.11.13", "title": "13 загинали и 20 ранени в автобусна катастрофа в Словакия"}
{"url": "http://www.bnews.bg/article/264295-zasileno_politseysko_prisastvie_v_stolichniya_kvartal_lagera", "text": "\n Засилено полицейско присъствие има в столичния квартал „Лагера”. \r\n\r\n Причината е сигнал за подозрителен багаж на ул. „Хайдушка поляна” 8. \r\n\r\n На посочения адрес се намира офис на фирма за охрана. \r\n\r\n На мястото е изпратен и екип на пожарната.  \r\n \n\t\t\t\t\t\t", "date": "2019.11.13", "title": "Засилено полицейско присъствие в столичния квартал „Лагера”"}
{"url": "http://www.bnews.bg/article/264280-barekov_razkri_shemata_na_bonev_ot_spasi_sofiya_za_izmama_na_izbiratelite_video", "text": "\n Николай Бареков направи нови скандални разкрития за каназирките в политиката и схемата по която Бонев от \"Спаси София\" измами десетки хиляди избиратели. Оказа се, че Бонев е поредния политически мошеник, който използва анти ГЕРБ говорене, но още при първото си гласуване в Столичния общински съвет Бонев подкрепи именно ГЕРБ. Бареков направи и разкрития за каназирките в политиката и произведе поредната новина. Всичко можете да видите във видеото: \r\n\r\n \r\n\r\n   \r\n \n\t\t\t\t\t\t", "date": "2019.11.13", "title": "Бареков разкри схемата на Бонев от \"Спаси София\" за измама на избирателите!- видео"}
{"url": "http://www.bnews.bg/article/264293-vp_brands_international_s_nagrada_ot_mistar_i_misis_ikonomika", "text": "\n Лидера в производството на вина и високоалкохолни напитки в България VP Brands International спечели поредния си бизнес Оскар от конкурса „Мистър и Мисис Икономика“ 2019. Изпълнителният директор и председател на Съвета на директорите на компанията Иван Папазов бе отличен в категорията “Земеделие и хранителна промишленост”. Почетната статуетка „Рибарят и златната рибка” на Ставри Калинов му беше връчена лично от министъра на енергетиката Теменужка Петкова. “Поздравявам Ви за изключително добрите резултати и за това, което правите, защото вие сте двигателят на икономическия растеж на страната”, каза по време на официалната церемония министър Петкова. \r\n\r\n Иван Папазов е в управлението на компанията от края на 90-те години, като именно под негово ръководство VP Brands International се налага като водещ производител на вина и високоалкохолни напитки продава успешно вина и високоалкохолни напитки, произведени в България, в над 40 държави по целия свят. „Това се дължи преди всичко на хората, които обработват земята, грижат се за лозята и берат качествената българска суровина. Така през годините компанията ни е развила силната връзка между българското земеделие и качеството на крайния продукт с добавена стойност“, сподели Папазов по време на церемонията. „Създадохме собствена земеделска структура. Превърнахме се в надежден партньор на още стотици български земеделски производители. Осъзнахме и социалната роля, която има нашият бизнес при осигуряването на поминък за хората. Благодаря на всички наши служители, партньори и клиенти за доверието и затова, че всеотдайно са част от нашето семейство“, допълни той. \r\n\r\n Изборът на печелившите в конкурса „Мистър и Мисис Икономика“ се прави от жури, съставено от членовете на управителния съвет на Конфедерацията и работодателите в България (КРИБ), което отличава най-добрите предприемачи и мениджъри в 10 категории вече 29 години. \r\n \n\t\t\t\t\t\t", "date": "2019.11.13", "title": "VP Brands International с награда от \"Мистър и Мисис Икономика\""}
{"url": "http://www.bnews.bg/article/264292-bratat_na_ivan_geshev_e_nachalnik_na_ohranata_na_rumen_radev", "text": "\n Аристократ по природа, интелигентен мъж, който държи на думата си, с ясен и изключително подреден и премерен изказ - така го описват колегите му. Именно от тях Гешев е сочен за образец на служител в системата. Вероятно това е и причината той да е в центъра на единствения филм, сниман досега за НСО, по повод кръгла годишнина на службата. \r\n\r\n Негови подчинени припомнят, че Георги Гешев, който е изявен каратист, е бил плътно и до президента Георги Първанов. Дългогодишната му успешна кариера не се дължи на израстването на брат му в прокурорската йерархия. Напротив - неговият пробив в системата е в годините, когато Иван Гешев работи още като редови служител.  \r\n\r\n Парадоксът тук е, че точно Румен Радев, за чиято сигурност се грижи Георги, отказа да подпише указа за назначаването на Иван Гешев за главен прокурор. Сред мотивите на държавния глава за своето решение е това, че е номиниран само един кандидат за обвинител №1, което отнемало престижа и легитимността на главния прокурор. Радев подчерта, че очаква истинско състезание за високия пост, което няма нищо общо с любопитния факт, че братът на Иван Гешев е шеф на охраната му. \r\n\r\n Докато бъде избран нов главен прокурор, а и след това основната отговорност за сигурността на президента ще продължи да носи шефът на охранителите му Георги Гешев. \r\n\r\n Източници: \"Галерия\", \"24 часа\" \r\n \n\t\t\t\t\t\t", "date": "2019.11.13", "title": "Братът на Иван Гешев е началник на охраната на Румен Радев"}
{"url": "http://www.bnews.bg/article/264291-feysbuk_poludya_tsvetka_zaspa_po_vreme_na_zasedanie_i_shteshe_da_padne_ot_stola", "text": "\n Публикация със снимка на Цвета Караянчева, която застрашително се е наклонила на стола си взриви социалните медии! \r\n\r\n \r\n\r\n   \r\n \n\t\t\t\t\t\t", "date": "2019.11.13", "title": "Фейсбук полудя! \"Цветка заспа по време на заседание и щеше да падне от стола!\""}
{"url": "http://www.bnews.bg/article/264296-vlak_udari_mazh_kray_blagoevgrad", "text": "\n Пътнически влак блъсна мъж край Благоевград. Той е пресичал неправилно ж.п. релсите, съобщава БГНЕС. \r\n\r\n 59-годишният пострадал е приет в тежко състояние в местната болница. \r\n\r\n Сигнал за инцидента е подаден около 15 ч. днес. Мъжът и още двама души са наливали вода от другата страна на линията под моста на път Е-79, в района на кв. Струмско. \r\n\r\n До леталния изход се е стигнало, след като се опитал да премине през релсите. Хората, с които е бил са успели да избегнат удара. Влакът е подал звуков сигнал, но не е успял да спре навреме.  \r\n\r\n Влакът е бил пълен с пътници, които се е наложило да изчакат на място автобус, който да ги извози. \r\n\r\n Движението по линията София – Кулата беше спряно за около 2 часа. \r\n \n\t\t\t\t\t\t", "date": "2019.11.13", "title": "Влак удари мъж край Благоевград"}
{"url": "http://www.bnews.bg/article/264285-noviyat_glaven_arhitekt_razbuni_strasti_v_plovdiv_vizhte_koy_e_toy", "text": "\n Новоизбраният кмет на Пловдив Здравко Димитров (ГЕРБ) представи екипа си днес. Най-големи дискусии в града предизвика новият главен архитект Димитър Ахрянов. Досега той заемаше поста в община Карлово и директно се прехвърля в областния център. \r\n\r\n Според сайта \"Под тепето\" с Ахрянов са свързани няколко интересни факта. \"Подписът на новоназначения главен архитект на Пловдив арх. Димитър Ахрянов седи под проекта за ПУП-а, заради който събориха тютюневия склад на „Одрин 8”. Към онзи момент той е бил част от голямо проектантско бюро, но именно той е човекът, който е подписал чертежите в ключовия документ, отключил в последствия всички драматични събития около паметника на културата\", написа медията. Освен това бил назначен без конкурс, като се ползва законов текст, даващ възможност процедурата да не се провежда, ако служителят до момента заема същата длъжност. \"Под тепето\" обаче описва куриозна ситуация - Ахрянов се явил преди време на конкурс за същата позиция, но не я получил, тъй като не отговорил  на изискванията. \r\n\r\n Друго интересно е, че трима от заместниците на Димитров бяха и в екипа на съпартиеца му, стария кмет Иван Тотев - Стефан Стоянов, Георги Титюков и Йордан Ставрев. Титюков традиционно се състезава срещу ГЕРБ на местните избори чрез формацията \"Кауза Пловдив\". Другият лидер на местна политическа сила - Дани Каназирева, встъпи днес във функциите си на областен управител.  \r\n\r\n   \r\n \n\t\t\t\t\t\t", "date": "2019.11.13", "title": "Новият главен архитект разбуни страсти в Пловдив! Вижте кой е той! "}
{"url": "http://www.bnews.bg/article/264282-skandal_piramidi_li_sa_chastnite_pensionni_fondove", "text": "\n Днес в БТВ Ваня Григорова от КТ \"Подкрепа\" определи частните пенсионни фондове като пирамиди. Поводът за нейното твърдение е, че има сериозен риск първите пенсионери, които ще взимат т. нар. втора пенсия от частен фонд, да получават сумарно по-малко, отколкото ако бяха се осигурявали само в НОИ. Това признаха във вторник с половин уста социалният министър Бисер Петков и председателят на социалната комисия в парламента Хасан Адемов по време на кръгла маса за представяне на законопроект, регламентиращ т. нар. фаза на изплащане. \r\n\r\n От 2002 г. до 2015 г. насам хората, родени след 31 декември 1959 г., задължително се осигуряваха за пенсия на две места. Те бяха длъжни да се осигуряват за старост както в Държавното обществено осигуряване (НОИ), така и в частен пенсионен фонд (т.нар. \"втори стълб\"), където отиваха 5% от вноската. Според стартиралата през 2002 г. пенсионна реформа първите редовни пенсионери от втория стълб ще са жени и ще придобият право на пенсия през есента на 2021 г. Дотогава трябва да се регламентира как ще се изплащат пенсиите им, тъй като вече близо 20 години въпросът не е уреден законодателно.  \r\n\r\n Така, в края на 2021 г. новите пенсионери ще взимат намалена с около 20% първа пенсия от НОИ и втора пенсия от частен фонд, която обаче при мнозинството от хората няма да компенсира 20-процентното намаление. Причината е, че натрупаните средства по партидите на тези пенсионери просто няма да са достатъчни, за да се мерят с държавната пенсия. \r\n\r\n \"Действително съществува риск за първите кохорти пенсионери да получат по-малко плащане в сравнение с това от НОИ\", призна във вторник министър Бисер Петков. Като евентуална възможност за реакция на тези хора Петков припомни, че през 2015 г. управляващите отмениха задължителния характер на осигуряването в частен фонд и дадоха възможност хората да прехвърлят партидите си обратно в НОИ. До края на 2018 г. всеки осигурен можеше да прехвърли партидата си, но много малко хора са го направили. Оттогава насам важи правилото, че прехвърлянето в НОИ може да стане не по-късно от 5 години преди придобиване на право на пенсия. \r\n\r\n Това означава, че за хората, които ще се пенсионират през 2021 г., 2022 г., 2023 г., възможността за прехвърляне в НОИ и съответно – за получаване на по-достойна пенсия, на практика вече не съществува. \r\n\r\n \"И аз съм притеснен, че когато след есента на 2021 г. хората видят размера на пенсиите си, може да настъпи загуба на интерес, а може би срив и депресия в отношението на по-младите, които сега навлизат в осигурителната система\", коментира и шефът на социалната комисия Хасан Адемов. По думите му т. нар. \"коефициент на редукция\" (тоест намалението на пенсията от НОИ с около 20%) трябва да се намали, за да не се демотивират осигурените лица. \r\n\r\n \"Наше задължение е да кажем, че има риск за първите пенсионери по тази система\", въздъхна Адемов. \r\n\r\n За опасността двете пенсии – от НОИ и частен фонд, да се окажат в по-малък размер в сравнение с плащането само от НОИ първи преди няколко години алармира финансистът Любомир Христов. Завоалирано темата бе повдигната и от финансовия министър Владислав Горанов, но за първи път социалният министър Бисер Петков се осмели открито да посочи проблема, за който към момента няма решение. По думите на Петков обаче хората са имали избор. \r\n\r\n \"Едно лице, дори хипотетично да получава по-малко, може да смята, че това е по-сигурно. За него може да има значение това, че става дума за лични пари по неговата индивидуална партида, които са негова собственост. Разбира се, това предполага активно отношение, заинтересованост и ангажираност на лицата, и промените в пенсионната система са в тази посока – лицата да имат повече избор и да не очакват, че държавата ще решава вместо тях въпросите, свързани с живота след пенсиониране\", каза министърът. \r\n\r\n Миналата година социалното министерство за първи път обяви официални разчети на евентуалния размер на т. нар. втори пенсии, за който асоциацията на частните фондове не искаше да говори години наред. Сметките на социалното министерство показаха, че за 70% от пенсиониращите се в периода 2021 г. - 2027 г. натрупванията в частните фондове към момента на пенсиониране не биха осигурили пенсия дори в размер на 50 лв. Нещо повече - \r\n\r\n 55% от новите пенсионери след 2021 г. ще са необратимо ощетени. \r\n\r\n От анализа на Бисер Петков през 2018 г. ставаше ясно още, че пенсиониращите се между 2021 г. и 2037 г. ще получават средно с около 20% по-ниска пенсия от НОИ, ако останат във втория стълб, тоест проблемът може да засегне не само първите, но и следващите пенсионери. \r\n\r\n В кръглата маса взеха участие бивши социални министри като Лидия Шулева, Ивайло Калфин, Тотю Младенов. Шулева заяви, че проблемът с по-ниските пенсии идва от това, че основните допускания при старта на пенсионната реформа от 2002 г. впоследствие не са изпълнени. По план осигурителната вноска за втория стълб е трябвало да достигне 7%, а реално тя остана 5%. Дефицитът в НОИ от 8% пък е трябвало да падне на 2-3%, а вместо това той е увеличен на 33%. \"Притеснявам се да не компрометираме втория стълб с несправедливо третиране на първите кохорти\", коментира Шулева. \r\n\r\n Хасан Адемов пък обясни, че капиталовият стълб изисква 40 години натрупване на средства, за да работи ефективно и в това отношение изминалите близо 20 години са малко, за да се съди за смисъла от него. \"Действително ще възникне въпросът има ли смисъл от капиталовата система, но за мен има смисъл\", каза бившият министър на социалната политика Ивайло Калфин. \r\n\r\n Главният изпълнителен директор на пенсионна компания \"Доверие\" Даниела Петкова призна, че действително има известен риск при първите пенсионери, но той се отнася само за част от хората и не важи както за тези с високи вноски, така и за получаващите минимална пенсия. Петкова не бе съгласна и с констатацията на Бисер Петков, че доходността на пенсионните фондове се е оказала по-ниска от заложеното в пенсионната реформа. \r\n\r\n \"Средната доходност е 4%, а не 2%, както твърди министър Петков\", разясни шефката на \"Доверие\". По думите й около 3 млрд. лв. от натрупаните във фондовете към момента 15 млрд. лв. са дошли от управлението на вноските от страна на пенсионните дружества. \r\n\r\n Социалният министър представи проект на промени в Кодекса за социално осигуряване, с който се регламентират три основни вида пенсии, които ще получават хората от универсалните пенсионни фондове: пожизнена (ако натрупаната сума по партидата дава възможност за месечно плащане от поне 15% от минималната пенсия), разсрочено плащане и еднократен превод (при ниска сума по партидата). \r\n\r\n Съдбата на законопроекта е неясна, защото неофициално се говори за напрежение между социалното и финансовото министерство по темата. Чуват се и слухове, че е възможно социалният министър Бисер Петков да бъде освободен, тъй като не е успял да комуникира правилно задаващия се проблем с по-ниските доходи на новата партида пенсионери. \r\n \n\t\t\t\t\t\t", "date": "2019.11.13", "title": "Скандал! Пирамиди ли са частните пенсионни фондове?"}
{"url": "http://www.bnews.bg/article/264286-gerb_promenya_pravilnika_na_sos_spetsialno_za_da_napravi_boris_bonev_zamestnik_na_elen_gerdzhikov", "text": "\n Стана ясно, че в типичен стил ГЕРБ напълно е привлякъл в редиците си пишман опозиционера Борис Бонев от несъществуващата в правния мир “Спаси София”. По модела “Дани Каназирева” Бонев е привлечен с висок пост и тлъста заплата от софийската общинска хранилка. \r\n\r\n Самият шеф на Общинския съвет Елен Герджиков призна, че променят правилника специално за един човек - независим съветник да може да става заместник-председател на СОС. Постът вече е обещан и договорен с Борис Бонев, който в замяна на привилегиите си ще гласува плътно с ГЕРБ срещу опозицията от БСП и ДъБъ. \r\n\r\n Още вчера Бонев демонстрира лоялност към отбора на Фандъкова и гласува плътно с ГЕРБ и ВМРО за избора на Елен за шеф на Съвета срещу кандидата на БСП. Така новото мнозинство в Столичния съвет ще бъде ГЕРБ и подлогите им от ВМРО + Борис Бонев и двамата от Атака. \r\n\r\n Близо 50 000 софиянци гласували за промяна на модела чрез Борис Бонев остават с пръст в уста. Дори сдружение “Спаси София” не е регистрирано и де юре не съществува в правния мир. Има само един общинар от кохортата на ГЕРБ. Освен дебелата общинска заплата Бонев ще взима и три средни общински заплати като член на някой синекурен борд (над 4 бона месечно), както и надбавки за обещания висок пост. \r\n\r\n Честито на софиянци жадували промяната ! \r\n  \r\n \n\t\t\t\t\t\t", "date": "2019.11.13", "title": "ГЕРБ променя правилника на СОС специално за да направи Борис Бонев заместник на Елен Герджиков\r\n"}
{"url": "http://www.bnews.bg/article/264284-tsiganskoto_lyato_si_otiva_zhalt_kod_za_obilni_valezhi_a_na_mesta_shte_vali_i_snyag", "text": "\n Днес ще е предимно облачно. Валежите в Югозападна България ще се усилят и на места ще са значителни, гласи прогнозата на НИМХ. На места е обявен жълт код за значителни валежи. В областите Кюстендил, Благоевград, Смолян и Кърджали валежите ще бъдат повече от 20 литра на квадратен метър. Вятърът ще е от югоизток, предимно умерен. \r\n\r\n Максималните температури ще са между 16° и 21°, на места в Североизточна България - до 23-24°. Над Черноморието облачността ще е значителна, но ще се задържи без валежи. Ще духа умерен изток-югоизточен вятър. Максималните температури на въздуха ще са между 17° и 20°. Температурата на морската вода е 17°. Вълнението на морето ще се усили до 3 бала. \r\n\r\n Над планините няма да е подходящо за туризъм. Ще е облачно и ветровито. Дъждовно ще е над Рило-Родопския масив и на места там количествата на валежа ще са значителни. По най-високите върхове на Рила и Пирин дъждът ще преминава в сняг. Вятърът ще е силен на моменти и бурен от юг. Максималната температура на височина 1200 метра ще е около 13°, на 2000 – около 6°. Атмосферното налягане е по-ниско от средното за месеца и ще продължи да се понижава. \r\n\r\n В четвъртък ще преобладава облачно време. Все още ще превалява, на повече места в източната половина от страната, но от югозапад валежите ще спират, по-късно и облачността ще се разкъса. Вятърът ще остане от югоизток, ще бъде предимно умерен. Минималните температури ще бъдат предимно между 9° и 14°, а максималните - между 14° и 19°. \r\n\r\n В петък и и събота вятърът ще бъде от юг-югозапад, предимно слаб. Ще е без валежи, на места в низините и котловините - с ниска облачност. Временни разкъсвания и намаления на облачността ще има в следобедните часове. Максималните температури ще бъдат предимно между 15° и 20°, минимални - между 6° и 11°. В планините и планинските райони ще бъде предимно слънчево, с разкъсана висока облачност; отново ще се затопли. \r\n \r\n  \r\n \n\t\t\t\t\t\t", "date": "2019.11.13", "title": "ЦИГАНСКОТО ЛЯТО СИ ОТИВА! Жълт код за обилни валежи, а на места ще вали и сняг "}
{"url": "http://www.bnews.bg/article/264283-skandalno_feysbuk_otvarya_kamerata_na_telefona_vi_bez_razreshenie", "text": "\n Потребители откриха необичаен бъг на приложението на Фейсбук за телефоните на \"Епъл\". Оказва се, че при използване на социалната мрежа има ситуации, в които приложението започва да използва камерата на телефона без потребителят да знае и да е давал съгласие, предаде „Дъ Върдж“. \r\n\r\n Видеоклипове, на които се вижда как работи този бъг бяха пуснати в социалните мрежи, съобщава Би Ти Ви. Друг потребител – уеб дизайнерът Джошуа Мадъкс също сподели видеоклип, на който се вижда, че камерата му работи зад използваното приложение и гледаната от него снимка. \r\n\r\n По думите му той наблюдавал същия бъг на пет различни iPhone-a, като всички били с операционна система iOS 13.2.2. От „Фейсбук“ коментираха пред „Дъ Върдж“, че нямат данни видеоклипове и снимки, направени случайно по този начин, да са качвани в социалната мрежа. \r\n \n\t\t\t\t\t\t", "date": "2019.11.13", "title": "СКАНДАЛНО! Фейсбук отваря камерата на телефона ви без разрешение"}
{"url": "http://www.bnews.bg/article/264281-bomba_zhurnalistat_dimitar_bayraktarov_izkara_na_svetlo_shemite_za_hranilka_na_obshtinskite_savetnitsi_video", "text": "\n Журналистът Димитър Байрактаров излъчи поредното скандално разследване. Този път Байрактаров изкара на светло хранилките на столичните общински съветници, за които никой никога не е говорил нито писал. Оказва се, че народните избраници са си създавали синекурни организации, в които се самоназначавали, а след това си определяли месечни заплати от по няколко хиляди лева. Само в две от показаните дейности заплати от по 4-5 хиляди лева за нищоправене са получавали 18 общински съветника, начело с Карлос Контрера, Трайчо Трайков, Светльо Витков, Андрей Иванов и други. Как точно са действали схемите и защо се държаха нагло някои общински съветници вижте във видеото: \r\n\r\n \r\n\r\n   \r\n \n\t\t\t\t\t\t", "date": "2019.11.13", "title": "Бомба! Журналистът Димитър Байрактаров изкара на светло схемите за хранилка на общинските съветници!- видео"}
{"url": "http://www.bnews.bg/article/264288-tsvetanov_obvini_chelno_borisov_i_vlastta_che_zasilvat_ruskoto_vliyanie_chrez_turski_potok_i_belene", "text": "\n Седмица след като се върна от САЩ бившият втори в ГЕРБ изстреля мощен атлантически залп по Бойко Борисов и ГЕРБ. Центърът на Цветанов ги обвини, че прокарват и засилват руското влияние чрез два енергийни проекта. \r\n\r\n Само 48 часа след воаяжа на джипката на Бойко с Херо Мустафа по гръцкия газов интерконектор Цветанов охлади страстите с извода, че диверсификация на газа няма да има. \r\n\r\n Вместо щанда с газови краставици от цял свят, както обеща Борисов, Цв Цв смята, че скъпият Турски поток прави България изцяло зависима от Путин. \r\n\r\n Борисов обеща да се разправя с бившата си маша лично пред Тръмп в Белия дом на 25 ноември. А и прокуратурата се очаква скоро време да се намеси в отношенията между двамата заради течащата проверка на цветановите апартаменти и огромни доходи. Циркът между двамата явно ще продължи и на американска земя. Ето и цялото антрефиле на цветановия мозъчен тръст: \r\n\r\n Евро-атлантическият център за сигурност проведе среща на Общото си събрание вечерта на 12 ноември, по време на която се състоя дебат и бе подготвен текст на позиция на центъра относно енергийната сигурност на България. \r\n \r\n \r\n \r\n \r\n \r\n- гъвкавост на енергийната система и възможност за бърза реакция при нарушения на баланса между доставки и търсене; \r\n \r\n- конкуренция между доставчиците, която да осигури най-ниските цени въз основа на пазарен принцип; \r\n \r\n- непрекъснатост на доставките, осигурена чрез възможността за замяна на един източник с друг по всяко време при възникване на проблем с доставките от първоначалния източник. \r\n \r\nПонастоящем два енергийни проекта създават предпоставки за притеснение относно влиянието им върху енергийната сигурност на България - „Турски поток“ и АЕЦ „Белене“. \r\n \r\nБългария подписа в рекордно къси срокове договор за строителството на продължението на „Турски поток“ през територията на България. За по-малко от 6 месеца се проведоха всички процедури, издадоха се всички разрешителни, подписа се договор и се направи първа копка. \r\n\r\n   \r\n\r\n Стойността на договора е над 1.1 млрд. евро. Дължината на трасето е 474 км. Според договора, строителството ще завърши за рекордните 250 календарни дни за линейната част. Финансиране за проекта обаче липсва, а по тръбата ще тече само руски газ. Булгартрансгаз не разполага със средства за строителството на тази инфраструктура. Нито Булгартрансгаз, нито дружеството майка БЕХ могат да изтеглят заем на такава голяма стойност. \r\n \r\nПоради тази причина, условията на договора предвиждат сумата да се плати от приходите от транзит в срок от 10 години след пускането на тръбата в експлоатация. Това означава, че обслужването на дълга ще зависи от пренесените количества и цена. Ако Газпром реши да не използва тръбата и тя остане празна, Булгартрансгаз ще трупа задължения, които няма да може да обслужва. Логично е при неплащане кредиторът да опита да придобие дружеството и неговите активи. \r\n \r\nТази ситуация създава предпоставки за диспропорционално увеличаване на руското влияние в политическия и икономическия живот в страната ни, както и риск от пълна зависимост на българския газов оператор Булгартрансгаз от Газпром. Същевременно предвидените обвързващи договори за доставка на газ, ще направят невъзможно диверсифицирането на доставките с втечнен природен газ. \r\n \r\nПритеснително е и състоянието на проекта за АЕЦ „Белене“. След предложението от средата на 2018г. на Министерски съвет да бъде възобновен проекта, Народното събрание прие решение, което забрани на правителството да предоставя каквито и да е гаранции или плащания по този проект и подчерта, че реализирането на проекта трябва да се случи „на пазарен принцип (без договори за задължително изкупуване на енергията, без преференциални цени, без договори за разлика, без корпоративни и/или други непазарни механизми за гарантиране на инвестицията) и без предоставяне на държавна гаранция“. \r\n \r\nПрез последните месеци правителството даде редица сигнали за възобновяване на проекта и привличане на руски и китайски инвеститори. Важно е в този контекст да се съхрани решението на Народното събрание. В противен случай, ако българското правителство даде гаранции за инвестицията на руската страна, рискуваме българската енергетика да бъде поставена в пълна зависимост от Русия. \r\n\r\n Същевременно не бива да подценяваме факта, че в сферата на атомната енергетика не е толкова важно кой притежава реакторите, а кой притежава технологията и може да преработва ядрения отпадък от работата на тези реактори. \r\n \n\t\t\t\t\t\t", "date": "2019.11.13", "title": "Цветанов обвини челно Борисов и властта, че засилват руското влияние чрез Турски поток и Белене "}
{"url": "http://www.bnews.bg/article/264287-zhurnalistat_ivan_takev_razmaza_plevnaliev_s_ubiystvena_publikatsiya_v_sotsialnite_medii", "text": "\n        Журналистът Иван Такев размаза Плевналиев с убийствена публикация в социалната медия Фейсбук. Ето какво написа той: \r\n\r\n \"Днес е 10 ноември и всички се опитват да интерпретират събитията от този ден преди 30 години, повечето от които не са били преки свидетели на събитията от този петъчен ноемврийски ден на 1989 година! \r\n\r\n Връх на фарсовото изопачаване на случилото се през този ден е признанието на един позъкъснял антикомунист, комунистически потомък на номенклатурен кадър от Пиринско - Р.Плевнелиев, който със \"собственоръчно направен плакат от тапети\" е присъствал на несъществуващ митинг на 10.11.89! \r\n\r\n Напълно подкрепям казаното от Петко Симеонов, че София посрещна новината за падането на Живков в тишина.\"Прибрах се към 10 часа. В градския транспорт - мълчаливи, споглеждащи се хора. Разменяха се дискретни усиивки.Нямаше митинг, шествие и прочие. София посрещна новината в тишина!\" \r\n\r\n Това е абсолютната истина. Вечерта след централната емисия ПСН, в която съобщиха за решението на пленума да бъде освободен Тодор Живков, аз и един мой приятел фотограф обиколихме централните софийски улици за да запечатаме народния възторг и ентусиазъм, но видяхме това, което казва Петко Симеонов - пусти и мълчаливи софийски улици! \r\n\r\n \r\nПочвам вече на шега да казвам, че виновник на неслучилите се надежди е Васко Кръпката, който пееше - \"Комузнзмът си отива- спете спокойто деца!\" И повечето хора спяха спокойно с надежда, че промяната ще се случи от само себе си, но хора като Плевньо не спяха или по скоро \"спяха по паркинзите на Германия\" за да направят кинтите, с които изкупиха материалните активи на държавата! \r\n\r\n Не че нямаше предупреждения, че това което се случи ще се случи! На първия митинг на СДС на 18.11.89, от който трудно вече ще намерите пълен запис, комунистът А.Вагенщайн каза нещо, което се превърна в горчива реалност! \r\n\r\n Той каза тогава- \"Внимавайте млади хора да не подмажат с вас колелата на демокрацията и да не ви излъжат\"! Но кой да слуша!? Понесени на крилата на ентусиазма от падането на стената, мнозина вярваха, че след някой и друг ден у нас ще стане като в Германия и Франция! И така вече 30 години се влачиме в прехода!\"  \r\n\r\n Иван Такев- Фейсбук \r\n \n\t\t\t\t\t\t", "date": "2019.11.13", "title": "Журналистът Иван Такев размаза Плевналиев с убийствена публикация в социалните медии!"}
