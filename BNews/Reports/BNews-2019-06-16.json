{"url": "http://www.bnews.bg/article/261681-ostaryavame_i_oglupyavame_zaradi_fast_fuud", "text": "\n Група изследователи от Австралийския национален университет установиха, че яденето на бърза храна допринася за преждевременното стареене на мозъка. Констатациите на учените са представени в прессъобщение, публикувано на сайта на списание \"MedicalXpress\". \r\n\r\n Нездравословното хранене и игнорирането на физическото натоварване на тялото допринасят за риска от развитие на диабет тип 2 и нарушават когнитивните функции, което от своя страна може да доведе до деменция и атрофия на мозъка, съобщи АФП. \r\n  \r\nЛекарите твърдят, че \"бързата храна\" засяга имунитета. Увреждането от нездравословните хранителни навици става почти необратимо, когато човек достигне средна възраст, подчертава проучването. \r\n\r\n Най-добрият начин за предотвратяване на преждевременното стареене на мозъка е правилното хранене. Изследователите препоръчват бързото хранене да бъде напълно изключено от диетата. Това се отнася най-вече до хамбургерите, порцията пържени картофи и чашата сладка газирана напитка. \r\n  \r\nДиетолозите изследват посетителите на скъпи ресторанти и тези, посещаващи заведения за бързо хранене и стигат до заключението, че и в двата случая хората получават същото количество допълнителни калории, мазнини и други вредни елементи на храната, отколкото когато ядат домашна храна. \r\n \n\t\t\t\t\t\t", "date": "2019.06.16", "title": "Остаряваме и оглупяваме заради фаст фууд"}
{"url": "http://www.bnews.bg/article/261678-korneliya_ottegli_ostavka_na_kongresa_i_zakopa_bsp_tri_metra_pod_zemyata", "text": "\n Няма да внеса оставката си на 49-ия конгрес, заяви лидерът на БСП Корнелия Нинова в началото на Конгреса на партията. \r\n\r\n Конгресът на БСП решава кой и как ще управлява партията \r\n\r\n „Още не сте се произнесли, но другари се самоиздигат за председатели вече. Други вече без да са издигнати се считат за такива и раздават кабинета на „Позитано”. Трети ме пратиха в миналото и даже приживе ми отредиха място в историята. Другари, които тези дни се събирате по ресторанти, кабинети, бизнес офиси и се сговаряхте, карахте как да разделите наследството след Корнелия Нинова да ви кажа: още не съм умряла и освен наследството не е открито. Чакайте, не бързайте, ще имате възможност, но не сега, не веднага и не тук на този конгрес”, заяви Нинова.  \r\n \n\t\t\t\t\t\t", "date": "2019.06.16", "title": "Корнелия оттегли оставка на конгреса и закопа БСП три метра под земята!"}
{"url": "http://www.bnews.bg/article/261682-29_godishen_motorist_zagina_pri_katastrofa_vav_vrachansko", "text": "\nМъж на 29 години загина на място при катастрофа във врачанското село Манастирище, съобщи БНР.\r\n\r\nСпоред полицията, инцидентът е станал на кръстовище в населеното място, когато управляваният от Ц. Ц. мощен мотор се забил в лек автомобил, собственост на 54-годишен софиянец.\r\n\r\nПри удара мотористът е загинал на място, като смъртта му е конститарана от повикания лекарски екип от филиала на бърза помощ в Козлодуй.\r\n\r\nОт полицията допълват, че жертвата не е имала свидетелство за управление на мотор.\r\n\r\nПробата за алкохол на другия водач пък е отрицателна.\r\n \n\t\t\t\t\t\t", "date": "2019.06.16", "title": "29-годишен моторист загина при катастрофа във Врачанско"}
{"url": "http://www.bnews.bg/article/261674-silno_zemetresenie_do_nova_zelandiya", "text": "\n\r\nЗеметресение с магнитуд 7.4 по Рихтер е регистрирано на 100 километра северно от бреговете на Нова Зеландия, съобщи АП. \r\n\r\nЕпицентърът е бил в района на островите Кермадек на дълбочина от 10 км. Няма данни за пострадали и материални разрушения. \r\n\r\nИздаденото първоначално предупреждение за потенциална 30-сантиметрова вълна цунами беше отменено. \n\t\t\t\t\t\t", "date": "2019.06.16", "title": "Силно земетресение до Нова Зеландия"}
{"url": "http://www.bnews.bg/article/261676-vlak_blasna_kola_petima_zaginaha", "text": "\nПет души загинаха в катастрофа на жп прелез в Полша, съобщиха от полицията. \r\n\r\nИнцидентът е станал между градовете Нова Веш и Соколники. \r\n\r\nОт полицията смятат, че шофьор на лека кола се е опитал да премина жп прелеза, но е бил ударен от идващия влак. \r\n\r\nВъпросният железопътен прелез е оборудван със светофар, който според свидетелите е функционирал по време на инцидента. \r\n\r\nНе е ясно защо шофьорът не е спрял колата си. \r\n\r\nВлакът e влачил колата повече от 100 метра. Никой от пътниците на влака не е пострадал. \r\n\r\nВ Полша са чести катастрофите на жп прелези. \n\t\t\t\t\t\t", "date": "2019.06.16", "title": "Влак блъсна кола. Петима загинаха"}
{"url": "http://www.bnews.bg/article/261675-23_godishna_zhena_pochina_sled_katastrofa_v_sofiya", "text": "\n\r\n23-годишна жена почина при катастрофа в столицата. Инцидентът е станал на бул. \"Възкресение\" и бул. \"Никола Мушанов\", съобщи радио \"Даик\". \r\n\r\nСигналът за катастрофиралия автомобил е подаден към 20.30 часа. \r\n\r\nПострадалата беше транспортирана към противошокова зала на УМБАЛСМ \"Н.И.Пирогов\" в тежко състояние. Говорителят на Центъра за спешна медицинска помощ- София Катя Сунгарска съобщи, че жената е била с тежка кръвозагуба, самоампутирани са били двата й крака, а ръцете ѝ са били счупени. \r\n\r\nНа пострадалата са направени пълни реанимационни действия, била е интубирана. Екип на Спешна помощ е минал покрай мястото на инцидента в момента, в който автомобилът на жената се е забил в стълб. Медиците подават сигнал да се изпрати друга линейка с реанимационен екип, защото инцидентът е много тежък. \r\n\r\nНа мястото на инцидента започна оглед. \n\t\t\t\t\t\t", "date": "2019.06.16", "title": "23-годишна жена почина след катастрофа в София"}
{"url": "http://www.bnews.bg/article/261680-ludogorets_podpisva_s_nov_do_chasove_vizhte_koy_e_toy", "text": "\n Лудогорец е много близо до третото си лятно попълнение. Днес шампионите да представят френския десен бек Джордан Икоко. Това ще случи в следобедните часове в Австрия, където ще протече вторият лагер от лятната подготовка.   \r\n\r\n Икоко е роден на 3 февруари 1994 година в Монтеро Фол Йон (Франция). Минава през две малки футболни школи в Париж. Там хваща окото на гранда Пари Сен Жермен, след което е привлечен в школата на столичани.  \r\n  \r\nИма мачове за втория отбор на Пари Сен Жермен, след което играе под наем в Кретей, Льо Авър и Ланс. През 2016 година подписва с Гинган. Юношески национал е на всички формации на Франция, но след това облича екипа на ДР Конго. \r\n \n\t\t\t\t\t\t", "date": "2019.06.16", "title": "Лудогорец подписва с нов до часове! Вижте кой е той! "}
{"url": "http://www.bnews.bg/article/261679-kabelnoto_piratstvo_nosi_vreda_na_televiziite_i_haznata_spored_shefa_na_abro", "text": "\n\r\nКабелното пиратство носи вреда за телевизиите и съдържанието, което достига до зрителите. С подобни незаконни дейности се ощетява и държавният бюджет заради укритите приходи и неплатените данъци.\r\n\r\nТова заяви пред Нова телевизия Анна Танова, изпълнителен директор на Асоциацията на българските радио- и телевизионни оператори (АБРО) по повод мащабната акция на българските служби и Европол срещу кабелното пиратство, провела се редица градове преди дни.\r\n\r\nТя подчерта, че от години алармират за този проблем. Танова обясни, че в Българи има две форми на т.нар. кабелно пиратство.\r\n\r\n\"Има оператори, които изобщо не обявяват съществуването си, такива, които разпространяват телевизионни програми без уредени авторски права и такива, които не декларират реалния брой на абонатите си\", обясни шефът на АБРО.\r\n\r\nТя категорично отрече обвиненията на засегнатите от акцията оператори, които твърдят, че се цели унищожаване на малкия и среден бизнес.\r\n\r\n\"Ние нямаме интерес от такова нещо\", подчерта Танова. \n\t\t\t\t\t\t", "date": "2019.06.16", "title": "Кабелното пиратство носи вреда на телевизиите и хазната според шефа на АБРО"}
{"url": "http://www.bnews.bg/article/261677-ne_sme_kiberatakuvali_rusi", "text": "\nАмериканският президент Доналд Тръмп заяви, че изявленията на \"Ню Йорк таймс\", че разузнавателните служби на САЩ през изминалата година са станали много по-активни отпреди, опитвайки се да въведат злонамерен софтуер в руската електрическа мрежа, не са верни. \r\n\r\n\r\n\"Можете ли да повярвате, че залязващият \" Ню Йорк таймс \" публикува статия, в която се посочва, че Съединените щати са допринесли значително за кибератаки срещу Русия,\" писа Тръмп в \"Туитър\". \r\n\r\nТой дори добави, че смята това за \"предателство\" за \"някогашния великолепен вестник\", който толкова отчаяно се нуждае от \"всякаква сензация, дори и да навреди на страната\". \r\n\r\n\"Освен това, статията не е вярна\", добави американският президент. \r\n\r\nТръмп заяви, че \"днес корумпираните медии са готови за всичко\". \"Те ще направят или ще кажат нещо, без да мислят за последствията\", добави президентът на САЩ. \"Те са истинските страхливци и, без съмнение, са врагове на народа!\", заключи Тръмп. \r\n\r\nСАЩ са засилили кибератаките си срещу руската електроснабдителна мрежа в опит да предупреди Владимир Путин и като демонстрация от страна на правителството на Доналд Тръмп, че американските власти са готови да използват кибероръжията си по-агресивно от всякога, разкри в. \"Ню Йорк таймс\". \r\n\r\nПоддръжници на атаките срещу електроснабдителната мрежа обясняват, че това се случва, след като от ФБР многократно са получавали сигнали, че Москва може да се опита да нанесе щети на американски електроцентрали, нефтопроводи и газопроводи. \n\t\t\t\t\t\t", "date": "2019.06.16", "title": "Не сме кибератакували Руси"}
