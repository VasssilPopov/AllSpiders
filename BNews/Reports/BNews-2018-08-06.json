{"url": "http://www.bnews.bg/article/246493-pak_pistoleti_na_patya_mazh_razmahva_dva_patlaka_sreshtu_oponenta_si", "text": "\n Досъдебно производство за хулиганство на пътя е започнато в РУ – В. Търново. \r\n\r\n В събота съдействие в полицията е потърсил 36-годишен мъж от гр. Златица. Той е обяснил, че пътувайки през Прохода на Републиката в района на с. Вонеща вода е бил заплашен с оръжие от непознат мъж. \r\n\r\n От проведените действия по разследването е установено, че между тъжителя и 26-годишен мъж от гр. Ловеч е възникнала разпра, при която ловчанлията насочил два законно притежавани пистолета срещу опонента си. Лицата, участвали в свадата, са установени, оръжията са иззети. \r\n \n\t\t\t\t\t\t", "date": "2018.08.06", "title": "ПАК ПИСТОЛЕТИ НА ПЪТЯ: Мъж размахва два патлака срещу опонента си!"}
{"url": "http://www.bnews.bg/article/246491-bivsh_shef_na_sdvr_stana_vtori_v_agentsiyata_za_zakrila_na_deteto", "text": "\n Премиерът Бойко Борисов назначи Валери Йорданов за зам.-председател на Държавната агенция за закрила на детето, считано от днес, 6 август. Той идва на мястото на д-р Валентин Димитров. \r\n\r\n Йорданов бе директор на Столичната дирекция на вътрешните работи (СДВР) до юни 2013 г., когато беше уволнен от тогавашния вътрешен министър Цветлин Йовчев. \r\n\r\n В столичната полиция той отговаряше и за контрола на служителите в детските педагогически стаи, работеше с ДАЗД, Агенцията за социално подпомагане, неправителствени и обществени организации, работещи за и с деца, припомнят в прессъобщение от ДАЗД. В този период в СДВР бе изградено и специализирано помещение за работа с деца, жертви на престъпления – „синя стая“. \r\n\r\n Месец след уволнението старши комисар Йорданов стана кмет на район \"Витоша\" и остана на поста до 2015 г. \r\n\r\n До назначаването му за зам.-председател е главен секретар на Държавната агенция за бежанците и управлява дирекция „Социална дейност и адаптация“, която прилага грижи за непридружените малолетни и непълнолетни чужденци, търсещи международна закрила и ги насочва към училища у нас, съвместно с регионалните управления на образованието към МОН, припомня Офнюз. \r\n\r\n Д-р Валентин Димитров бе от екипа на уволнения по искане на премиера председател на ДАЗД Офелия Кънева. След отстраняването ѝ той бе определен за изпълняващ длъжността председател, но седмица по-късно излезе в продължителен отпуск по болест. Сега, след завръщането му, е сменен, уточниха от Агенцията.  \r\n\r\n Днес настоящият председател д-р Елеонора Лилова му връчи почетен плакет и му благодари за работата в областта на закрилата на детето. \r\n \n\t\t\t\t\t\t", "date": "2018.08.06", "title": "Бивш шеф на СДВР стана втори в Агенцията за закрила на детето"}
{"url": "http://www.bnews.bg/article/246476-heydan_panetier_i_klichko_se_razdeliha_sled_9_godini_vrazka", "text": "\n Актрисата Хейдън Панетиер и боксьорът Владимир Кличко са се разделили. Двойката е сложила край на 9-годишната си връзка, а това официално бе потвърдено и от техните представители. Майката на 28-годишната актриса, също сподели този тъжен факт: \"Мисля, че в живота ѝ се случват доста промени. Но смятам, че те са положителни, а тя не бърза.\" \r\n\r\n Близки до Хейдън и Владимир споделят, че двамата са в добри отношения и ще продължават да прекарват семейно време заедно с 3-годишната си дъщеря Кая, съобщават от MissBloom. \r\n\r\n Изглежда обаче, актрисата вече е продължила напред, тъй като преди няколко вечери бе заснета да се държи за ръка с друг мъж. \r\n\r\n Слухове за проблеми в рая има още от 2016 година, когато актрисата бе забелязана да не носи халката си. Tогава Панетиър обясни, че това няма общо с отношенията им. \"Липсващите халки не означават край на една връзка. Благословена съм да бъда с моето прекрасно семейство\", написа тогава Хейдън. \r\n\r\n Панетиер и Кличко са двойка от 2009 година. След 2-годишна връзка американката и украинецът се разделиха, но се събраха отново и обявиха годеж. През декември 2014 г. актрисата роди дъщеря на Кличко, която кръстиха Кая. До сватба между двамата така и не се стигна, като двамата неведнъж са споделяли, че не бързат. \r\n \n\t\t\t\t\t\t", "date": "2018.08.06", "title": "Хейдън Панетиер и Кличко се разделиха след 9 години връзка "}
{"url": "http://www.bnews.bg/article/246447-bremenna_li_e_svetlana_gushterova_istinata_ot_parvo_litse", "text": "\n Светлана Василева е родена на 21 декември 1987 година в Търговище. Завършила е Природо-математическата гимназия в родния си град. През 2009 година става носителка на титлата \"Мис Плейбой\". Два пъти е участвала в риалити шоуто \"ВИП брадър\". На 12 юли тази година се омъжи за бизнесмена Християн Гущеров.Ето какво споделя Светлана в интервю за 'България Днес\" \r\n\r\n - Светле, как се чувстваш в първите дни от семейния си живот? \r\n- Чувствам се много по-зряла и улегнала. Не съм детенцето, което преди години имаше онова по-незряло поведение. С фамилията на Хриси трябва да бъда много по-отговорна и сериозна. Не мога да си позволя скандалите от миналото. В началото бях много наплашена от семейния живот и си мислех, че ще ни е трудно на двамата. Има много примери как хората изпитват трудности и се развеждат. Имам приятели, които са имали 7-8 години връзка, женят се и след година се разделят. Станахме още по-близки, отколкото бяхме преди. Няма дори за какво да се скараме. \r\n- Никога ли не сте се карали? \r\n- Не, въобще. Откакто подписахме, и двамата станахме по-сериозни и улегнали. Въпреки че на него това му е втори брак. \r\n- Щастлива ли си от сватбата, която имаше? \r\n- Да. Беше точно това, което исках. Роклята беше точна тази, която винаги съм си представяла. Украсата също беше мечтаната. Хриси ми подари сватбата, която винаги съм искала. Когато го заведох в агенцията, която организира сватбата, той каза: \"Мен не ме питайте за нищо. Каквото каже тя, това да е\". И жената призна, че й е олекнало. Той много се довери на мен и до последно не знаеше как ще изглежда тържеството. Тортата я избрахме в последния момент и само за нея знаеше каква точно ще бъде. В началото той беше скептичен към сватбените агенции, но накрая ахна от щастие и сподели, че е много красиво. \r\n- Бременна ли си? \r\n- Не знам откъде е тази информация. \r\n- Имаше твои снимки от сватбата, на които се държиш за корема. \r\n- Дори не помня, че съм се държала. Вероятно тъкмо съм си била хапнала и роклята ме е стегнала. Нека да го оставим под въпрос дали съм бременна или не. Може би. Не искам да казвам \"да\" или \"не\". \r\n- Знам, че много искаш да имаш деца. \r\n\r\n - Много пъти сме си говорили с Хриси. Той също иска, много обича децата. Да има дете ще е много голямо щастие за него, както и за мен. Готова съм да съм майка и мисля, че ще се справя много добре. \r\n\r\n - Не те ли е страх? \r\n\r\n - Страх ме е единствено да не напълнея много. Не съм от хората, които се ограничават - когато ми се яде нещо, си го хапвам. Може да е малко, но ям. Бебето е на първо място, килограмите остават на заден план. \r\n\r\n - Преди време искаше да си купиш прахосмукачка, за да чистиш у дома, но Християн ти каза, че няма нужда, тъй като има жена, която се грижи за чистотата вкъщи. Продължаваш ли да настояваш ти да чистиш? \r\n\r\n - Все още не съм си купила прахосмукачката, но сега си харесах една парна машина. Много е хубава за деца, тъй като не използва препарати. \r\n\r\n - Хората си представят как живееш в дворец, имаш персонал и не се занимаваш с нищо. Къде идва твоята роля в чистенето? \r\n\r\n - В собствения си дом винаги намираш нещо, което искаш да подредиш и да направиш. Преди, когато живеех в моя апартамент, отново имах жена, която чисти всяка седмица. Но след нея пак минавах. Държа много на чистотата и хигиената и винаги има за какво да се хвана. \r\n\r\n - Какво готвиш на Християн? \r\n\r\n - Преди седмица му направих свински пържоли. Рецептата е моя. Слагам много подправки и затова винаги се получава вкусно. Но той е готвачът вкъщи, защото на него много повече му се удава. Готвенето му е хоби. \r\n\r\n - Как реагираш на злобните слухове, които се появяват по твой адрес? \r\n\r\n - Спрях да чета новини. Ако някой иска да напише нещо лошо, нищо не може да го спре. Има много злобни и завистливи хора. Мислила съм да крия личния си живот, но после си казвам - защо трябва да си крия щастието заради хора, които ме мразят? Онези, които ме познават, знаят какъв човек съм. Който иска, да вярва на глупостите. \r\n\r\n - Ще ходите ли на меден месец? \r\n\r\n - Ние всяка седмица пътуваме. Дали ще сме в чужбина, дали в България - ние постоянно сме на път. За мен меденият месец е за хора, които не пътуват и си казват, че на точно определени дати ще бъдат някъде. За нас всяко пътуване е като меден месец. \r\n\r\n - Къде мечтаеш да отидеш? \r\n\r\n - Много искам да отида на Малдивите и Бора Бора, но Хриси не обича да пътува със самолет и няма как да ми се случи това нещо. Като малък много е пътувал със самолет, но след това е имал неприятен инцидент във въздуха. Паднали са дори кислородните маски и това му е създало дискомфорт. Търсим дестинации, които да са близки с кола, защото на мен ми става лошо на дълъг път. Мислихме за Сен Тропе, но е прекалено далеч за кола и няма да мога да издържа. \r\n\r\n - Как се виждаш след 10 години? \r\n\r\n - Две-три деца и все още щастливи с Хриси. \r\n \n\t\t\t\t\t\t", "date": "2018.08.06", "title": "Бременна ли е Светлана Гущерова? Истината от първо лице..."}
{"url": "http://www.bnews.bg/article/246490-kzk_dade_zelena_svetlina_na_mediyniya_zakon", "text": "\n Комисията за защита на конкуренцията излезе с решение, в което одобри приетие на първо четене от парламента проектозакон за изсветляването на медийното финансиране и собственост. \r\n\r\n Комисията не излиза с бележки по закона, решението е взето на 2 август, а е огласено днес, сатва ясно от сайта на КЗК. \r\nВ него КЗК е на мнение, че предложението за разглеждане на обхвата на данните за действителните собственици и финансирането на доставчиците на медийни услуги в публичен регистър, както и създаването от министерството на културата на такъв регистър на лицата, които разпространяват или продават печатни издания, би подпомогнало работата на КЗК при проучванията по производства пред комисията с оглед на изясняване на релевантни данни и информации, свързани с предприятия от медийния сектор. \r\n\r\n Що се отнася до гарантирането на свободата на словото, КЗК потвърждава становището си, че то заедно с плурализма като основни ценности на демократичното обществото, излизат извън обхвата на правомощия на комисията, пише още в решението на КЗК. Тя бе сезирана от Народното събрание, за да се произнесе по законопроекта. \r\n \n\t\t\t\t\t\t", "date": "2018.08.06", "title": "КЗК даде зелена светлина на медийния закон"}
{"url": "http://www.bnews.bg/article/246488-kultov_aktyor_slaga_kray_na_karierata_si", "text": "\n Кинозвездата Робърт Редфорд казва сбогом на кинокамерата. 81-годишният актьор обяви, че няма да се снима повече. \r\n\r\n В интервю за американското издание \"\"Ентъртейнмънт уикли\" Редфорд обяви, че криминалето \"Старецът и пистолетът\" ще е последният му филм. Премиеръта му е обявена за 28 септември. \r\n\r\n Редфорд е на сцената от 21-годишен, а в киното се снима за първи път през далечната 1965 година. \r\n\r\n Носител е на \"Оскар\" за ролята в \"Ужилването\" през 1973 година. \r\n\r\n Десет години по-късно основава кинофестивала за независимо кино \"Сънданс\". \r\n\r\n   \r\n\r\n   \r\n \n\t\t\t\t\t\t", "date": "2018.08.06", "title": "Култов актьор слага край на кариерата си!"}
{"url": "http://www.bnews.bg/article/246489-balgarski_shofyor_katastrofira_avtobus_v_italiya_11_sa_zaginali", "text": "\n Автобус с българска регистрация е катастрофирал в Италия. 11 души са загинали, предаде БНР. \r\n\r\n Трагичният инцидент е станал в южния италиански район Пулия, край град Фоджа. Микробусът се е ударил челно в камион, превозващ брашно. \r\n\r\n Вследствие на удара са загинали 11 души. \r\n\r\n По данни на местните власти жертвите са сезонни селскостопански работници от африкански произход, които са се прибирали от работа. \r\n\r\n Други трима души са ранени. Сред ранените е и водачът на камиона. \r\n\r\n Микробусът е бил управляван от българин. Той не е ранен при инцидента. \r\n \n\t\t\t\t\t\t", "date": "2018.08.06", "title": "Български шофьор катастрофира автобус в Италия, 11 са загинали!"}
{"url": "http://www.bnews.bg/article/246492-kuyovich_otnovo_izgrya_utre_toy_shte", "text": "\n Будимир Куйович, който беше осъден за наркотрафик, иска да бъде освободен предсрочно. Това става ясно от съобщение на Софийски градски съд, в което се казва, че за утре от 11.00 часа е насрочено съдебно заседание, което да разгледа молбата на осъдения. \r\n\r\n Куйович беше осъден окончателно от ВКС на 16 години затвор през 2010 г. (първоначално през 2008 г. на 18 г. от Хасковския окръжен съд) за ръководство и участие в организирана престъпна с цел трафик на наркотици. Присъдена му беше и глоба от 220 000 лева. \r\n\r\n По делото бяха осъдени и Михаил Янков - на 15 години затвор и 200 000 лева глоба; Стойко Дойчев - на 10 години затвор и 100 000 лева глоба; Николай Писков - на 10 години затвор и 100 000 лева глоба. Всички те са били обвинени за участие в престъпна група за трафик на наркотици. \r\n\r\n Според обвинението от 15 октомври до 29 декември 2007 г. всички те са участвали в организирана престъпна група, ръководена и създадена от Будимир Куйович с цел трафик на наркотици. \r\n\r\n Куйович бе задържан на 30 декември 2007 г. Тогава служители на ГД \"Борба с организираната престъпност\" организираха спецакция, при която беше задържан сърбинът и българските граждани за трафик на близо 60 кг хероин. \r\n\r\n След задържането на четиримата в края на декември 2007 г. в МВР се разрази скандал, който доведе до оставката на тогавашния главен секретар на МВР Илия Илиев. Арестуван беше и зам.-директорът на ГДБОП Иван Иванов. \r\n\r\n По случая \"Куйович\" беше създадена в парламента временна анкетна комисия. Резултатът от нейния доклад е, че по отношение на Будимир Куйович не е упражнявано покровителство от ръководството на МВР. \r\n\r\n Комисията трябваше да изясни дали Будимир Куйович, екстрадиран със заповед от директора на ГДБОП-МВР, е продължил да пребивава в страната, като е получил документ за самоличност от МВР-Разград. \r\n\r\n     \r\n \n\t\t\t\t\t\t", "date": "2018.08.06", "title": "Куйович отново изгря, утре той ще..."}
{"url": "http://www.bnews.bg/article/246486-vzriv_kray_bolonya_prichinata_e", "text": "\n Експлозията край летището на Болоня е резултат от пътно-транспортно произшествие, при което се е взривил ТИР, превозващ леснозапалими петролни продукти, съобщи La Republicа. Инцидентът е станал на мост от магистрала, който е сериозно повреден, а част от него се е срутила. Сблъскали са се автовоз и ТИР. \r\n\r\n Избухнали са и два автомобила в близост. Благодарение на бързата реакция на пожарникарите и включването на хеликоптер, който носи вода за гасене на огъня, нещата вече са под контрол. Въпреки това, ситуацията остава тежка заради високата температура, при която горят петролните продукти. \r\n\r\n По първоначална информация има поне 40 пострадали, като някои от тях са получили наранявания от пръсналите се стъкла на намиращите се наблизо къщи. Съобщава се и за една жертва на катастрофата. \r\n \n\t\t\t\t\t\t", "date": "2018.08.06", "title": "Взрив край Болоня! Причината е..."}
{"url": "http://www.bnews.bg/article/246474-fenove_popilyaha_papi_hans_i_novoto_mu_parche_nay_tapata_i_bezsmislena_pesen_ever", "text": "\n Втората песен на Папи Ханс разочарова феновете, след успеха на първото парче „Кекс“.„Суперпалав“ трябваше да затвърди славата на писателя Константин Трендафилов като хитмейкър, още повече, че във втората песен той даже праща в оставка Джейми Оливър заради невероятния триумф на кекса. \r\n\r\n Само че второто парче „Суперпалав“ е посредствено и като текст, и като музика (напомня на евро диско парче), а реализацията е далеч от пародия на корееца Псай, макар че явно такъв е бил първоначалния замисъл, пише Хотнюз. \r\n\r\n „Най-тъпата и безсмислена песен ever!“ , пише Денис Ахмедова. „Според мен тази песен е най тъпата която съм чувала до сега „ коментира Диана Димитрова. Други слушатели на „Суперпалав“ ожалват гаджето на Папи Ханс певицата Дара, която не заслужавала такъв резил. \r\n \n\t\t\t\t\t\t", "date": "2018.08.06", "title": "Фенове попиляха Папи Ханс и новото му парче: Най-тъпата и безсмислена песен ever! "}
{"url": "http://www.bnews.bg/article/246483-skandalno_karakachanov_kupil_apartament_kato_ministar_za_nad_polovin_milion_zaharieva_nay_bogatoto_vitse_mareshki_zhivee_kato_rentier_na_garba_na_danakoplattsite", "text": "\n Днес КПКОНПИ публикува имуществените декларации на властимащите. Невероятни сделки и замайващи главата цифри за имоти и имущество имат Каракачанов и Екатерина Захариева, които удрят буквално в земята по имотност колегите си. \r\n\r\n Екатерина Захариева води класацията по богатство сред вицепремиерите. От имуществената ѝ декларация, публикувана от КПКОНПИ, става ясно, че през 2017 г. нейното семейство е въвело в експлоатация къща с двор в София, придобита през 2007 г. Къщата е с разгърната площ 484 кв м, не е посочена цената ѝ. Вместо това Захариева е вписала цена по договора за строеж – 174 118 лв., пише „Труд“, позовавайки се на данните от декларацията й. \r\n\r\n Захариева е декларирала, че семейството ѝ е закупило над 9 дка земеделска земя в Гърция за 234 700 лв. Вицето посочва, че има 58 650 лв. налични и 5100 лв. на влог. Съпругът и Ангел държи в банка 57 000 евро, 37 000 долара и 16 000 лв. \r\n\r\n Миналата година и Красимир Каракачанов се е сдобил с ново жилище. Той  е разменил апартамент от 100 кв. м за друг, който е 210 кв. м. Обявил е, че новото му жилище струва 528 546 лв. и че е теглил 70 000 лв. кредит, за да доплати просторния си апартамент. Той и съпругата му Росица имат влогове за 50 000 лв. \r\n\r\n Вицепремиерът Валери Симеонов и лидер на НФСБ, част от \"Обединени патриоти\" - 156 565 налични лева и още 21 000 лева в банка. Сумите са от заплати. Има и дивиденти от \"СКАТ Транс\" ЕООД в размер на 80 000 лева и от \"СКАТ Телеком\" ООД - 15 000 лева. \r\n\r\n Третият партньор в управлението на ОП Волен Сидеров (\"Атака\") е декларирал през 2017 г. 75% дял от галерията си \"Стил\", която откри в края на миналата година и която бе \"забравил\" първоначално да декларира. \r\n\r\n За разлика от предшественика си Росен Плевнелиев  пък държавният глава Румен Радев е декларирал скромно имущество - по-точно само 8000 лева налични и 14 600 лева в банка от заплати. Има обаче и кредитна карта с лимит от 10 000 лева. Двамата със съпругата му Десислава са посочили и инвестиция в допълнително пенсионно осигуряване - 18 301 лева за Радев и 6619 лева за Радева. \r\n\r\n Лидерът на опозицията Корнелия Нинова е декларирала, че кара \"Акура на 10 години\" МДХ (американското подразделение на Хонда), собственост на съпруга й. Двамата имат общо четири 4 банкови депозита, два в лева и два в евро, най-големият от които е 62 545 лева, пише Клуб Z.  \r\n\r\n За 2017-а лидерът на ДПС Мустафа Карадайъ няма с какво да се похвали. \r\n\r\n Близо 40 милиона лева приходи за 2017 година е декларирал депутатът от ДПС и издател Делян Пеевски. В банки у нас и в чужбина, в различни валути има още около 6 милиона. \r\n\r\n Изключително любопитна е декларацията на лидера на \"Воля\", бизнесменът, понастоящем и зам.-председател на Народното събрание Веселин Марешки. Заедно със съпругата му Светлана притежават завидно количество имоти и автомобили, имат налични над 22 милиона лева и в същото време дълъг списък от задължения и към юридически, и към физически лица за милиони левове. \r\n\r\n Лек автовомобил Ауди А8 е „предоставен безвъзмездно“ от партия „Воля“ миналата година на нейния лидер Веселин Марешки, пише в неговата имуществената му декларация. \r\n\r\n   \r\n\r\n В списъка с возилата на Марешки фигурират и две Бентли-та – едно „безвъзмездно“ и едно „предоставено“. На името на съпругата му Светлана са два „безвъзмездни“ Мерцедес-а. \r\n\r\n Миналата година тя е придобила безвъзмездно и половината от собствеността на къща с 346 кв. РЗП в столичния район „Витоша“. Зам.-председателят на парламента е вписал само 20 400 лв. налични пари – 3000 лв. от заплата, останалите от безотчетните депутатски добавки. \r\n\r\n Съпругата му има налични 2,2 млн. лв. от дивиденти и влогове от 10 774 лв., 23 360 евро и 299 153 евро от дивиденти и договори за управление и контрол, както и вземане от 42 500 лв. от паричен заем. Самият Марешки има само 2885 лв. и 137 евро в банки от дивиденти. \r\n\r\n Двамата са поръчители и солидарни длъжници по дълъг списък от заеми. \r\n\r\n За 2017-а премиерът Бойко Борисов е декларирал налични от заплата, обезщетение за неизползван отпуск и спестявания, декларирани в предходни години 53 260 лева. \r\n\r\n   \r\n \n\t\t\t\t\t\t", "date": "2018.08.06", "title": "СКАНДАЛНО! Каракачанов купил апартамент като министър за над половин милион! Захариева най-богатото вице! Марешки живее като рентиер на гърба на данъкоплатците!"}
{"url": "http://www.bnews.bg/article/246479-yaki_kupondzhii_dyadovtsi_izbyagaha_ot_starcheski_dom_zaradi_metal_fest", "text": "\n Двама възрастни мъже са избягали от старчески дом, за да посетят хеви метъл фестивала във Вакен в северната провинция Шлезвиг Холщайн, Германия, съобщи Нова, цитирано от БТА и ЮПИ. \r\n\r\n В старческия дом разбрали, че двамата дядовци са изчезнали и се обадили в полицията. \r\nУниформените предприели действия по издирването на двамата възрастни мъж. Дядовците били установени сред публиката на мащабния метъл-рок фестивал, който се провежда ежегодно във Вакен от 1990 година. \r\n\r\n Когато униформените намерили изчезналите пенсионери и ги приканили да тръгнат с тях и да се приберат в старческия дом, те отказали да напуснат концерта. \r\n\r\n Комичният случай коментира говорителката на полицията Мерле Нойфелд. По думите ѝ явно на дядовците бегълци им харесало да бъдат на метъл фест. \r\n\r\n Обратният транспорт на пенсионерите е организиран от старческия дом, където те живеят. Двамата се върнали в дома с такси, ескортирано от патрулка. \r\n \n\t\t\t\t\t\t", "date": "2018.08.06", "title": "Яки купонджии: Дядовци избягаха от старчески дом заради метал фест"}
{"url": "http://www.bnews.bg/article/246482-barekov_hvarli_bombata_vyarno_li_e_che_predi_dve_godini_rumyana_bachvarova_ot_gerb_kato_mvr_ministar_e_izprala_mityo_ochite_kato_legalen_i_chesten_biznesmen", "text": "\n Бенчо Бенчев и Несрин Узун не са попаднали случайно в една хотелска стая в Истанбул. Двамата притежават дялове в десетки фирми, като Бенчев е с по-дългия списък. Имат и три общи компании – това са “Би Ен Джи“ ООД, „Екотур – Странджа“ ООД (чрез по-малкия брат на Узун) и „Зарк“ ООД. Развиват обща и успешна дейност в строителството, търговията, земеделието и транспорта. Официалното партньорство между две от местните лица на БСП и ДПС започва преди 10 години. Всичко това е известно и в Бургас, видно е и от публичните данни в Търговския регистър. \r\n\r\n В две от компаниите Бенчев и Узун имат трети съдружник, който също е твърде добре познат в политическите среди. Това е Георги Манев – основател на поредица от местни политически партии в Бургас и общински съветник още от 2003 година. Най-успешният му политически проект се казва партия „Средна европейска класа“ (СЕК), която се прочу като включи в листите за съветници естрадната певица Кристина Димитрова и някои от лицата на група „Тоника“. \r\n\r\n Преди година СЕК се присъедини към коалицията „Обединени патриоти“. Малко хора помнят, че освен ВМРО, НФСБ и „Атака“, в коалицията има още двама участника – СЕК и съюз „Защита“. Така Георги Манев положи подпис при създаването на коалицията, която днес е част от управлението на страната. \r\n\r\n Бенчо Бенчев, Несрин Узун и Георги Манев са съдружници в „Би Ен Джи“ и „Зарк“. През 2011 г. Манев напуска „Би Ен Джи“, а две години по-късно това правят и Бенчев и Узун, като прехвърлят фирмата на компания на бургаските строителни предприемачи Кесаровски и Станчев. Тримата политици обаче остават съдружници в „Зарк“. \r\n\r\n Ортаците с различни политически окраски имат „обща“ група в Общинския съвет на Бургас от осем съветници – петима от БСП, двама от ДПС и трима от СЕК. \r\n\r\n Близките отношения на трима политици с различни табелки не са тайна за никого в Бургас. На единия на врата пише „социалист“, другият е „депесар“, а третият последователно се обявява за „десен“, съобщава Клуб Z. \r\n\r\n Припомняме, че за тези далавери още тогава правеше тв предавания настоящият евродепутат Николай Бареков. Той бе разпънал шатра пред палата на Очите в с. Кошарица и камери непрекъснато наблюдаваха кой влиза и излиза от крепостта на Очите. Местните жители често споделят, че това са били най-спокойните им дни. \r\n\r\n Тогава Иван Петков, който е вуйчо на добре известният крими бос Митьо Очите, нападна репортерката на ТВ7 Деляна Гайтанджиева. Журналистката прави репортаж за Митьо Очите и се намира пред къщата му, надявайки се да направи интервю с него, когато от портата излиза вуйчото Иван Петков. Той се отправя директно към журналистката с псувни и закани и с въпроса:”Какво правиш тука, ма!” В следващия момент той започва за бута репортерката и с арогантното си държане да я кара да се махне от къщата. След инцидента е подаден сигнал в полицията, а вуйчото Иван Петков малко по-късно бе задържан. \r\n  \r\n\r\n Днес Николай Бареков коментира отдавна печално известната истина: \r\n\r\n \"Статуквото, което управлява Бургас, Слънчака и Несебър - ГЕРБ, ДПС, Патреоти (ДС) и БСП от коалиция “Очите”, то си управлява и България минимум през последните петнайсетина години.\" \r\n\r\n Евродепутатът хвърли бомбата и със следната информация: \r\n\r\n \"Приятели, вярно ли е, че преди две години Румяна Бъчварова от ГЕРБ като МВР министър е изпрала Митьо Очите като “легален и честен бизнесмен”? Ако е вярно това, тази комунистическа кобила ЗАЩО още е без пранги на дебелите си глезени? За “търговия с влияние”. Изпиране на имидж от вътрешен министър.\" \r\n \n\t\t\t\t\t\t", "date": "2018.08.06", "title": "Бареков хвърли бомбата: Вярно ли е, че преди две години Румяна Бъчварова от ГЕРБ като МВР министър е изпрала Митьо Очите като “легален и честен бизнесмен”?!"}
{"url": "http://www.bnews.bg/article/246437-reni_zabi_lili_ivanova_v_zemyata_chalga_pevachkata_krie_7_godini_ot_vazrastta_si", "text": "\n Рени крие 7 години от истинската си възраст, с което задминава Лили Иванова, която скътва едва четири. \r\nДогодина Рени ще чукне 50. Интересно е обаче, че тази година на 29 май певицата получи честитки за отдавна навършените 42, Всъщност Рени е родена през 1969-а. Нейни набори смятат догодина да празнуват юбилейните 50, обаче Рени се кани да духне едва 43 свещички. \r\nНейна колежка от Консерваторията си спомни пред „Телеграф“, че навремето Рени, която  тогава искала да става естрадна звезда, била горда как била родена в същата година, когато бил фестивалът в Удсток и в същата година, когато човек кацнал на Луната. Справка с историята сочи, че хипарското събитие е било пред 1969-а, когато и Нийл Армстронг за първи път прави крачки по лунната повърхност. \r\n„50?! Моля да ме извините, но явно някой знае по-добре от мен рождената ми дата“, написа певицата във Фейсбук. Повод за това стана твърдението на певицата, че е готова да стане майка за трети път на 43 години.  \r\n \n\t\t\t\t\t\t", "date": "2018.08.06", "title": "Рени заби Лили Иванова в земята! Чалга певачката крие 7 години от възрастта си "}
{"url": "http://www.bnews.bg/article/246481-izvanredno_bencho_benchev_progovarya_sasipan_sam_no_nyama_kak_da_me_prishiyat_kam_prestapna_grupa", "text": "\n \r\nВсяко зло е за добро и аз вярвам, че органите на МВР и Прокуратурата ще постъпят професионално, а не под натиск, заявява в интервю за Флагман скандалният общинар Бенчо Бенчев. \r\n- Г-н Бенчев, Спецпрокуратурата публикува кадри от вътрешността на дома ви и показа доста оръжие и боеприпаси. Незаконнопритежавани ли са, защо са Ви? \r\n- Прибрах се вкъщи преди няколко часа и все още не мога да си дам сметка какво реално се случва през тия две денонощия, честно казано. Не очаквайте да се оправдавам, защото нямам за какво. Достатъчно много съм огорчен и съсипан, но за оръжията да кажа: пушките и боеприпасите са ловни, с всички редовни разрешителни, съхранени в каси – по всички изисквания, същото се отнася и за моето лично оръжие пистолет, който никога не нося. Взели са след претърсването четири пистолета, за които синът ми Георги рано тази сутрин занесе всички документи – те са служебни и се водят на едноличната ми фирма „Бенмар”, но тъй като при преместването на офиса й в новата сграда нямаме каса, аз ги съхранявам в личната си каса у дома. Тези четири пистолета се водят на отчет към Първо РУП, а аз тук съм към Четвърто РУП. Още днес ще ги пререгистрирам да са на съхранение към съответното управление. Ловец съм и това е известно на всички, ловният ми автомат си е вкъщи. \r\n- Разбрахте ли, че политическото Ви бъдеще изглежда оттук-нататък невъзможно. \r\n- Близките ми ме щадят и не са ми казали какво се говори и пише, все още, не съм запознат в детайли. /Екипът на Флагман му чете изявленията на Корнелия Нинова, Цветан Цветанов, Изпълнителното бюро на БСП-Бургас, местните общински съветници Чанко Мирчев и Евгений Мосинов, след което отговорът му продължава така/: Мога да кажа, че не съм допускал съществуването на толкова много хора, които се хранят от завист и злоба, качества, които в такива ситуации, като тази, излизат наяве и е трудно да се прикрият. Толкова притворство! Сега ще си дам равносметка за доста неща, над които винаги съм стоял и в личния, и в политическия си живот. \r\n- Звучите обаче много безнадеждно? \r\n- Напротив: всяко зло – за добро. За мен е важно органите на МВР и на Прокуратурата да си свършат работата професионално, по съвест и да не се поддават на политически натиск. В политиката с моето име лесно може да се прави популизъм, защото съм разпознаваем в местната общност. Знаете ли, боли ме най-много от това, че тези, на които съм помагал най-много, ме разкъсват като кучета. Ще го изтърпя и няма да кажа нищо повече, имал съм на сърце да правя добро – правил съм и пак ще правя. \r\n- Но това, което се случи с Вас покрай издирването на Димитър Желязков-Очите от Интерпол, не може да остане без последствия. \r\n- Оказах се в неподходящ момент в най-неподходящото място. Всичко ще се изясни и ще се разбере, че няма как да ме пришият към престъпна група. Аз дори и адвокат още не съм повикал, нямам от какво да треперя, защото съм правил само добрини. \r\nСпецпрокуратурата тиражира снимки от претърсването в къщата на Бенчо Бенчев. Той е в нервен срив и пред инфаркт \r\n- Г-н Бенчев, току-що разбираме от Спецпрокуратурата, че след разпитите и претърсванията на дома ви и офисите ви вчера, срещу Вас не са събрани доказателства за повдигане на обвинение за участие в ОПГ, а ще образуват ново разследване - за лично укривателство. Това успокоява ли Ви? \r\n- Аз съм психически рухнал, изтощен съм от всичкото унижение, на което съм подложен и най-вече съм съкрушен от тези, които вчера ме наричаха най-близкия приятел. До мен е съпругата ми Мария и това ми стига като подкрепа, защото отново се влошава здравословното ми състояние предвид напредващото ми неврологично заболяване. \r\n  \r\n \n\t\t\t\t\t\t", "date": "2018.08.06", "title": "Извънредно: Бенчо Бенчев проговаря: Съсипан съм, но няма как да ме пришият към престъпна група!"}
{"url": "http://www.bnews.bg/article/246485-palen_stres_patnicheski_vlak_deraylira", "text": "\n Вторият /последен/ вагон на пътнически влак от Мездра за Враца е излязъл от релсите с една колоос с ниска скорост днес в 14.45 ч., съобщават от НКЖИ.  \r\n\r\n Не е създадена опасност за пътниците и превозната бригада. \r\n\r\n Причините за инцидента се изясняват. Пътниците от влака са превозени с друга композиция, движението на влаковете не е прекъсвано, се посочва в съобщението. \r\n \n\t\t\t\t\t\t", "date": "2018.08.06", "title": "ПЪЛЕН СТРЕС: Пътнически влак дерайлира!"}
{"url": "http://www.bnews.bg/article/246477-ubietsat_na_sestrite_belneyski_i_oshte_trima_zhestoki_prestapnitsi_osadiha_balgariya_v_strasburg", "text": "\n Четирима затворници, признати за виновни за едни от най-тежките убийства, извършени през последните години в България, са осъдили държавата в Страсбург, съобщава правният сайт \"Лекс\". \r\n\r\n Те са Лазар Колев - осъден на доживотен затвор без право на замяна за убийството на сестрите Белнейски, Йордан Петров, станал известен като Кумановския убиец, също излежаващ доживотна присъда, Илиан Михайлов, който ще е в затвора до смъртта си заради подбудителство към убийството на втория съпруг на майка си, както и Стоян Петров, осъден на 20 години затвор за убийството на бургаския бизнесмен Стоян Стоянов. \r\n\r\n Всички те, без Стоян Петров, са поискали от Европейския съд по правата на човека обезщетение от по 10 000 евро за лошите условия в затвора и за специалния режим, при който изтърпяват присъдите си. Съдът в Страсбург присъжда 4000 евро на Михайлов и по 3000 евро на Йордан Петров и Колев. \r\n\r\n Четиримата имат сходни оплаквания и затова ЕСПЧ ги е разгледал заедно и се е произнесъл с общо решение. \r\n\r\n Ето от какво се е оплакал всеки тях, за да установи съдът, че са нарушени правата му и има право на обезщетение: \r\n\r\n Осъденият за убийството на сестрите Росица и Христина Белнейски Лазар Колев, сочи, че е държан в постоянно заключена килия в затвора в Пазарджик, изолиран от останалите лишени от свобода. Било му е позволено да общува с други затворници само по време на единия час дневно, когато е извеждан за физически упражнения. Колев обяснява още, че в килията му, която е под 6 кв. м, няма течаща вода или тоалетна, хигиената е много лоша - пълно е с хлебарки и бълхи, а администрацията на затвора не е направила нищо, за да се отърве от тях. Тъй като в килията му няма маса, Колев се храни върху вестник, разстлан на леглото му. През цялото време е държан на изкуствена светлина, а температурата варирала от жега до студ, според сезона. \r\n\r\n Стоян Петров, който излежава 20-годишна присъда като извършител на убийството на шефа на фирма \"Гранити\" Стоян Стоянов, пък е разказал, че от 29 юли 2011 г. до юли 2016 г. е бил поставен в пълна изолация в Бургаския затвор - без течаща вода и тоалетна, вместо която е трябвало да използва кофа. Той е посочил, че се е хранил върху стол, килията му е била пълна с плъхове и хлебарки, които често изяждали храната му. Той също се оплаква от температурата и светлината, както и от това, че крушката е била светната през цялата нощ. \r\n\r\n Илиан Михайлов, който е осъден на доживотен затвор за това, че с майка си са планирали убийството на втория ѝ съпруг - бизнесменът от Русе Иван Шишков, има сходни оплаквания. Неговата окончателна присъда е от 2005 г., но той се оплаква от условията, при които я изтърпява от юли 2007 г., когато е бил прехвърлен в Пловдивския затвор. Също като останалите, Михайлов не е имал тоалетна и течаща вода в килията си и е използвал кофа. Килията му е била изключително влажна, а заради разположените наблизо канали, е била изпълнена с отвратителна миризма. Освен това през зимата изключвали отоплението в 18 ч. Той е излежавал присъдата си при специален режим до 2011 г. Тогава режимът на изтърпяване на наказанието му е заменен със строг, но според него условията не се променили и е напускал килията си само с белезници. \r\n\r\n Йордан Петров, който първоначално беше осъден на доживотен затвор без право на замяна, заради убийството на Стефан Костадинов, жена му Мария и брат ѝ Ян Мюзик през юли 2000 г. в къщата им във варненското село Куманово, не за първи път води дело в Страсбург. По негова жалба държавата вече беше осъдена от Европейския съд по правата на човека, а делото му беше възобновено. Така присъдата му вече е на доживотен затвор, като съдът отмени най-тежкото наказание. \r\n\r\n В новата си жалба до Страсбург той се оплаква от специалния режим, при който лежи в затвора във Варна от 2012 г. Само година по-рано с друг затворник направиха неуспешен опит да избягат. \r\n\r\n Петров сочи, че е изолиран от останалия свят в постоянно заключена килия. Не е бил включван в никакви колективни занимания и му е отказван контакт с лишени от свобода с по-лека присъда от доживотен затвор. Винаги, когато е извеждан, е бил с белезници. Властите не са дали задоволително обяснение, защото продължава да изтърпява наказанието си при специален режим. \r\n\r\n Що се отнася до условията в затвора, Петров обяснява, че през август 2012 г. в килията му е била поставена тоалетна, но тя е на 45 см от леглото му и не е отделена по никакъв начин от останалото пространство. Така той имал натрапчивото усещане, че живее в тоалетната. И тъй като администрацията на затвора отказвала да му предостави четка и препарати за почистване на тоалетната, тя станала неизползваема. Килията била пълна с плъхове и хлебарки. \r\n\r\n Като взема предвид натрупването на лоши условия и строго ограничителния режим, който не е обяснен със съображения за сигурност, както и продължителния период, през който четиримата вече са лишени от свобода - между четири и десет години, съдът в Страсбург заявява, че \"страданието и трудностите, претърпени от тях, надвишават неизбежното ниво на страдание, присъщо на лишаването от свобода, и са достатъчно сериозни, за да бъдат квалифицирани като нечовешко и унизително отношение\". \r\n \n\t\t\t\t\t\t", "date": "2018.08.06", "title": "Убиецът на сестрите Белнейски и още трима жестоки престъпници осъдиха България в Страсбург!"}
{"url": "http://www.bnews.bg/article/246472-ochite_e_idealen_primer_za_bezhaberieto_na_institutsiite", "text": "\n \r\nГрупата на Митьо Очите е идеален пример за безхаберието на институциите. Това каза бившият вътрешен министър Емануил Йорданов, коментирайки ареста на престъпната група в Бургаско, за чийто ръководител разследващите сочат арестувания в Истанбул Димитър Желязков – Митьо Очите. \r\n\r\n „Сега я разбиват за втори път. Нека си припомним, че Митьо Очите сключи споразумение с прокуратурата преди години за изтърпяване на наказание „лишаване от свобода“. Тогава се коментираше как вместо да е в затвора, той е на плажа. Не зная кога точно се води напускането му от затвора, но очевидно след това дейността му не е била контролирана“, каза Йорданов пред БГНЕС. \r\n\r\n Той коментира и участието в групата на общинския съветник от Бургас Бенчо Бенчев: \r\n\r\n „Бенчо Бенчев спада към една категория хора, които сме виждали и предишни години. Едри бизнесмени, които поддържат контакти с представители на всички партии и имат сериозни връзки с тях. В един момент решават, че трябва и пряко да се занимават с политическа дейност, независимо от това на какво ниво – местна власт или парламент. Това е явлението „полубизнесмен – полуполитик“, който няма някаква ярка политическа украса. Човекът се води от БСП, но в същото време хвали без ограничения Бойко Борисов“, заяви  бившият вътрешен министър. \r\n\r\n Според Емануил Йорданов задържаният в Истанбул Димитър Желязков – Митьо Очите е по-добре сам да поиска да бъде върнат в България, за да се изправи пред органите на правосъдието. „Ако му бях адвокат, щях да му препоръчам да поиска да бъде върнат в България, защото така и така ще го върнат. Няма смисъл да губи време в Турция, а предполагам, че условията при нас са по-добри“, допълни още той, съобщава Фрог. \r\n \n\t\t\t\t\t\t", "date": "2018.08.06", "title": "Очите е идеален пример за безхаберието на институциите!"}
{"url": "http://www.bnews.bg/article/246436-kalin_vrachanski_mariana_vekilska_zaryazala_mazha_si_za_pari", "text": "\n Новината, че едно от най-хармоничните телевизионни семейства – Мариана Векилска и Симеон Колев вече не е заедно изненада мнозина, но не и най-близките им хора. Двамата журналисти изкараха почти 15 години, преди да издадат, че категорично са сложили край на отношенията си. Вината за това решение не пожела да поеме никой от тях, а това още повече засили слуха, че историята не е безобидна. \r\n„Ние сме от тези хора, които започнаха, но не продължиха заедно. Моят капацитет не можа да срещне потребностите на Мариана и така се разминахме”, изплю камъчето Симеон. С неясния си отговор на въпросите за раздялата им той още веднъж подхрани спекулациите, че двамата са имали тежък период преди да вземат това решение. Причината за разлъката обаче не изглежда да е в липсата на топли чувства между тях, както обикновено се случва след толкова време. Дори напротив – в думите му много от познатите му виждат все още стаена болка. \r\n„Такива обвинения са знак, че не Симо е решил да я остави, а Мариана е била разочарована от него. Тя винаги е била много амбициозна и самостоятелна жена и не се е страхувала да има изисквания към партньора си. А той изглежда не е успял да им отговори като мъж”, веднага почнаха тълкования на думите на радио водещия.  В действителност Векилска не крие, че е успявала и успява да печели повече от половинката си със здравата си работа в ефира на Би Ти Ви. Уикендите, които водещата посвещава на предаването „Тази събота и тази неделя”, и се отплащат с висок хонорар, но и с по-малко време със семейството. Точно за това и водещата многократно намеквала на мъжа си, че двамата трябва повече да пътуват заедно, да прекарват време в забавления и почивка, за да не се отчуждят напълно. Иначе както повечето модерни семейства и те щели да си водят паралелен живот, в който да се засичат само по празници пред телевизора. \r\n„Тя винаги е казвала, че иска един различен от обикновения семеен живот, в който всичко се превръща в рутина. За това се е налагало със Симеон да вадят повече пари, за да могат да отдъхват качествено. Искаше да си струват жертвите, които правят, когато не са с децата си или заедно. Обичат работата си, но са на възраст, в която трябва да осребрят името си. За това и липсата на амбиция и предприемчивост е сериозен недостатък”, коментират запознати.  \r\nИзглежда тези изисквания са оказали непосилен натиск над радио водещия, а това довело и до охладняване на чувствата им. Около двойката пък се заговори, че е в труден период още миналата година, когато на няколко пъти тръгна слух за изневяра. За да предотвратят напрежението съпрузите обясниха, че са с консервативни разбирания за любовта и никой от тях не гледа с добро око на аферите извън брачното легло.  \r\n„Имало е периоди на кризи, но сме ги преодолявали. Никой от нас не си е хваща багажа, за да се изнесе. Никога не сме се разделяли. Това е незряло, а ние не сме вече тийнейджъри”, настояваше тогава Мариана в интервютата си. \r\nНяколко месеца след тези нейни изказвания обаче със Симеон поели по различни пътеки и всеки приел, че животът му няма да е в границите на семейството им. Дори се заговори, че любовта навестила първо водещата на „Тази събота и неделя”, а след това кацнала на рамото и на бившия й мъж. Мариана първо завъртя интрига с актьора Калин Врачански, но неговият непостоянен дух не позволил това да стане нещо повече от флирт и накрая двамата останали само приятели. За Симеон пък се зашумя, че има до себе си мистериозна брюнетка, но така и не я е представил още пред обществото – знак, че двамата не са стигнали до сериозни отношения, пише Уикенд. \r\n  \r\n \n\t\t\t\t\t\t", "date": "2018.08.06", "title": "Калин Врачански? Мариана Векилска зарязала мъжа си за... пари"}
{"url": "http://www.bnews.bg/article/246475-samo_edin_ot_biyachite_na_politsai_v_haskovo_e_s_obvinenie", "text": "\n Хасковската районна прокуратурата привлече като обвиняем участник в нападението над полицаи, които на 1 август се отзоваха на сигнал за домашно насилие в квартал \"Република\". С прокурорско постановление мъжът, ударил полицай, е задържан за 72 часа, като предстои да бъде внесено искане в съда за вземане на мярка за неотклонение “задържане под стража”. \r\n\r\n Продължава издирването на мъж, който при сблъсъка между групата от квартала и полицаите, се опита с автомобила си да прегази униформените, предаде БНР. \r\n  \r\n \n\t\t\t\t\t\t", "date": "2018.08.06", "title": "Само един от биячите на полицаи в Хасково е с обвинение"}
{"url": "http://www.bnews.bg/article/246465-brutalno_nagrabiha_shterkata_na_gala_za_duparata_snimka", "text": "\n Дъщерята на тв водещата Гала – Мари Будева, не се притеснява да се натиска с гаджето си Константин пред погледите на плажуващите в Лозенец. \r\n\r\n Влюбените се закачат във водата, а любопитните хора около тях не ги смущават ни най-малко. Мари сама публикува снимка в социалната мрежа, на която е възседнала приятеля си, а той я опипва по задните части. \r\nМладата жена често пуска такива кадри, въпреки че доскоро изглеждаше свита и скромна девойка, пише Уикенд.  Снимката вижте  \r\n \n\t\t\t\t\t\t", "date": "2018.08.06", "title": "БРУТАЛНО! Награбиха щерката на Гала за дупарата (СНИМКА)"}
{"url": "http://www.bnews.bg/article/246467-izchezna_palatkoviyat_lager_na_propravitelstvenite_organizatsii_za_hora_s_uvrezhdaniya", "text": "\n \r\nИзчезна палатковитя лагер на национално представените проправителствени организации за хора с увреждания. \r\nТой се появи пред Народното събрание преди около две седмици като контра протест на майките на деца с увреждания. Национално представените организации подкрепят политиката на правителството и няма как да не го правят при  положения, че получават тлъсти субсидии за дейност, която се оказва напълно безконтролна. Те се компрометираха през последните месеци и с факта, че някои от тях са отчели в отчетите си членска маса от стотици хиляди инвалиди. \r\nВероятно общото число на членуващите ще да надхвърли броя на населението на България, което е най- яркия пример за тотален хаос в системата.Този факт всъщност е и една от основните причини този сектор да е толкова забатачен и с толкова много нерешени проблеми от години. Всичко функционира по почина на стария принцип \"Куче влачи, диря няма!\". \r\n  \r\n \n\t\t\t\t\t\t", "date": "2018.08.06", "title": "Изчезна палатковият лагер на проправителствените организации за хора с увреждания!"}
{"url": "http://www.bnews.bg/article/246471-sled_isteriyata_s_chumata_po_zhivotnite_izmamnitsite_izmisliha_nov_hit", "text": "\n За нов вид телефонна измама предупреждават от Асоциацията на говедовъдите в България. Фалшиви ветеринари звънят на животновъди, за да ги изнудват, под заплаха, че в стадото им има чума, съобщава БНР. \r\n\r\n \"Един наш фермер приема телефонно обаждане, в което му се казва, че се обаждат от Държавен фонд \"Земеделие\", че стадото му е заразено с чума по дребните преживни животни, наложително е веднага държавните ветеринарни служби да вземат кръвни проби и това трябва да стане след няколко часа. След което този глас му загатва, че този проблем може да се уреди по някакъв начин, но все пак трябва да се внесе някаква сума\", разказа Михаил Михайлов от Асоциацията на говедовъдите. \r\n\r\n От браншовата асоциация съветват фермерите, ако получат подобно телефонно обаждане, веднага да известят практикуващия ветеринар и да не допускат във фермата си външни лица. \r\n \n\t\t\t\t\t\t", "date": "2018.08.06", "title": "След истерията с чумата по животните измамниците измислиха нов хит!"}
{"url": "http://www.bnews.bg/article/246464-zashto_zagubata_na_teglo_vodi_do_remisiya_na_diabet_tip_2", "text": "\n Клинично проучване наскоро показа, че почти половината от лицата с диабет тип 2 са постигнали ремисия към недиабетично състояние след интервенция за загуба на тегло, постигнато в рамките на 6 години от диагнозата. Сега проучване, публикувано на 2 август в списанието Cell Metabolism, показва, че този успешен отговор на загуба на тегло е свързан с ранното и продължително подобрение във функционирането на панкреатичните бета клетки. Това откритие предизвиква предишната парадигма, че функцията на бета-клетките е необратимо изгубена при пациенти с диабет тип 2. \r\n\r\n \"Това наблюдение носи потенциално важни последици за първоначалния клиничен подход към управлението на болестта\", казва старшият изследовател Рой Тейлър от Нюкасълския университет. \"Понастоящем ранното управление на диабет тип 2 има тенденция да включва период на адаптиране към диагнозата, както и фармакотерапията с промени в начина на живот, които на практика са скромни. Нашите данни показват, че значителната загуба на тегло по време на диагнозата е подходяща за спасяване на бета клетки. \" \r\nСпоред Световната здравна организация диабетът засяга приблизително 422 милиона души по света. Приблизително 90% от случаите са диабет тип 2, състояние, при което тялото не произвежда достатъчно или не реагира правилно на инсулин. Този хормон, произведен от бета клетки в панкреаса, помага за захарта, наречена глюкоза в кръвта, да попадне в клетките на мускулите, мазнините и черния дроб, за да се използва за енергия. Диабетът тип 2 отдавна се счита за състояние през целия живот, което се влошава с течение на времето. \r\n\r\n \r\nТази традиционна гледна точка беше наскоро оспорена от резултатите от клиничния тест за диабетна ремисия на диетата на Обединеното кралство (DiRECT), ръководен от Тейлър. Участниците, които са диагностицирани с диабет тип 2 в рамките на 6 години от началото на проучването, са разпределени на случаен принцип в най-добрата практика (контролна група) или интензивна програма за управление на теглото (интервенционна група). Една година по-късно 46% от лицата в интервенционната група успешно реагираха на загуба на тегло, тъй като възстановиха и поддържаха контрол върху концентрациите на глюкоза в кръвта. Някои хора, които не са отговорили, просто не са загубили достатъчно тегло, но при тези, които са имали, не е ясно как реакцията им се различава от тази на отговорилите. \r\nЗа да отговорят на този въпрос, Тейлър и неговите сътрудници проучиха потенциално значими метаболитни фактори, като съдържание на мазнини в черния дроб, съдържание на панкреатични мазнини, кръвни концентрации на мазнини, наречени триглицериди и бета-клетъчна функция, в подгрупата на участниците в DiRECT, интервенционна група. Те открили, че отговорите на програмата за отслабване са подобни на тези, които не са отговорили преди интервенцията, но имат по-кратка продължителност на диабета (2,7 години срещу 3,8 години). Както респондентите, така и лицата, които не отговарят, са загубили сравними количества тегло, което води до подобно намаляване на съдържанието на мазнини в черния дроб, съдържанието на панкреатични мазнини и концентрациите на триглицериди в кръвта. \r\nСамо респондентите обаче демонстрират ранно и продължително подобрение на функцията на бета-клетките. По-специално, най-забележителната разлика между респондентите и неотговорилите е била първият етап на инсулиновия отговор. Панкреасните бета клетки отделят инсулин в две фази в отговор на повишаване на концентрацията на кръвна глюкоза. Първата фаза, която се състои от кратък скок с продължителност около 10 минути, обикновено липсва при пациенти с диабет тип 2. Първоначалната фаза на инсулинова секреция се увеличава при отговорилите след загуба на тегло, но не се променя при пациенти, които не отговарят. \r\nВзети заедно, констатациите показват, че загубата на тегло нормализира метаболизма на мазнините при всички индивиди с диабет тип 2, но по-бързата загуба на капацитета на бета-клетките за възстановяване възпрепятства някои индивиди да се върнат в недиабетично състояние. Въпреки това, 98% от участниците са били бели, затова е необходимо да се направят допълнителни проучвания, за да се оцени обобщеността на резултатите. Освен това, участниците бяха оценени само за 12 месеца за поддържане на теглото, така че продължават по-дългосрочните проучвания. \r\n\"Знанието за обратимостта на диабет тип 2, в крайна сметка поради редиференциране на панкреасните бета клетки, ще доведе до по-нататъшна целева работа за подобряване на разбирането на този процес\", казва Тейлър. \"Това дава основен акцент върху клетъчните биолози, за да постигнат конкретен напредък.\" \r\nИзследването е финансирано с безвъзмездна помощ от Diabetes UK. Формулата за хранене беше дарена от Cambridge Weight Plan. Нито една от организациите не е имала никакъв принос в дизайна на изследването, анализ на данните или тълкуване. \r\n \n\t\t\t\t\t\t", "date": "2018.08.06", "title": "ЗАЩО ЗАГУБАТА НА ТЕГЛО ВОДИ ДО РЕМИСИЯ НА ДИАБЕТ ТИП 2?"}
{"url": "http://www.bnews.bg/article/246453-chovek_na_mityo_ochite_e_noviyat_na_rusata_zlatka_bil_super_nadaren_i_ya_snabdyaval_s_koka", "text": "\n Един от задържаните от бандата на Митьо Очите – Никола Маринов, носител на колоритния прякор Кольо Магарето, е последния любовник на Златка Райкова. Буквално дни преди да бъде арестуван, Магарето е  бил с блондинката, която му гостувала за няколко дни на морето. В момента плеймейтката е разделена с приятеля си Георги Валентинов, който й предложи брак на сцената на „Като две капки вода”, писа „Таблоид“. \r\n\r\n „Златка винаги си е подала по лоши момчета. Тя спи с Кольо Магарето още от миналото лято, нищо че тогава си имаше официално гадже. Изобщо не се криеше, че е с него, спеше у тях и се появяваше под ръка с Кольо из хитовите заведения по морето”, свидетелстват запознати с авантюрата. Дясната ръка на Митьо Очите доставял на блондинката и антуража й кокаин, за да бъде купона „на шест”. \r\n\r\n Това лято отношенията им отново били подновени. Сега Златка даже нямала причина да го държи в тайна, тъй като официално е разделена с Георги. Райкова признавала, че е с бургазлията само заради секса и цинично уточнявала, че прякора му Магарето най-вероятно е заради огромния му член. \r\n\r\n „С много мъже съм спала, но толкова курест любовник не съм имала – поне 25 сантиметра е!”, обяснявала Златка, очевидно в наркоманско опиянение. \r\n \n\t\t\t\t\t\t", "date": "2018.08.06", "title": "Човек на Митьо Очите е новият на Русата Златка! Бил супер надарен и я снабдявал с кока"}
{"url": "http://www.bnews.bg/article/246470-temata_na_bnews_kakvo_stana_s_detsata_ot_adskiya_dom_v_nadezhda", "text": "\n ,  \r\n\r\n Когато ние от Информационна агенция „Дейли Прес“ и колегите от Агенция ПИКи „Би нюз“ се запознахме с тях ни беше страх, че онова, което ги чака е смърт. А те са още деца. Мария, Цецо, Сали, Севда и много други, на които дори не успяхме да научим имената. Това са българските копелета, отраснали в колибите на гетата. И по-страшното…това са  децата, които бяха отглеждани от България, те бяха възпитаници на дом за деца лишени от родителска грижа. В последствие се разболяха от СПИН. И ги изгониха. Върнаха ги при родителите им, които щяха да им дадат по-добри условия. Със СПИН на 9 години, със СПИН на 12, на 14, на 15…тези деца обикаляха улиците на София и просеха стотинки за хероин, лепило, амфети, метадон и за каквото им дадат. Те купуваха смъртта си всеки ден, а институциите просто им обърнаха гръб. Оставиха ги при семействата им. Просто не можаха да се справят или не искаха, не намериха решение за тези няколко деца или пък просто не им бяха важни. \r\n\r\n Вчера видях Мария, беше събрала ръцете си за молитва и обикаляше от стъкло на стъкло автомобилите на едно от големите столични кръстовища. Стана ми тъжно, защото знам какво ще се случи с нея. Всички сме виновни за това, което им предстои на тези деца и за онова, която вече са преживели. И макар че са циганчета, никой на 10 години не заслужава да бъде серопозитивен, нито да умре на улицата като куче. \r\n\r\n Да опресня паметта ви… \r\n\r\n През юни 2012 за драстични нарушения в дома за деца лишени от родителски грижи „Асен Златаров“ в ж.к. „Надежда“ сигнализира общинският съветник от София Калоян Паргов. 15-годишната Галя Любенова, в напреднала бременност и 12-годишно серопозитивно момче бяха сред 50-ината възпитаници на дома. И избухна така нареченият „СПИН скандал“, и то само защото стана обществено достояние, че в дома има деца, които са ХИВ-позитивни. Децата бяха изпратени обратно при семействата си в софийското гето „Градините” 3. \r\n\r\n   \r\n\r\n Тогава ги срещнахме. И ги заведохме  с екипът на Информационна агенция „Дейли Прес“ и агенция ПИК – както и колегите от BNews.bg. в Инфекциозна болница. Не че ни беше работа, но нямаше кой, а те храчеха кръв по улиците. Последваха опити на държавата да се справи с този проблем. Опитите се оказаха неуспешни, незначителни и накрая – нелепи. ХИВ-позитивните деца бяха оставени буквално на улицата, да просят, да се друсат и да проституират с непълнолетните си серопозитивни тела. И до днес никой чинивник не знае точния брой на болните от СПИН в циганското гето. Иначе още тогава, през лятото на 2012-а, в разгара на СПИН скандала, една от болните умря – това беше Настя. Тя беше навършила пълнолетие току що и беше най-възрастната от заразените деца. \r\n\r\n Днес може да срещнете все още живите от тях по софийските кръстовища. Сигурно ще ги подминете, ще ги изгоните от колата си да не я пипат, защото са мръсни и изглеждат зле. \r\n\r\n Мисля си за живота им, гледам децата на тяхната възраст и ги сравнявам. Не заслужаваха ли по-добър шанс, не заслужаваха ли някого, който да го е грижа за тях. Според социалните служби, дом „Асен Златаров“ и всички онези хора, които са имали контакт с тези деца, те просто заслужават да умрат, защото така или иначе няма как да оздравеят. \r\n\r\n Иначе наскоро излезе новината, че 15-годишно момиче от „Орландовци“ е умряло от свръхдоза хероин. То носи инициалите С. К. Питам се дали това е Севда Каменова, дали е умряла без да иска, или си е сложила умишлено по-голяма доза, защото не й се живее повече така. И ако това е СЕВДА, искам тя да се яви в сънищата на онези, които забравиха за нея и си казаха – тя не е мой проблем. Сигурно на вас ви се струва патетично, но им е време да се почувстват виновни. И сега остава въпросът ще има ли кой да плаче за нея. Отговорът е ясен… Никой няма да плаче и за другите, на които им предстои смъртта преди дори да са видели живота. Сигурно няма да има и кой да ги погребе. ­­    \r\n\r\n Борис живее в дома „Асен Златаров“ който в момента е закрит от 9 години. Според разказите му, 5-те деца, заразени със СПИН, са били изхвърлени от дома и са оставени на улицата да просят и проституират, да живеят в гетото в Орландолвци, което уж щеше да бъде съборено. „Бях отишъл в кв. “Орландовци”, в ромското гето, за да видя Севда и Мария! Полиция и социален работник не могат да стъпят там, журналист – също… Майките не искат да пускат външни хора, защото ги е страх да ни ги изхвърлят оттам! Повечето бащи са в затвора. Едно дете, чието име ще запазя в тайна, започна да ми описва как 14-годишната (тогава) Севда и другите деца проституират – правят “свирки” и секс за 10 лева! Севда има рани по устните – не знам как прави “с....и” с тях!? Може би казва на клиентите, че има херпес, но това е от болестта й! Накрая на „работния ден“ децата се събират в една градинка и броят парите. Тези пари ги дават за цигари и за дрога. Децата проституират на Централни хали, зад Второ районно управление на МВР в градинката, на бул. “Христо Ботев”… Потърсих съдействие и от кметицата Фандъкова! Тя казала на секретарката си, че отказва да се срещне с мен, защото съм изнасял информация, която застрашава живота на децата в ж.к. “Орландовци”! Така нарича гетото! А не смее да влезе вътре!“, разказа ни преди време Коста. \r\n\r\n Бог да прости 15-годишната Севда, защото държавата не го направи. Бог да пази и онези деца, които живеят със СПИН и без грижа, защото те не са важни за България. Те са българските, болни и ненужни копелета. И са обречени да умрат. \r\n \n\t\t\t\t\t\t", "date": "2018.08.06", "title": "ТЕМАТА НА BNEWS: Какво стана с децата от адския дом в \"Надежда\"?"}
{"url": "http://www.bnews.bg/article/246448-spirat_vremenno_vodata_v_chasti_ot_sofiya_eto_kade_i_za_kolko_vreme", "text": "\n На 07 август 2018 г. (вторник), във връзка с реконструкция на уличен водопровод на ул. „Могила“, с. Лозен , се налага спиране на водоподаването от 09:00 до 19:00 часа на клиентите на „Софийска вода”, живеещи в района на: ул. „Могила“, ул. „Васил Левски“, ул. „Св. Спас“. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Могила “ ъгъла с ул. „Обретеница“. \r\n  \r\nНа 07 август 2018 г. (вторник), във връзка с подмяна на сградно водопроводно отклонение на ул. „Летоструй“, жк. „Левски“ В , се налага спиране на водоподаването от 09:00 до 19:00 часа на клиентите на „Софийска вода”, живеещи в района на: по ул. „Летоструй“ от ул. „Рилска обител“ до ул. „Поп Грую“. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Летоструй“ ъгъла с ул. „Поп Грую“. \r\n  \r\nНа 07 август 2018 г. (вторник), във връзка с изграждане на сградно водопроводно отклонение на ул. „Тинтява“, жк. „Дианабад“ , се налага спиране на водоподаването от 09:30 до 21:30 часа на клиентите на „Софийска вода”, живеещи в района на: по ул. „Тинтява“ от ул. „Трепетлика“ до ул. „Жетварка“. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Тинтява“ ъгъла с ул. „Жетварка“. \r\n  \r\nНа 07 август 2018 г. (вторник), във връзка с изграждане на сградно водопроводно отклонение на ул. „Проф. Илия Йосифов“, вилна зона „Бояна“ , се налага спиране на водоподаването от 10:00 до 22:00 часа на клиентите на „Софийска вода”, живеещи в района на: по ул. „Подграмада“ от ул.732-ра  до  ул. „Радецки\", по ул. „Радецки\" от  ул. „Кумата\"  до  ул. „Радецки\" №13, ул. „Проф.Илия Йосифов\", ул. „Пролет\" по ул. „732-ра\" от  ул. „Подграмада\"  до Боянските гробища. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Пролет“ ъгъла с ул. „Подграмада“. \r\n  \r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. \r\n  \r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx. \r\n  \r\n“Софийска вода” АД предварително се извинява на своите клиенти за причинените временни неудобства! \r\n  \r\nИнтернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС. \r\n \n\t\t\t\t\t\t", "date": "2018.08.06", "title": "Спират временно водата в части от София! Ето къде и за колко време!"}
{"url": "http://www.bnews.bg/article/246452-cheshki_turist_e_ubit_ot_akula_v_egipetski_kurort", "text": "\n Чешки турист е убит от акула в Египет край курорт на Червено море, съобщи представител на местните власти, цитиран от Франс прес. \r\nТова е станало в четвъртък на 20 км северно от Марса Алам в популярна за гмуркачи зона, където обаче има и акули, заяви за АФП председателят на общинския съвет на града. \r\n\r\n Местни медии съобщиха по-рано, че тленните останки са намерени на един от плажовете на Марса Алам. Чешкото посолство в Египет и египетският министър на здравеопазването работят заедно по предаването на тялото, добави източникът. \r\nПодобни нещастни случаи са голяма рядкост. През 2015 г. германски турист бе убит от акула в същата зона в Червено море. През 2010 г. германка загина, а четирима туристи бяха тежко ранени при нападение на акули край плаж в курорта Шарм ел Шейх. \r\n \n\t\t\t\t\t\t", "date": "2018.08.06", "title": "Чешки турист е убит от акула в египетски курорт"}
{"url": "http://www.bnews.bg/article/246462-samoubi_se_nay_tatuiraniyat_mazh_v_sveta", "text": "\n Моделът Рик Дженест, познат още като Зомби Бой, е открит мъртъв в дома му в Монреал. 32-годишният мъж сам е посегнал на живота си, дни преди 33-тия му рожден ден. Той става известен след участието му в клипа на Лейди Гага “Born This Way”. “Самоубийството на моя приятел е повече от съсипващо. Трябва да работим по-сериозно, за да променим културата, да изведем психичното здраве на първо място и да изтрием стигмата, че не бива да говорим за това. Ако страдате, обадете се на приятел или на семейството си днес. Трябва да се спасим едни други”, написа Гага в Twitter. Рик Дженест става известен като най-татуираният мъж на планетата. Така той попада и в Книгата на рекордите на Гинес с най-много татуировки на насекоми (176) и на човешки кости (139). Любовта му към мастилените рисунки възниква още на 16-годишна възраст, когато е и първата му татуировка. Именно заради татусите по тялото му той редовно е канен да участва в мюзикални клипове, ревюта, партита. Той бе и в България през 2016 г., когато участва в Хелуин партито на клуб Yalta. \r\n \n\t\t\t\t\t\t", "date": "2018.08.06", "title": "Самоуби се най-татуираният мъж в света"}
{"url": "http://www.bnews.bg/article/246454-nap_iska_razvalyane_na_134_sdelki_na_dedesari", "text": "\n Данъчните са поискали от съда да обяви за недействителни 134 сделки за прехвърляне на имущество за над 20 млн. лв., съобщи в. \"Сега\". Става дума за бизнесмени, които са се отървали от фирмите си, за да не плащат дължимите данъци, а държавните ревизори, умишлено или не, не са си събрали навреме вземанията. Данните са към началото на годината. \r\n\r\n През 2017 г. от проверки на физически лица, участвали в схеми за източване на ДДС и други данъчни нарушения, са установени задължения за над 216 млн. лв. Националната агенция за приходите (НАП) отскоро е започнала да води дела срещу такива длъжници, затова голяма част не са приключили. Ако съдът развали сделките, данъчните ще могат да продадат активите на нарушителите, за да си съберат дължимото. \r\n\r\n Една от хватките е свързана с юридическа тънкост. Ако фирмата се прехвърля с договор за продажба на предприятие, собственикът й е длъжен да го съобщи в НАП и да представи в Търговския регистър документ, че данъчните са уведомени. Ако обаче се прехвърлят само дялове от дружеството, никакви уведомления не се изискват. Това важи дори сделката да е за 100%, т.е. за всички дялове. Разликата е в това, че дяловото участие е чист актив, докато цялото предприятие е съвкупност от активи и пасиви.Проблемът обаче е, че много дедесари знаят за тази разлика и я ползват, за да прехвърлят участията си в задлъжнелите си фирми на клошари и на полуграмотни. Всъщност дори и при продажба на цяло предприятие и уведомяване на данъчните, няма гаранция, че те ще му направят проверка. \r\n \n\t\t\t\t\t\t", "date": "2018.08.06", "title": "НАП иска разваляне на 134 сделки на дедесари "}
{"url": "http://www.bnews.bg/article/246468-mityo_ochite_s_brutalen_komentar_i_razkritiya_kam_upravlyavashtite", "text": "\n В ПРОФИЛА НА ДИМИТЪР ЖЕЛЯЗКОВ ВЪВ ФЕЙСБУК СЕ ПОЯВИ ТЕКСТ С КОЙТО КАЗВА НА ПОЛИТИЦИТЕ В БЪЛГАРИЯ КАКВО МИСЛИ... \r\nГоспода политици, години наред ме нареждахте като бандит, но да се върнем към началото. \r\nПомните ли господа политици как някой заложи бомба пред дома ми и вместо да убие мен, уби жена ми? \r\nКолко години минаха знаете ли, защото аз знам, но също така знам, че МВР и Прокуратурата така и не откриха извършителя. Но пък децата ми които тогава бяха бебета, днес могат да имат деца? Спряган съм за един от топ бандитите в България и всеки втори иска да познава Митьо Очите, но всъщност само аз и единствено аз, един единствен път се признах за виновен, че съм бил шеф на организирана престъпна група и си излежах присъдата.  \r\nМоже да не съм ангел, може да не съм бил добър човек, но не по вас, а по мен беше стреляно в центъра на Слънчев Бряг в заведение и извършителите са ясни, но естествено няма наказания?! Тук искам да ви попитам виновните кога ще бъдат осъдени, защото в престрелката загина човек, можеше и да загинат невинни, но не аз стрелях тогава, а по мен и моите приятели беше открит огън, валеше дъжд от куршуми всички знаем кои са извършителите, но както виждаме и всички заедно - осъдени няма, но пък Митьо Очите пак е спряган, че имал ОПГ и тероризирал морето. \r\nИскам преди да приключа господа политици и всички вие служители на закона в съда, прокуратурата и МВР да прочетете добре какво съм написал, защото повече може и да не съм послушен и да започна да говоря с имена, за канали на политици, министри, депутати. За наркозависими такива и за всичко каквото се случва в България с неудобните на политиците, мене вече няма какво и как да ме спре, защото е ясно, че сте решили да ме приключите и като човек, но преди да ме приключите и аз ще бъда лош и ще дам доста информация, която съм събирал за вас през годините за връзките ни с нас, пиша нас, защото ние сме лошите бандити, а вие които крадете милиони и ни търсите да ви вършим мръсната работа винаги трябва да сте чисти и да не ви закача никой.  \r\nНека не забравяме, че аз съм един от малкото оцелели от самото начало на прехода и съм минал през всички етажи в ерархията на улицата, нека не забравяме също така, че много от нашите приятели умряха, защото бяха неудобни за вас и вашите дела. Имам какво още да напиша, но засега ще спра до тук, защото все още си мисля, че срещу мене нямате нищо, но някой се опитва да ни изчисти от Несебър и Слънчев Бряг, за да стане едноличен лидер в курорта и този някой не е от нашите, господа политици, той е някой от вас.  \r\nFB: Извън Закона \r\nИзточник: Хакнюз \r\n\r\n BNews не носи отговорност за достоверността на самоличността на автора. \r\n \n\t\t\t\t\t\t", "date": "2018.08.06", "title": "Митьо Очите с брутален коментар и разкрития към управляващите?"}
{"url": "http://www.bnews.bg/article/246463-izvanredno_benchev_i_uzun_pomagali_na_ochite_da_se_ukrie", "text": "\n Бургаският общински съветник от гражданската квота на БСП Бенчо Бенчев, бившият депутат от ДПС Несрин Узун и още един от задържаните в Истанбул - Йовчо Домусчиев, са помагали на Димитър Желязков - Митьо Очите да избегне наказателно преследване и да се укрие, заяви говорителката на главния прокурор Румяна Арнаудова. \r\n\r\n Както по-рано стана известно, арестуваните в турската столица, които вчера бяха транспортирани у нас, вече са освободени от ареста на бургаската полиция, защото задържането им беше само за 24 часа. Те са пуснати без обвинения. \r\n\r\n \"Установено е в разследването на Специализираната прокуратура, че на 3 август Димитър Желязков е преминал гръцко-турската граница, като се е придвижвал с микробус \"Мерцедес\", собственост на дружество, управлявано и собственост на Бенчев. В него са били освен Желязков, самият Бенчев и Домусчиев. След като са навлезли на територията на страната, са се настанили в хотел \"Рамада\" в Турция. \r\n\r\n Резервациите на стаите са били направени от Узун, а трите стаи, които са били наети в турския хотел, са на имената на Домусчиев и Бенчев. Няма регистрирана стая на Желязков, а тези две лица, за които говоря, включително и третото, реално са осъществили действия по спомагане на извършил престъпление човек, да избегне наказателно преследване. Тези материали са отделени от разследването на Специализираната прокуратура и са изпратени на Районна прокуратура-Бургас. Тя се явява компетентна прокуратура\", уточни Арнаудова пред \"Фокус\". \r\n\r\n Говорителят на Апелативната прокуратура в Бургас Йовита Григорова коментира пред БТА, че към този момент материалите по делото не са пристигнали в съдебната палата в морския град. Тепърва ще установява има ли достатъчно данни, за да се повдигне обвинение срещу Бенчев и Узун за лично укривателство. \r\n \n\t\t\t\t\t\t", "date": "2018.08.06", "title": "Извънредно: Бенчев и Узун  помагали на Очите да се укрие!"}
{"url": "http://www.bnews.bg/article/246469-kevorkyan_za_palnata_izlagatsiya_na_gerb_padishah_i_bebeto_boyko_boris", "text": "\n Бойко бил в провинцията – и, ето ти изненада: Цветанов му поднесъл на тепсия едно бебе и прочувствено рекъл: „Кръстено е на вас, г-н премиер“, сигурно е изцедил и една-две сълзи.  \r\nСреща на двама Бойковци - как да не се просълзиш. \r\n/Бебето се казвало Борис – но, според Цветанов, и Борисовците са кръщавани вече на Бойко Б./ \r\n\r\n И какво му отговорил Бойко? Ето какво: „Внимавай да не кажат, че е твое!“  \r\nБре, вторият човек на ГЕРБ вече и за демографския прираст ли отговаря -извън всичките му останали постижения? \r\nУспокойте се, всъщност, Падишахът не се интересува изобщо от репродуктивните функции на Цветанов, а е намекнал отново за „фалшивите новини“, от които напоследък непрекъснато се оплаква. \r\n\r\n И така пропуснал да каже на наместника си да му се разкара от главата, понеже го излага пред хората – а и още веднъж доказва, че пропагандата на ГЕРБ вече не само е мъртва, ами издава и сладкият мирис на разложено. \r\n\r\n Намерили един малък Борис и го тикат в очите на Падишаха – и смятат, че ще вземат акъла на простолюдието.  \r\nНародът толкова те цени, че се бият, кой да кръсти детето си на твое име – това искат да кажат на Падишаха.  \r\nСкоро се очаква да започнат масово да се преименуват и възрастните – нов Възродителен процес с името на Бойко. \r\n\r\n Ще продължават да ни убеждават, че всички обичат Падишаха, докато той самият намрази себе си. \r\n\r\n Нарочно ли му ги прави на Падишаха тия номера Цветанов или те са спонтанен израз на една непресъхваща обич?  \r\nАко е нарочно, значи той има и още неподозирани таланти.  \r\nАко е спонтанно – е, тогава друг да ви каже плод на какво е това - аз, все пак, трябва да запазя някаква вежливост. \r\n\r\n Тъй или иначе, отдавна пропагандата на ГЕРБ е предназначена за лична консумация на Вожда – и никой не се интересува, как я приема публиката. Тя е без значение – важното е Вождът да бъде залъган по някакъв начин. \r\n\r\n Трябва да бъдем справедливи, все пак: идеята на Цветанов щеше да получи своето оправдание, ако Падишахът беше намерил кураж да разговаря с бебето.  \r\nДиалогът между двамата несъмнено щеше да бъде дълбоко съдържателен, със сигурност щяхме да чуем ценните наблюдения на бебето, както и искрените му напътствия – включително и по проблема с децата с увреждания. \r\n\r\n Падишахът има слабост към подобни раздумки, така той опипва пулса на Народа, колкото и слаб да е той вече.  \r\nПреди около две години агитаторите на ГЕРБ вдигнаха врява до небето заради срещата му с баба Цветанка от Горна Оряховица – една клетница, която някак оживяваше с 160 лева пенсия.  \r\nЗа жалост, не успяха да намерят скулптор от ранга на Мухина, за да извая от гранит тази среща – за вдъхновение на поколенията.  \r\nНо и снимките донейде си ги биваше, особено една: баба Цветанка се кара на Падишаха, а наоколо хората, включително и една дама - министър на околната среда, широко се хилят.  \r\nПадишахът пък /цитат от репортаж/ „се вгледа с усмивка в дръзката женица и се заслуша в думите й… После баба Цеца протегна ръце и майчински погали Борисов по лицето“. \r\n\r\n Идиотизираният читател/зрител трябваше още веднъж да повярва, че българинът е в състояние да издържи всевъзможните издевателства, на които го подлага Животът – и, въпреки всичко, да намери сили да ободри и дори да погали Властта, за да поддържа тя Живота в това му състояние. \r\n\r\n Интересно обаче, какви напътствия щеше да даде сега бебето Борис, преди да се оригне в лицето на кумира се – и щеше ли да го погали, например.  \r\nЗа жалост, това ще си остане една мистерия.  \r\nТака бе пропуснат и шансът да се внесе някакъв вдъхновяващ щрих в картината на иначе тъй Славното ни Настояще. \r\n\r\n От ГЕРБ непрекъснато създават шедьоври на кичозната пропагнда.  \r\nРажда ги сякаш някакво гноясало мислене, неуко и отблъскващо за публиката.  \r\nНапример: щом „ония“ са направили митинг на Бузлуджа с 70 хиляди души – ние пък ще им покажем бебето Борис, за да си знаят, че дори и с бебета ще ги бием. \r\n\r\n Агитаторите на ГЕРБ дори не подозират, че, всъщност, се придържат към стилистиката на едновремешните шаячни агитпропове от първите години на соца, само каскетите им липсват.  \r\nСъщата наивност, обаче и същата нахална убеденост, че всичко наоколо е наред – остава само да надянат на повечко бебета името на Падишаха. \r\n\r\n Могат да изживяват, колкото си искат разгулно фантазиите си, това е тяхно право – но се очаква, все пак, да се държат с по-голямо уважение към собствените си постижения, доколкото ги имат – а не да ги да ги окарикатуряват, меко казано.  \r\nТака окарикатуряват и Вожда си, най-вече него – и дори не се усещат, че го правят. \r\n\r\n С несръчните си ласкателства, накрая те просто ще ампутират интуицията му, която е в основата на кариерата му, необичайно дълга за нашите условия.  \r\nЩе бъде жалка картинката на един Вседържец, баламосван от агитатори-глупци – дори той да се барикадира за още дълги години в премиерския си кабинет. \r\n\r\n Падишахът няма защо да се оплаква от „фалшивите новини“ – след като под носа му ги зачеват най-близките му хора.  \r\nИ той от време на време си позволява този лукс.  \r\nТия дни казал, че личните му коалиционни рекетьори били „страстни“. Това е най-неподходящата дума за случая. Страстни?  \r\nТе са просто неукротими политически караконджули, които ще симулират някакви фалшиви противоборства помежду си, докато не оглозгат до кокал патриотичната кауза. \r\n\r\n Словесните им капризи са неподражаеми със своята нелепост.  \r\nПреди няколко дни Валери Симеонов, например, казал, че ще скочи от Бургаския мост, ако не спечели някакво дело на втора инстанция – хайде сега Падишахът да надуе един спасителен пояс и да хуква да го спасява. \r\n\r\n Той се заяде с митинга на Бузлуджа - обаче пропусна покрай ушите си един коментар на Станишев – страстно фалшив и дори позорен.  \r\nСтанишев изглежда вече се гордее с пребиваването си начело на БСП – независимо, че успя да я разгроми/фалшифицира до голяма степен.  \r\nСега казал, че с решението си за Истанбулската конвенция Конституционният съд предотвратява падането на правителството.  \r\nЗа него очевидно няма значение, пред какви изпитания щеше да ни изправи Джендър Библията – а какво ще се случи с Падишаха.  \r\nТакива са българските първенци - вманиачени слепци. \r\n\r\n А Цветанов, ако иска да бъде по-оригинален, следващият път да избута пред Падишаха някой сиромах, но да не е толкова гальовен като баба Цеца.  \r\nАко е забравил, какво означава „сиромах“, да му подскажем: това е човек, който оцелява по някакво чудо, живее под границата на бедността, дори е успял да се промуши цели два пъти под тази граница. \r\nЦветанов няма да се затрудни да намери хора от тази порода: тя наброява един милион и шестстотин и петдесет хиляди души – 1 милион 650 хиляди души. \r\n\r\n Да дотътри някой от тях пред Падишаха - и да организира един диалог за успехите ни - включително и за Мистерията на Българското Оцеляване. \r\n\r\n В крайна сметка, въпреки привидната й тривиалност и недовършеност, и в срещата с бебето Борис все още има хляб за клетите репортери - обаче те, както често се случва, блеят нанякъде и пропускат да зададат някои екзистенциални въпроси. \r\n\r\n   \r\n \n\t\t\t\t\t\t", "date": "2018.08.06", "title": "Кеворкян за пълната излагация на ГЕРБ: ПАДИШАХ - И БЕБЕТО БОЙКО/БОРИС"}
{"url": "http://www.bnews.bg/article/246459-avtoinstruktor_prashtal_falshivi_kursanti_da_se_yavyavat_na_izpiti", "text": "\n Престъпна схема за придобиване на свидетелства за правоуправление на МПС от курсанти, неявяващи се лично на изпити за правоспособност, неутрализираха служители от сектор ”Икономическа полиция” при ОДМВР - Бургас. \r\n\r\n Организатор на схемата е Красимир Н. от Бургас - инструктор с частна школа, който използвал трети лица, за да се явяват вместо негови курсанти на теоретичните и практически изпити за придобиване на правоспособност за управление на МПС от категория „В“. Констатирано е, че само за няколко месеца през 2018 г. инструктора Красимир Н. организирал няколко човека, които се явявали вместо двама негови „курсанти”, обучавани по данни от „Автомобилна администрация” в неговата частна школа. Установени и задържани са лица, явявали се вместо курсантите на организатора на схемата, както и лицата, поръчали на Красимир Н. въпросната „услуга”. \r\n\r\n Неутрализирането на престъпната схема е осъществено след няколкомесечно наблюдение от страна на полицейските служители след проведена специализирана полицейска операция, организирана от сектор ”Икономическа полиция” при ОДМВР - Бургас и обхващаща територията на няколко областни дирекции / Бургас, Стара Загора, Шумен и Сливен/. При нея организатора на схемата – Красимир Н. е задържан, извършено е претърсване на жилището му и ползвания от него автомобил – „Ауди”, с бургаска регистрация. \r\n\r\n Установено е, че явяването на фалшивите курсанти е организирано, чрез използването на фалшиви / неистински лични карти/, в които са посочени реалните данни на лицата, желаещи да придобият свидетелство за правоуправление, но с подменени снимка на третите лица, които се явяват вместо тях. \r\n\r\n Организаторът на схемата е задържан за 72 часа с постановление на Районна прокуратура – Бургас. След изтичането им в петъчния ден Бургаския районен съд наложил на Красимир Н. мярка „постоянно задържане под стража” по искане на Бургаска районна прокуратура. \r\n \n\t\t\t\t\t\t", "date": "2018.08.06", "title": "Автоинструктор пращал фалшиви курсанти да се явяват на изпити "}
{"url": "http://www.bnews.bg/article/246460-kade_izchezna_shumniyat_toaleten_ministar_sled_aktsiyata_sreshtu_ochite", "text": "\n Мнозина се питат къде изчезна шумният тоалетен министър след започналите  акции срещу организираната престъпна група на Митьо Очите? Вече става все по-ясно, че без политическа протекция схемите, които са прилагани от групата на Очите, е нямало как да се осъществяват. \r\n\r\n Тук е редно да се обърне внимание и на една много важна подробност и тя е медийното мълчание за зулумите нанасяни от тази организирана престъпна група. Още по-интересна подробност е, че в бургаска област медийният монопол се държи от групировката СКАТ и сайт свързан се депутат патриотар от партията на WC министъра. Публично известен факт е, че срещу групировка на Очите се е изправяла само ТВ 7, по времето когато се ръководеше от Николай Бареков, който сериозно бе притеснил престъпния бос. \r\n\r\n Николай Бареков бе разпънал шатра пред палата на Очите в с. Кошарица и камери непрекъснато наблюдаваха кой влиза и излиза от крепостта на Очите. Местните жители често споделят, че това са били най-спокойните им дни. По времето когато ТВ 7 създаде сериозен дискомфорт на мутрите по черноморието, медията на WC министъра бе изпаднала в пълно мълчание и дори правеше репортажи срещу ТВ 7. \r\nМестните твърдят, че няма нищо случайно, тъй като кабеларката, която се е засилила да става монополист в национален мащаб, винаги е разчитала на услугите на ОПГ-Очите. \r\n\r\n Хората се  страхуват да говорят защото знаят, че са намесени политици от високите етажи на властта, които са патриотарски корени. Местни твърдят, че шумните акции на тоалетния министър са обслужвали именно интересите на Очите и поради тази причина сега шумният министър се е покрил и чака да отмине бурята. \r\n\r\n   \r\n \n\t\t\t\t\t\t", "date": "2018.08.06", "title": "Къде изчезна шумният тоалетен министър след акцията срещу Очите?"}
{"url": "http://www.bnews.bg/article/246458-manolova_do_tsacheva_i_shefa_na_sofiyskiya_zatvor_prekratete_unizitelnoto_otnoshenie_kam_zadarzhanite", "text": "\n Основен акцент в препоръките на дирекция към омбудсмана, която осъществява наблюдение в местата за задържане и лишаване от свобода, е министърът на правосъдието да предприеме незабавни, ефективни административни мерки по преустановяване на изтезанията или на жестоко, нечовешко и унизително отнасяне или наказание в лечебни заведения при конвой и извеждане на лица от спални помещения за престой на открито и при посещения във вътрешни и външни лечебни заведения.  Препоръките са в доклада на Националния превантивен механизъм към омбудсмана след проверки в арестите на бул. „Г.М. Димитров“ и  ул. „М-р Г. Векилски“, както и в софийския затвор в периода 19–22 юни 2018 г.  Това съобщават от пресцентъра на институцията на обществения защитник. \r\n  \r\nКонвоирането миналата седмица на задържаната за подкуп бивша кметица на столичния район \"Младост\" Десислава Иванчева за преглед в лечебно заведение предизвика дискусии в медиите и социалните мрежи. \r\nВ доклада на Националния правен механизъм след проверките миналия месец категорично се посочва, че е констатирано системно нарушаване на Конвенцията против изтезанията и други форми на жестоко, нечовешко и унизително отнасяне или наказание, която в чл. 2 казва, че „никакви изключителни обстоятелства, от какъвто и да е характер, било то състояние на война, или заплаха от война, вътрешна политическа нестабилност, или каквото и да е друго извънредно положение, не могат да служат като оправдание за изтезание“.  \r\n  \r\nНПМ е категоричен, че инструкциите, издавани от началниците в местата за лишаване от свобода, с които се регламентира употребата на сила и помощни средства (белезници, прангове и т.н.) при „вътрешен“ и „външен“ конвой са в противоречие с  чл. 114  от  Закона за изпълнение на наказанията и задържането под стража. Там се указва, че употребата им се допуска само в изчерпателно изброени крайни случаи, като например освобождаване на заложници или за прекратяване на буйство или друг вид агресивно поведение.   \r\nВ доклада до министъра на правосъдието и до началника на затвора в  София изрично се посочва, въпреки че в  две поредни години (2016 г. и 2017 г.) НПМ настоява в своите препоръки да се прекрати всяка необоснована употреба на помощни средства, която се разглежда като подлагане на изтезания, на жестоко, нечовешко или унизително отнасяне, няма предприети действия. \r\n  \r\n„Ежедневно в двата ареста, само при извеждане на разходка, на над 300 души се поставят белезници. В едногодишния период от предходната препоръка на НПМ, случаите на подобно унизително отнасяне надвишават 100 000 случая“, пише в доклада на НПМ. \r\n  \r\nКонвоирането на отстранения кмет на столичния кв. „Младост“ Десислава Иванчевa с белезници на краката до Ендокринологията, според доклада на НПМ, е показателен относно нарушаване правата на човека в местата за лишаване от свобода, поради грубо погазване на закона и дългогодишно неизпълнение на препоръки на омбудсмана. \r\n \n\t\t\t\t\t\t", "date": "2018.08.06", "title": "Манолова до Цачева и шефа на софийския затвор: Прекратете унизителното отношение към задържаните"}
{"url": "http://www.bnews.bg/article/246456-agresiya_na_patya_mladezhi_si_spretnaha_zdravo_mele", "text": "\n Скандал между водачи и пътници на два автомобила прераснал в сбиване  в село Първомайци. По случая е образувано досъдебно производство за хулиганство в полицейското управление в Горна Оряховица. \r\nАвтомобил ''Нисан'', управляван от 18-годишно момиче от село Ресен, в който пътували момче и момиче на същата възраст, се разминали с автомобил ''Ауди'', управляван от 23-годишен мъж от село Поликраище. \r\nВеднага след разминаването \"Ауди\"-то последвало \"Нисан\"-а и го принудило да спре. Водачът на \"Ауди\"-то обвинил пътника в другата кола, че му е направил неприличен жест с ръка. Разпрата прераснала в сбиване, при което е било счупено предно панорамно стъкло на лек ''Нисан''-а и мобилния телефон на водачката му, както и задно панорамно стъкло и стоп на ''Ауди''-то. \r\nСлед намесата на полицията са снети обяснения на водачите и пътниците. Извършен е оглед на местопроизшествието. По случая е започнато досъдебно производство. \r\n \n\t\t\t\t\t\t", "date": "2018.08.06", "title": "Агресия на пътя! Младежи си спретнаха здраво меле!"}
{"url": "http://www.bnews.bg/article/246455-tazhna_godishnina_73_godini_ot_atomnata_bomba_nad_hiroshima", "text": "\n С минута мълчание, в 08:15 местно време, беше почетена паметта на 140-те хиляди жертви в Хирошима. Други 70 хиляди загиват три дни по-късно при бомбардировката над Нагасаки. Япония капитулира на 15 август 1945 г., с което се слага край на Втората световна война. \r\n\r\n „На фона на сегашния възход на егоцентричния национализъм и модернизирането на ядрените оръжия, сме свидетели на завръщането към напрежение между държавите, каквото не сме виждали от Студената война” каза Казуми Мацуи, кмет на Хирошима. \r\n \n\t\t\t\t\t\t", "date": "2018.08.06", "title": "ТЪЖНА ГОДИШНИНА! 73 години от атомната бомба над Хирошима!"}
{"url": "http://www.bnews.bg/article/246461-mrakobesniyat_chl_417_ot_gpk_otnovo_e_aktiviran_za_skorostno_sabirane_na_dalgove", "text": "\n \r\nВ цялата страна хората отново са пропищели от събирачи на дългове. Оказва се, че след кратко затишие мракобесният чл. 417 от ГПК отново е активиран за скоростно събиране на дългове! \r\n\r\n  Сега от услугите на чл.417 се възползвали масово общините, като даже не си правели труда дори да извършват служебни проверки дали гражданите са наистина длъжници. Важното било хората да се притискат и да им се демонстрира, че ако надигат глави системата просто ще ги смачка. \r\n\r\n Как действа схемата? \r\n\r\n Съгласно чл. 417, т. 2 от ГПК общините се снабдяват със заповед за незабавно изпълнение- респективно изпълнителен лист, след което се обръщат към ДСИ. ДСИ изпраща на гражданина покана за доброволно изпълнение като в повечето случаи сумата е в порядъка на 100-200 лева. Това не е случайно, тъй като по този начин се поставя капан! В повечето случаи хората не са запознати с процедурите, и за да си спестят главоболия, плащат посочената в поканата сума без дори да подозират, че по този начин се признават за длъжници и след това  получават честитка за доста по- серизна сума. \r\n\r\n ДСИ също използва некоректни техники, тъй като в повечето случаи, случайно или не, той пропуска да изпрати заповедта и така гражданите не могат да възразят срещу нея в законоустановения тридневен срок. От там нататък хората влизат във филм на ужасите, тъй като за да прекратят процедурата по изпълнение, те ще трябват да водят съдебни дела, в които да докажат, че не са длъжници, но през това време банкови сметки и имущество могат да бъдат запорирани и да ви бъде съсипан живота. В повечето случи \"дълговете\" са на името на починали родители и са минали 3-4 години от смъртта им. \r\n\r\n Истината е, че тази некоректна атака обикновено се предприема през летните месеци, когато хората са се отдали на почивка и в повечето случаи подхождат лежерно към подобни теми. Как да се предпазите и какви действия е необходимо да предприемете ще ви разкажем в следващ материал. \r\n  \r\n \n\t\t\t\t\t\t", "date": "2018.08.06", "title": " Мракобесният чл. 417 от ГПК отново е активиран за скоростно събиране на дългове!"}
{"url": "http://www.bnews.bg/article/246457-emanuela_razkri_istinata_za_vrazkata_si_s_elvisa_razdeleni_li_sa_naistina", "text": "\n Емануела проговори за връзката си с Мартин Николов-Елвиса \r\n\r\n Плъзна слух, че Емануела се е разделила с годеника си Мартин Николов, познат като Елвиса. \r\n\r\n Поводът да изригне бе заради тиражираната в светското пространство информация , че се е парясала с милионерския наследник. \r\n\r\n Πpипoмнямe, чe зeлeнooĸaтa фypия paзчyпи мoдeлa и caмa пpeдлoжи бpaĸ нa Mapтo пpeди гoдинa. Toвa тя нaпpaви пpeд пoглeдa нa ĸлиeнти нa coфийcĸo зaвeдeниe, в ĸoeтo имaшe yчacтиe. \r\n\r\n “Преди една година срещнах един човек, който много обичам. Той преди малко ми каза, че това са мъжки работи и трябва той да ми предложи… Обаче мисля, че аз трябва да ти предложа. Така че би ли се оженил за мен и ще ме обичаш ли до края на живота ми?” –бяxa думите на поп-фолк звездата към Марто насред дискотеката. \r\n\r\n Toй вeднaгa пpиeл, нo двaмaтa oщe нe ca cтигнaли дo бpaĸ. И cпopeд ĸлюĸaтa вeчe cлoжили ĸpaй нa вpъзĸaтa cи. Πpичинaтa билa paзличнитe пpeдcтaви зa живoтa, ĸoятo дoвeлa дo cpив в oтнoшeниятa им. B ĸpaйнa cмeтĸa peшили дa ce paздeлят, зa дa ocтaнaт пoнe дoбpи пpиятeли. \r\n\r\n „Toвa e мнoгo дoбъp cцeнapий. Oтĸъдe дa cи ĸyпя билeт зa пpeмиepaтa?“ – пoдxвъpли иpoничнo Eмaнyeлa. C тeзи дyми пoп фoлĸ звeздaтa нaмeĸнa, чe пo нeин aдpec ce измиcлят вceвъзмoжни иcтopии, ĸoитo чecтo нe oтгoвapят нa иcтинaтa. \r\n\r\n Гoвopи ce cъщo, чe звeздaтa нa „Πaйнep” чecтo лъжeлa гoдeниĸa cи Mapтo. B eдин мoмeнт тoй нe издъpжaл нa изнeвepитe й и peшил дa й биe шyтa. Дopи ce въpнaл пpи cъпpyгaтa cи. „Дa, aмa нe! \r\n\r\n Hитo cи e тpъгвaл oт Eмaнyeлa, нитo ce e въpнaл пpи жeнa cи”, пapиpaт cлyxoвeтe и близĸи дo Eмaнyeлa. \r\n\r\n Eлвиca e cин нa извecтнa cтoличнa нoтapиycĸa. Бaщa мy e шeф нa KЗC. Eлвиca зaвъpзa извънбpaчнa aфepa cъc cĸaндaлнaтa фoлĸaджийĸa. \r\n\r\n Зapaди нeя тoй зapязa дъщepя cи и cъпpyгaтa cи. Bъпpeĸи oпититe нa poдитeлитe им дa ги paздeлят, Eлвиca здpaвo e xлътнaл пo фaтaлнaтa пeвицa. Eмaнyeлa имa двa бpaĸa зaд гъpбa cи и двaмa cинa, ĸoитo нe ca oт cъпpyзитe й.  \r\n \n\t\t\t\t\t\t", "date": "2018.08.06", "title": "Емануела разкри истината за връзката си с Елвиса! (Разделени ли са наистина)"}
{"url": "http://www.bnews.bg/article/246445-mourinyo_livarpul_kupuva_vsichko_az_oshte_chakam", "text": "\n \"Манчестър Юнайтед\" завърши кошмарната си предсезонна подготовка със загуба от \"Байерн\" (Мюнхен) като гост с 0:1. \r\n\r\n Единственото попадение за баварците вкара Хави Мартинес с глава след час игра, но това бе най-малкият проблем за \"червените дяволи\". \r\n\r\n Те изиграха изключително слаб мач, в който отправиха само един удар (неточен), биха един корнер и следяха отблизо разиграванията на съперника, който изпусна куп положения. \r\n\r\n Това бе последен двубой преди началото на сезона в Англия. В петък \"Юнайтед\" посреща \"Лестър\", но поводи за позитивизъм в \"червения\" лагер сякаш липсват. \r\n\r\n Жозе Моуриньо не бе никак доволен от подготовката и заяви, че се радва, че \"най-накрая е свършила\". Той похвали младите си футболисти, които замениха отсъстващите Погба, Лукаку и Лингард. \r\n\r\n Португалецът обаче отново проплака заради липсата на трансфери, като директно призова спортния директор Ед Уудърд, който отговаря за сделките. \r\n\r\n Моуриньо дори си позволи да направи сравнение с \"Ливърпул\", където бяха направени няколко трансфера за големи суми. \r\n\r\n \"Уудърд знае какво искам. Наясно съм, че прави всичко по силите си. Има още няколко дни, в които ще изчакам да видя какво ще се случи. \r\n\r\n Отборите, с които трябва да се конкурираме, или вече имат много силни състави - \"Челси\", \"Тотнъм\", \"Манчестър Сити\", или инвестират мащабно, като например \"Ливърпул\", които купуват всичко и всеки. Ако ние не се подсилим, сезонът ще е много труден\". \r\n\r\n Засега \"Юнайтед\" купи бразилеца Фред за 59 млн. евро, както и защитника Диого Далот за 22 млн. \r\n\r\n Основните цели остават бранителите Хари Магуайър от \"Лестър\" и Тоби Алдервейрелд от \"Тотнъм\". \r\n \n\t\t\t\t\t\t", "date": "2018.08.06", "title": "Моуриньо: Ливърпул купува всичко, аз още чакам!"}
{"url": "http://www.bnews.bg/article/246450-zhurnalisti_sa_zadarzhani_sled_pokushenieto_sreshtu_maduro_nyakoi_bili_prebiti", "text": "\n Властите във Венецуела задържаха 11 журналисти след покушението срещу президента Николас Мадуро, съобщи ТАСС, цитирайки националния профсъюз на работещите в печата. \r\n\"Единадесет журналисти и сътрудници на медиите бяха необосновано задържани, а още няколко бяха пребити или ограбени. Не приемаме подобни действия и настояваме отговорните за това нарушение на правото на информация да бъдат наказани\", се казва в изявление на профсъюза. \r\n\r\n Сред задържаните има сътрудници на венецуелски, испански и аржентински издания. Венецуелският вътрешен министър Нестор Реверол вчера съобщи, че са арестувани шестима заподозрени в опит за убийство на държавния глава. \r\nПокушението с дронове с експлозиви беше извършено в момент, когато президентът Мадуро държеше реч на церемония в столицата Каракас по повод 81-ата годишнина от създаването на Боливарската национална гвардия. Дроновете бяха обезвредени. Ранени бяха седем души от Националната гвардия. Президентът и членовете на висшето ръководство на страната са невредими. \r\n\r\n Вчера социалистическото правителство обвини шестимата задържани в заговор с хора, живеещи в Маями, и крайнодесни кръгове в съседна Колумбия, без обаче да подкрепи твърденията си с конкретни доказателства. Лидери на опозицията разкритикуваха Мадуро, че атакува политическите си опоненти и предупредиха, че той може да използва покушението, за да засили репресиите срещу критиците си, отбелязва Асошиейтед прес. \r\n\r\n Президентът и съюзниците му определиха атаката като пряко доказателство за съществуването на международен заговор за сваляне на правителството му. Наред с това те изтъкнаха, че реакцията на армията показва, че властите могат да разчитат на предаността на венецуелските войници. \r\n \n\t\t\t\t\t\t", "date": "2018.08.06", "title": "Журналисти са задържани след покушението срещу Мадуро, някои били пребити"}
{"url": "http://www.bnews.bg/article/246451-medvedev_predupredi_za_vazmozhnost_za_nov_strashen_konflikt_v_sveta", "text": "\n Евентуално влизане на Грузия в НАТО \"може да провокира страшен конфликт, не се знае защо е нужно това\", заяви руският премиер Дмитрий Медведев, цитиран от ТАСС. \r\nМедведев говори в интервю за радио \"Комерсант ФМ\", излъчило днес откъс от него. Руският министър-председател отбеляза също, че въоръженият конфликт между Грузия и отцепническа Южна Осетия през 2008 г., в който се намеси и Русия, е можело да бъде предотвратен. \"Нямаше никаква неизбежност\", подчерта Медведев. \r\nПетдневната война от 2008 г. доведе до признаването на независимостта на Абхазия и Южна Осетия от страна на Москва. Десет години след военната си агресия срещу Грузия Русия трябва да прекрати незаконната окупация на грузинските територии Абхазия и Южна Осетия и напълно да зачете териториалната цялост на кавказката страна, заяви през юни т. г. в резолюция Европейският парламент. \r\nНа 12 юли тази година генералният секретар на НАТО Йенс Столтенберг за пореден път потвърди намерението на пакта да приеме за член Грузия, но не уточни кога може да се случи това. Преди 10 години държавните лидери от алианса обещаха на среща в Букурещ Украйна и Грузия да станат след време негови членки. \r\nРуският президент Владимир Путин е заявявал преди, че Русия би посрещнала \"крайно отрицателно\" евентуално включване на Грузия и Украйна, водещо до ново разширяване на НАТО, припомня ТАСС. \r\n \n\t\t\t\t\t\t", "date": "2018.08.06", "title": "Медведев предупреди за възможност за нов, страшен конфликт в света"}
{"url": "http://www.bnews.bg/article/246435-tamno_minalo_mario_ot_sofiya_den_i_nosht_si_pokazval_dupeto_za_120_leva", "text": "\n Адриан Зурков, който играе ролята на бармана Марио в хитовия сред подрастващите сериал „София ден и нощ”, е изкарвал прехраната си като еротичен танцьор. \r\nПреди 10 години, току-що попаднал в София, мачото е заработвал като стриптийзьор. Срещу хонорар от 120 лева той се събличал по прашки на момински партита.  \r\n„Преди време го питаха в някакво интервю дали наистина е бил еротичен танцьор и той отрече. Това ме възмути - лично аз съм му завирала 20 лева в прашките, танцуваше ни за един 8 декември”, разкрива столичанката Ивета.  \r\nВ момента Адриан се препитава освен като актьор в „София ден и нощ” и като фитнес инструктор. Той води най-скъпите тренировки и хонорара му за среща, на която да даде препоръки и да изготви диетичен режим, е закован на 200 лева, пише \"Уикенд\". \r\n \n\t\t\t\t\t\t", "date": "2018.08.06", "title": "ТЪМНО МИНАЛО! Марио от \"София ден и нощ\" си показвал дупето за 120 лева "}
{"url": "http://www.bnews.bg/article/246442-sram_huligani_potroshiha_avtobus", "text": "\n Вандали са изпочупили стъклата на автобус по линия 26, който се движи по направлението Пазарджик - Ветрен дол - Семчиново, съобщи говорителят на ОДМВР - Пазарджик Мирослав Стоянов. \r\n\r\n Инцидентът е станал тази нощ. Засега извършителите на вандалската проява са неизвестни. \r\n\r\n \"Снощи автобусът се е повредил и шофьорът е бил принуден да го остави на последната спирка - в центъра на село Семчиново. Тази сутрин автобусът е бил със счупени стъкла, откраднат е и касетофон от превозното средство. На място се извършва оглед от екип на полицията\", уточни Стоянов пред \"Фокус\". \r\n \n\t\t\t\t\t\t", "date": "2018.08.06", "title": "СРАМ! Хулигани потрошиха автобус!"}
{"url": "http://www.bnews.bg/article/246439-izrodi_porugaha_groba_na_pepa_nikolova_dashterya_y_ridae_vav_feysbuk", "text": "\n Гробът на актрисата Пепа Николова е бил поруган. Това съобщи на страницата си във Фейсбук дъщеря й Александра Сърчаджиева. \r\n\r\n \"Бясна съм! Гневна съм! Изключително наранена! Днес отидох на гроба на майка ми! И видях ТОВА! Пластката, която Георги Чапкънов направи за нея, когато тя почина, е открадната! Изкъртена по най-безобразен начин!!!! Това е поругаване! Гнусно е! И не мога да си представя какъв изрод трябва да си, за да направиш ТОВА!!!!\", е написала Сърчаджиева. \r\n\r\n Постът е публикуван малко преди полунощ в понеделник и само за няколко часа е предизвикал стотици възмутени реакции, а събралият най-голямо одобрение коментар гласи: \"Тези, които крадат от гробищата, едва ли знаят коя е Пепа Николова, макар и това да не ги оневинява\". \r\n  \r\n \n\t\t\t\t\t\t", "date": "2018.08.06", "title": "Изроди поругаха гроба на Пепа Николова! Дъщеря й ридае във Фейсбук "}
{"url": "http://www.bnews.bg/article/246444-katastrofalni_gorski_pozhari_v_portugaliya", "text": "\n Силните и продължителни горещини в цяла Западна и Централна Европа правят трудно локализирането и потушаването на многобройните горски пожари. \r\n\r\n След трагедиите около Атина, наред е Пиринейския полуостров. На този фон това лято страната ни изглежда райско кътче, а по-дъждовната първа половина на лятото (при температури около и дори малко  над обичайните, все пак!) - истински \"бял кахър\". \r\n \n\t\t\t\t\t\t", "date": "2018.08.06", "title": "Катастрофални горски пожари в Португалия! "}
{"url": "http://www.bnews.bg/article/246443-sled_zrelishtniya_arest_bencho_benchev_izleze_na_svoboda", "text": "\n Бенчо Бенчев излезе на свобода, след като в края на миналата седмица беше арестуван заедно с Митьо Очите в Турция. \r\n\r\n 24-часовата мярка на бургаския общинар изтече и той беше пуснат от ареста.  \r\n\r\n Бенчев е заместник-председател на Общинския съвет и е от гражданската квота на БСП. Името  му нашумя, след като лидерът на БСП Корнелия Нинова се ядоса на „Ролс-Ройс\"-а, който той притежава. \r\n\r\n Припомняме ви, че р \r\n \n\t\t\t\t\t\t", "date": "2018.08.06", "title": "СЛЕД ЗРЕЛИЩНИЯ АРЕСТ: Бенчо Бенчев излезе на свобода!"}
{"url": "http://www.bnews.bg/article/246446-sauditska_arabiya_ekspulsira_poslanika_na_kanada_v_riyad", "text": "\n Саудитска Арабия експулсира посланика на Канада в Рияд заради „груба намеса” във вътрешните работи на страната. \r\n\r\n Канадецът беше обявен за персона нон грата и има 24 часа да напусне страната. Саудитска Арабия също така отзова посланика си в Отава и спира всички нови инвестиции и търговски сделки с Канада, се казва в съобщение на властите. \r\n\r\n Рияд се разгневи на изявление на канадския външен министър Кристия Фрийланд, която написа в „Туитър”, че Отава е „много разтревожена” от ареста от саудитските власти на Самар Бадауи, сестрата на хвърления в затвора саудитски блогър Раиф Бадауи.  \r\n\r\n Според Рияд Канада се е намесила в правораздаването и е нарушила суверенитета на кралството. \r\n \n\t\t\t\t\t\t", "date": "2018.08.06", "title": "Саудитска Арабия експулсира посланика на Канада в Рияд!"}
{"url": "http://www.bnews.bg/article/246449-andrea_se_pusna_dibidyus_ot_kashtata_na_mesi_v_ispaniya_snimki_18", "text": "\n Провокатовната Андреа отново разгорещи и без това прохладното лято 2018 с горещи кадри в своя инстаграм профил. \r\n\r\n На пук на интриги и слухове, популярната успешна двойка Андреа и Кубрат Пулев се отдадоха на  1 месечен престой в космополитната столица на Испания - Барселона. \r\nДжентълменът Кубрат е наел лично къщата на аржентинския футболист, нападател Лионел Меси до края на август, за да имат възможност двамата с Андреа да се насладят и отпочинат от многобройните си ангажименти, пише ПИК. \r\nВ своя инстаграм профил Андреа побърза да се отбележи и покаже вдъхновяващата гледка от личната къща на световно известния футболист Меси. Снимките вижте \r\nПо всяка вероятност Кобрата е в много тесни  приятелски отношения с футболната легендата  в Барселона и е успял да наеме личната къща на Меси. \r\nАндреа не спира да поства вдъхновяващи кадри от почивката си. \r\n \n\t\t\t\t\t\t", "date": "2018.08.06", "title": "Андреа се пусна дибидюс от къщата на Меси в Испания! (Снимки 18+)"}
{"url": "http://www.bnews.bg/article/246429-broyat_na_zhertvite_na_silniya_trus_v_indoneziya_skochi_glavolomno", "text": "\n Най-малко 82 души са загинали и стотици са ранени при земетресението с магнитуд 7, което разтърси вчера индонезийския туристически остров Ломбок, предаде Франс прес, като се позова на властите. \r\n  \r\nЗеметресението повреди хиляди постройки, съобщи говорител на индонезийската агенция за управление при бедствия. Той добави, че вероятно броят на жертвите ще расте. \r\n\r\n Трусът е бил усетен и на съседния остров Бали. Издаденото предупреждение за цунами е предизвикало паника и хората са се втурнали да търсят безопасно място. \r\n  \r\nПовечето жертви са в северната част на Ломбок, далеч от любимите на туристите места на юг и на запад. \r\n\r\n \r\nГлавният град на острова - Матарам, е силно засегнат от земетресението. Много сгради са повредени. В редица райони на града електричеството е прекъснато и пациентите са евакуирани от най-голямата болница. \r\n  \r\nВчерашното земетресение удари точно седмица след като по-лек трус предизвика смъртта на 16 души на остров Ломбок, напомня ДПА. \r\n  \r\n \n\t\t\t\t\t\t", "date": "2018.08.06", "title": "Броят на жертвите на силния трус в Индонезия скочи главоломно! "}
{"url": "http://www.bnews.bg/article/246430-yuanat_tragna_nagore_sled_namesata_na_kitayskata_tsentralna_banka", "text": "\n Юанът разшири печалбите си след повишението, предизвикано от изненадващия ход на Китайската централна банка, която направи по-скъпо залагането срещу валутата. Пекин се намеси в опит да предпази юана след рекорден брой седмични загуби. Намесата дойде, след като валутата започна да се се затваря в ключовата стойност от 7 юана за долар.Това каза пазарният анализатор Ришаат Саламат, Bloomberg Хонконг пред телевизия \"Блумбърг\". \r\n\r\n \"Индексът Hang Seng е със 0,7% нагоре. Компанията за банкови и финансови услуги HSBC съобщи резултатите си за 4.58% увеличение на печалбата през изминалото тримесечие. Движението надолу при индекса Shanghai Composite с 0,7%\", посочи анализаторът. \r\n\r\n Той допълни, че в Хонгконг акциите поведоха печалбите, тъй като инвеститорите очакват резултати от големите регионални компании HSBC Bank и Softbank. \r\n\r\n \"Друга компания, която инвеститорите следят е Taiwan Semiconductor Manufacturing (TSMC). Тя изработва чипове за iPhone и други устройства. Компанията се възстановява от компютърен вирус, но предупреждава за забавяне на доставките и намаление на приходите поради влияние върху фабриките ѝ\", каза още Саламат. \r\n\r\n     \r\n \n\t\t\t\t\t\t", "date": "2018.08.06", "title": "Юанът тръгна нагоре след намесата на Китайската централна банка"}
{"url": "http://www.bnews.bg/article/246438-baba_i_dyado_gnevni_na_speshna_pomosht_vizhte_zashto", "text": "\n Даниела и Огнян Секирански твърдят, че на 9-годишната им внучка не е обърнато внимание,въпреки  че е била с критично висока температура. Случката се разиграла на 31 юли вечерта. Бабата и дядото потърсили спешната помощ през телефон 112 , но тя така и не пристигнала, посочва NOVA. \r\n  \r\n\"В един момент детето започна да трепери. Премерих ѝ температурата и се стреснах. Детето изпадна в безпомощност и заспиваше\", разказа Даниела. \r\n  \r\nПо думите на нейния съпруг детето е било с над 41 градуса. \r\nДвамата звъннали на 112, където ги посъветвали да предприемат действия за сваляне на температурата на детето. \r\n  \r\n\"След час отново им звъннах. Оттам диспечерът ми отговори, че в момента не могат да изпратят екип, тъй като търсят педиатър\", допълни Огнян. \r\n  \r\n\"По това време детето вече започна да повръща. Наистина бяхме шокирани. Тогава извикахме линейка на частна фирма. Дойдоха след 10 минути\", каза съпругата му. \r\n\r\n \"В това, което дотук се каза, има доста неверни неща. При първото обаждане дядото казва, че детето е с 40,5 градуса. Второто им позвъняване не е след час, а е 6 минути по-късно. Нашата диспечерка казва, че сме пренасочили педиатър. На 45-ата минута линейката е пред блока и там се засича с екип от частна болница\", заяви Катя Сунгарска, говорител на \"Спешна помощ\". \r\n  \r\n \n\t\t\t\t\t\t", "date": "2018.08.06", "title": "Баба и дядо гневни на \"Спешна помощ\"! Вижте защо!"}
{"url": "http://www.bnews.bg/article/246440-darzhavnite_medii_v_kitay_otnovo_atakuvaha_tramp", "text": "\n Държавните медии в Китай остро критикуваха днес политиката на президента на САЩ Доналд Тръмп, като го обвиниха, че \"играе главна роля във внимателно оркестрирана от него лъжлива драма в стила на уличните битки\", предаде Ройтерс. \r\n\r\n Желанието на Тръмп другите да играят заедно с него в тази драма е \"самозалъгване\", се казва в уводна статия на вестника на управляващата комунистическа партия \"Женмин жибао\". \r\n\r\n САЩ изостриха търговския спор с Китай и превърнаха международната търговия в \"игра с нулева сума\", според изданието. \r\n\r\n \"Да управляваш страна не е както да правиш бизнес\", се казва в уводната статия, в която се привеждат доводи, че действията на Тръмп застрашават националното доверие на САЩ. \r\n \n\t\t\t\t\t\t", "date": "2018.08.06", "title": "Държавните медии в Китай отново атакуваха Тръмп"}
{"url": "http://www.bnews.bg/article/246441-segal_polaskan_ot_naznachenieto_si_v_mvnr_na_rusiya_shte_se_borya_za_mir_i_harmoniya", "text": "\n Американският актьор Стивън Сегал, който беше назначен за специален представител на Министерството на външните работи на Руската Федерация, възнамерява да се бори за повече хармония в света на новия си пост. \r\n\r\n Сегал написа на страницата си в Туитър: \r\n\r\n \"Аз съм дълбоко развълнуван и поласкан от назначението си за специален представител на М.Вн.Р на Русия по въпросите на руско-американските хуманитарни връзки. Надявам се да постигнем мир, хармония и позитивни резултати в света. Отнасям се към новата си длъжност много сериозно.\" \r\n\r\n За назначаването на Сегал стана известно в събота. Както се отбелязва на страницата на руското дипломатическо ведомство във Фейсбук, неговата задача ще се състои в това \"да съдейства за по-нататъшното развитие на руско-американските отношения в хуманитарната сфера, включително и взаимодействието в сферата на културата, изкуствата, обществения и младежки обмен\". Както поясниха от министерството, става дума за обществено-политическа длъжност, която не предполага парично възнаграждение, припомнят от БТА. \r\n\r\n Роденият в САЩ Стивън Сегал получи руско гражданство през месец ноември 2016 година. \r\n \n\t\t\t\t\t\t", "date": "2018.08.06", "title": "Сегал поласкан от назначението си в МВнР на Русия: Ще се боря за мир и хармония! "}
{"url": "http://www.bnews.bg/article/246428-dnes_praznuvame_preobrazhenie_gospodne", "text": "\n Православната църква почита днес празника Преображение Господне, като спомен за небесната слава и мощ на Спасителя. \r\n  \r\nСпоред легендата на този ден Исус Христос доказва на учениците си Петър, Яков и Йоан своя божествен произход. \r\n  \r\nКогато Исус Христос проповядвал сред хората, мнозина проявили съмнение в неговата божествена същност. Дори сред учениците му имало такива, които трудно приемали учението му за смирение и за поемане на страдания в името на Бога, за преходността на земната слава и за вечността на небесния живот. \r\n  \r\nЗа да укрепи вярата на учениците, Исус се изкачил заедно с тримата свои ученици Петър, Яков и Йоан на Таворската планина. След вглъбена молитва, Исус изведнъж се преобразил - лицето и дрехите му светнали с ослепителна светлина. До него стоели библейските пророци Мойсей и Илия. Чул се глас от небето, който посочил Исус като Божи син. \r\n  \r\nНа днешния ден вярващите се причестяват след петдневен пост, като в чест на празника се позволява риба. В литургията на българските православни храмове се прибавя специално молитвено песнопение за \"Освещаване на гроздето\". \r\n  \r\nТова е денят, в който се бере първото грозде и се раздава на близки и съседи, след като се благослови с молитва и се прикади от свещеника в църквата. Вярва се, че в нощта срещу Преображение, също както и на Богоявление, в небето се отваря Божията врата и сам Господ се показва на нея. \r\nСамо праведният може да види тази врата и каквото си поиска в този миг, Господ ще му го даде. Затова през нощта майките държат децата си будни, карат ги да гледат към небето, дано видят, когато се отворят небесните порти, та да се помолят за голямо богатство и късмет. \r\n  \r\nСпоред народните вярвания от Преображение Господне \"лятото се пречупва\" и времето се преобръща - върви към есента и студа. Времето се преобразява, дните и нощите застудяват, а водите в изворите и реките изстиват, и вече не стават за къпане. \r\n \n\t\t\t\t\t\t", "date": "2018.08.06", "title": "Днес празнуваме Преображение Господне!"}
{"url": "http://www.bnews.bg/article/246432-bencho_benchev_dal_20_30_hil_lv_za_kampaniyata_na_bsp", "text": "\n Само за последната избирателна кампания общинският съветник от БСП Бенчо Бенчев е дал 20-30 хил. лв. Това заяви колегата му от БСП Чанко Мирчев. \r\n\r\n По думите му арестуваният в Турция с Митьо Очите общинар е бил лоялен на партията. Въпреки това Мирчев заяви, че е несериозно да се говори, че Бенчев бил основен спонсор на БСП в Бургас. \r\n\r\n Той посочи, че Бенчо, от когото вчера се отрече лидерът на партията Корнелия Нинова, е помагал и на хора от други партии. „Той например беше приятел с Жельо Желев“, посочи Мирчев. „Ако знаехме, че има връзки с организираната престъпност, нямаше да работим с него“, каза Мирчев. \r\n \n\t\t\t\t\t\t", "date": "2018.08.06", "title": "Бенчо Бенчев дал 20-30 хил. лв. за кампанията на БСП"}
{"url": "http://www.bnews.bg/article/246427-tramp_prizna_che_sinat_mu_se_e_sreshtnal_s_ruska_advokatka_predi_izborite", "text": "\n Президентът на САЩ Доналд Тръмп призна, че синът му Доналд се е срещнал с руска адвокатка през юни 2016 г., за да получи информация за съперничката си Хилари Клинтън в президентските избори. Но президентът каза, че тази среща е била напълно законна, предаде Франс прес. \r\n  \r\nТой написа в Туитър: \"Фалшивите новини съобщават чиста измислица - че съм притеснен от срещата, която чудесният ми син Доналд е имал в Тръмп тауър през юни 2016 г. Това беше среща за получаване на информация за опонентка, това е напълно законно и се прави постоянно в политиката. И не доведе до нищо. Аз не знаех за това\", твърди президентът. \r\nЗа първи път той определя толкова ясно темата на срещата между сина му Доналд Тръмп и руската адвокатка Наталия Веселницкая в Тръмп тауър в Манхатън, отбелязва АФП. \r\n  \r\nНа срещата са присъствали също зетят на президента Джаред Къшнър и тогавашният шеф на предизборната му кампания Пол Манафорт. По-късно адвокатката отрече да е била свързана с Кремъл. \r\nОткакто преди година медиите разкриха, че е имало такава среща, обкръжението на Тръмп предлагаше различни версии за нея, напомня АФП. Самият той твърдеше преди 13 месеца, че тя била посветена на осиновяването на руски деца. \r\n\r\n Сега президентът изглежда променя своята версия, която е от ключово значение за разследването на специалния прокурор Робърт Мълър за евентуална руска намеса в изборите в САЩ през 2016 г., отбелязва Асошиейтед прес. \r\n \n\t\t\t\t\t\t", "date": "2018.08.06", "title": "Тръмп призна, че синът му се е срещнал с руска адвокатка преди изборите"}
{"url": "http://www.bnews.bg/article/246433-posledni_napani_neshto_nechuvano_se_sluchva_s_berbatov", "text": "\n Димитър Бербатов прави отчаяни опити, но поне до момента те твърдо удрят на камък. Нападателят се мъчи да си намери за последно нов отбор, като с отговорната задача се е заел мениджърът му Емил Данчев. Импресариото е направил нещо нечувано – предложил е Митко на над 10 отбора из целия свят, разбра БЛИЦ от достоверни източници. \r\nНещо повече – Бербо няма огромни финансови претенции, както бе допреди няколко години. Те са намалени с надеждата отнякъде да изскочи зайчето. 37-годишният ветеран даже е готов да разгледа оферти и от по-далечни дестинации като Щатите, Япония, та даже и Китай. \r\n\r\n Припомняме, че последният тим на Бербатов беше Керала Бластърс. Митко обаче не си тръгна с големи овации от индийския тим. \r\nСега той иска да поиграе още един сезон. Не успее ли да се уреди с отбор зад граница, вариантите са два. Или ще облече екипа на някой български тим, или ще сложи край на дългогодишната си кариера. Източници на БЛИЦ разкриха, че нещата май вървят към приключване. „Ако до края на август или най-късно до средата на септември няма резултат, Бербо ще обяви официално, че приключва с професионалния си престой на терена”, твърдят от обкръжението му. \r\n \n\t\t\t\t\t\t", "date": "2018.08.06", "title": "ПОСЛЕДНИ НАПЪНИ! Нещо нечувано се случва с Бербатов!"}
{"url": "http://www.bnews.bg/article/246431-izvanredno_imenata_na_dve_klyuchovi_figuri_i_chalga_pevitsa_izpluvaha_okolo_sluchaya_s_mityo_ochite_sled_tarash_po_domovete_im_vizhte_koi_sa_te", "text": "\n В спецпрокуратурата и ОД на МВР-Бургас от два дни валят сигнали срещу хора, които са свързани с ОПГ-то на Димитър Желязков Очите. Те идват хора, които са се чувствали несигурни, мащабната операция явно им дава кураж и те опитват да помогнат на органите на МВР с още информация, съобщава \"Флагман\". \r\n\r\n Почти през час се попълват липсващи звена от информацията, която ни е нужна за доказателствен материал , за да се предприемат действия по задържане и претърсване у лица, за които е известно, че гравитират около Димитър Желязков Очите – чрез упражняване на силови методики за притискане и отчисление на приходи от бизнес, или чрез реализиране на отчисленията от постъпили чрез рекет пари. \r\n\r\n Установява се, че част от парите са инвестирани основно в строителство. Това съобщи източник от разследването, на когото е известно чии домове са атакувани рано тази сутрин. \r\n\r\n Задържан е бизнесменът Димитър Дженков, известен в града и с това, че съпругата му – фолк певицата Вероника върти проспериращ бизнес в бутикови фризьорски салон и сладкарница. Самият той е известен със строителния си бизнес. \r\n\r\n Дженков не е криел през годините контакта си с Димитър Желязков Очите, но до този момент не е попадал толкова пряко в полезрението на МВР. \r\n\r\n Тази нощ претърсване е било извършено и у друга фигура – изключително близка до Димитър Желязков Очите  - Николай Маринов – Магарето, който до погрома във „4you” преди две години, бе за Очите повече от бодигард и приятел.  \r\n\r\n Самият Маринов заяви в първия ден от акцията в четвъртък, че след кървавото меле във „4you”, след което той дълго бе лекуван, не поддържал контакт с ъндърграунд боса. \r\n\r\n Припомняме, че Димитър Желязков по прякор Очите бе арестуван в хотел в Истанбул. Заедно с него бяха задържани още седем души. Те били отседнали заедно с Очите в хотел \"Рамада\" на площад \"Таксим\" в Истанбул. Очите не бил регистриран като гост на хотела. Той спял в стая, наета от общинският съветник в Бургас Бенчо Бенчев. Там бил и бившият депутат Несрин Узун. \r\n  \r\n \n\t\t\t\t\t\t", "date": "2018.08.06", "title": "ИЗВЪНРЕДНО! Имената на две ключови фигури и чалга певица изплуваха около случая с Митьо Очите след тараш по домовете им! Вижте кои са те!"}
{"url": "http://www.bnews.bg/article/246426-nezavisimaya_gazeta_prognozira_turski_potok_neizbezhno_shte_stane_balgarski", "text": "\n Проектите за газови хъбове в Европа никнат като гъби след дъжд, констатира руският в. \"Независимая газета\" и прогнозира в заглавие: \"Турски поток\" неизбежно ще стане български\". \r\n  \r\nБългария е готова да приеме втората тръба от \"Турски поток\" и брои дните до момента, когато ще се нареди сред газовите хъбове на Европа. Страната откри нова отсечка от транзитния газопровод, разчитайки на газ от Турция, Азербайджан и Русия. \r\nПредставители на Европейската комисия подкрепиха на думи плановете на София, посочва вестникът. \r\n  \r\nИзданието коментира откритото на 3 август разширение на транзитния газопровод за Турция с 20-километрова отсечка от компресорната станция \"Лозенец\" до село Недялско. С изграждането му България вече може да получава газ от Турция, Азербайджан, Русия \"и от всички от Южния газов коридор. С нея ще пренасяме 16 милиарда кубични метра газ в двете посоки. Останали са 11 километра, но сме готови и за тяхното изграждане след подписването на договора\", заяви тогава премиерът Бойко Борисов. \r\n  \r\nСпоред експерти, цитирани в \"Независимая газета\", Русия изобщо не е имала друг вариант, освен да обърне втората тръба от \"Турски поток\" към България. \r\n\r\n „Ако говорим, че \"Турски поток\" ще влезе в съществуващата вече газотранспортна система на България просто в реверсен режим, това е неизбежност“, твърди аналитикът Сергей Правосудов. \r\n„Ако пък говорим, че трябва да има някакъв допълнителен маршрут, който да влезе през морето директно в България, засега изобщо не става дума за това“, уточнява той. \r\n  \r\n\"Поначало неизбежен вариант\" е било според него да се натоварят в реверсен режим газотранспортните мощности, които няма да се използват, щом \"през Украйна ще се помпа по-малко газ\". За целта трябва само да се изгради свързващо звено между България и Сърбия, казва Правосудов. \r\n  \r\nЩом вече има работеща инфраструктура, която се нуждае само от малко допълнение, няма смисъл да строиш до нея от нулата нова тръба - нещо икономически нецелесъобразно, посочва експертът. Според него този вариант не носи и политически рискове. \"Политически рискове има винаги, щом се строят нови мощности, ако пък се задействат старите, вече няма такива\", заявява той. \r\nАко се разгледат различните варианти за маршрути, България е най-слабата брънка - точно заради политическите рискове, смята обаче бизнес анализаторката Ирина Капитанова. Има риск България рязко да смени позицията си при евентуална обща смяна на нагласите в ЕС, напомня тя. \r\n  \r\nРисковете за всички европейски проекти са общи - \"това са антируските санкции и натискът върху Европа от страна на САЩ\", коментира икономистът Никита Исаев. \r\n  \r\n\"Президентът на САЩ Доналд Тръмп също се стреми да заеме мястото си на европейския газов пазар и го прави доста агресивно - обяснява той. - И ако напрежението нарасне, властите на ЕС може да жертват интересите на България в името на европейските\", смята руският наблюдател. \r\n \n\t\t\t\t\t\t", "date": "2018.08.06", "title": "„Независимая газета“ прогнозира: „Турски поток“ неизбежно ще стане български"}
{"url": "http://www.bnews.bg/article/246424-lyatoto_e_tuk_dokoga_shte_prodalzhi_hubavoto_vreme", "text": "\n „Предстои застудяване на Британските острови и Франция. Очакват се гръмотевични бури и значителни валежи в тези райони”. Това заяви Анастасия Стойчева от Института по метеорология и хидрология за \"Здравей, България\". \r\n\r\n „Тази гореща вълна ще отслабне. Част от нея отново ще затопли Скандинавския полуостров, но бързо ще отмине. Динамиката на атмосферните процеси вече се повиши в Западна Европа”, обясни Анастатия Стойчева. \r\n\r\n Очаква се високи температури да бъдат отчетени в Западните Балкани. Възможно е живакът в термометъра да скочи до 40 градуса в Сърбия и Македония. \r\n\r\n Засега не очакваме серизоно понижение на температурите у нас. Във вторник обаче в Североизточна България и планинските райони ще има краткотратрайни валежи, придружуни от гръмотевици. В сряда в Източна България и планинските райони отново очакваме валежи. Понижение на температурите очакваме през последното деседневие на август.  \r\n \n\t\t\t\t\t\t", "date": "2018.08.06", "title": "ЛЯТОТО Е ТУК! Докога ще продължи хубавото време?"}
{"url": "http://www.bnews.bg/article/246425-sled_aresta_na_benchev_bsp_snema_doverieto_si_ot_nego", "text": "\n \"Ръководството на БСП - и местното, и националното, снема доверието от Бенчо Бенчев. Към него е отправена покана да подаде оставката си. Това е нормалният политически изход от ситуацията\". Това заяви за \"Здравей, България\" адвокат Евгений Мосинов, зам.-председател на групата общински съветници на БСП в Бургас. \r\n\r\n В края на миналата седмица бургаският общинар Бенчев беше арестуван заедно с Митьо Очите в Турция. \r\n\r\n \"За нас ситуацията е изключително изненадваща и неприятна от политическа гледна точка и мисля, че ръководството на БСП взе необходимата навременна реакция - тя е ясна, точна и категорична\", заяви Мосинов, като поясни, че ако Бенчев сам не подаде оставката си, той може да бъде изключен от партийната група. \r\n\r\n Бенчев е заместник-председател на Общинския съвет и е от гражданската квота на БСП. Името  му нашумя, след като лидерът на БСП Корнелия Нинова се ядоса на „Ролс-Ройс\"-а, който той притежава. Исторята не мина без политически престрелки. \r\n \n\t\t\t\t\t\t", "date": "2018.08.06", "title": "СЛЕД АРЕСТА НА БЕНЧЕВ: БСП снема доверието си от него"}
{"url": "http://www.bnews.bg/article/246423-brutalno_ultrasi_na_levski_ubiha_bashta_na_dve_detsa", "text": "\n Братя ултраси убиват баща на две деца след скандал заради силна музика в Сливница, предаде bgdnes.bg. \r\n\r\n 43-годишният пожарникар Георги Георгиев е застрелян със собствения му служебен пистолет в неделя вечерта, разкриват запознати. За смъртта на огнебореца са арестувани 17-годишният Мартин Младенов и брат му Петър, на 28 г. Прокуратурата им повдига обвинения за убийството и ги оставя в ареста до 72 часа. След изтичането на срока, се очаква от държавното обвинение да поискат съдът да наложи на Младенови постоянна мярка \"задържане под стража\". \r\n\r\n До кръвопролитието се стига в неделя късно вечерта по време на футболния мач между отборите на \"Витоша Бистрица\" и ЦСКА. По време на срещата в дома на Младенови се вихри купон. Чува се силна музика, чуват се караници между събралите се да гледат мача. Към 20 ч. огнеборецът Георги е в дома си със съпругата си и двете им деца, на 10 и 8 години, разказват свидетели. Пожарникарят няколко пъти прави забележки на комшиите си Младенови заради силния шум. Братята не се съобразяват с молбата на съседа и продължават да се веселят, разкриват жители на града. По думите им в един момент между Младенови и Георги избухва скандал. В разгара на разправията единият от братята успява да измъкне оръжието на огнебореца и стреля в него. \r\n\r\n Все още разследващите не са уточнили кой точно от Младенови е дръпнал спусъка и е изпратил оловото в тялото на жертвата. Това ще се разбере, след като бъдат готови резултатите от назначените балистични експертизи. \r\n\r\n Съседите чуват караницата и последвалите два изстрела и веднага подават сигнал в полицията. Пристигалите на мястото ченгета и медиците от Спешна помощ откриват пожарникаря в безпомощно състояние. Той е закаран в болница, където въпреки усилията на лекарите да го спасят издъхва от раните си в 1,30 ч. в понеделник. \r\n\r\n След разпит на свидетели братята Младенови са арестувани. И двамата са с криминални регистрации в полицията, уточняват от полицията. Младен и Петър Младенови се появяват в Сливница преди няколко години. Установяват се под наем в жилище, на метри от дома на пожарникаря Георги. Живеят сами, в града почти нищо не се знае за родителите им. Младенови бързо се прочуват в Сливница с хулиганските си прояви, слабостта си към любимия отбор \"Левски\" и гаменски изцепки. \r\n\r\n По-малкият от братята - 17-годишният Младен, е ученик в едно от местните училища. Батко му Петър е на 28 години, но нито учи, нито работи. Още с появата си в Сливница братята се \"обозначават\" като фенове на \"Левски\", като изписват името на любимия си тим по фасадите на всички обществени сгради в града. Верността си към синия отбор демонстрират и по друг брутален начин. При откриването на нов магазин собственичката му го украсява за тържеството с бели и червени балони. Младенови скъсват и спукват червената украса, тъй като цветът е запазена марка на противниковия им отбор ЦСКА. По записи от охранителни камери е установено, че вандалският акт е дело на братята. Собственичката на магазина подава сигнал срещу тях. Сините ултраси й отговарят, като чупят с камък прозорците й. \r\n\r\n \r\n \n\t\t\t\t\t\t", "date": "2018.08.06", "title": "БРУТАЛНО! Ултраси на Левски убиха баща на две деца!"}
