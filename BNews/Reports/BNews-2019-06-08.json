{"url": "http://www.bnews.bg/article/261524-iznenadvasht_final_pri_zhenite_na_rolan_garos", "text": "\n Финалът на “Ролан Гарос” при жените тази година е повече от изненадващ - Ашли Барти срещу Маркета Вондрушова. \r\n\r\n Осмата поставена Барти стигна до обрат 6:7, 6:3, 6:3 срещу 17-годишната американка Аманда Асимова. \r\n\r\n 19-годишната Вондрусова (Чехия) от своя страна надделя над поставената под номер 26 Джоана Конта - 7:5, 7:6. \r\n\r\n Финалът на Откритото първенство на Франция е утре. \r\n \n\t\t\t\t\t\t", "date": "2019.06.08", "title": "Изненадващ финал при жените на \"Ролан Гарос\""}
{"url": "http://www.bnews.bg/article/261535-razkritiya_za_momcheto_terorist_signaliziral_bashtata_sluzhbite_nyamat_prinos", "text": "\n \r\nБащата на 16 годишното момче е сигнализирал институциите за това, че има проблем със сина му и вероятно се готви да направи бомба. Службите до този момент нямали хал-хабер за проблема, събощи Фрон нюз. Но въпреки това в момента се опитват да си припишат заслугата. \r\n\r\n Момчето е от християнско семейство. То било впечатлено от интернет писания за направата на самоделни взривни устройства. Решило, че може и сам да си направи бомба. За това е закупило и някои от \"продуктите\". Бащата извикал бомбаджиите, които установили опасните вещества. \r\n\r\n Фрог нюз се свърза с антитерористи, които са категорични, че МВР в случая действа абсолютно погрешно, огласявайки на ранен етап този случай. \r\n\r\n Световната практика е, да се работи тихо, докато не се установят контактите на момчето и евентуалните намерения на негови съратницци, да речем. \r\n\r\n Източниците ни са категорични, че институциите в момента се опитват да си правят пиар, както и да отклонят вниманието от злободневни теми. \r\n\r\n Огласяването в случая, ще доведе до отказ на близки да дават информация, ако се случват подобни неща в семейството, допълниха експертите. \r\n \n\t\t\t\t\t\t", "date": "2019.06.08", "title": "РАЗКРИТИЯ! За момчето - терорист сигнализирал бащата! Службите нямат принос!"}
{"url": "http://www.bnews.bg/article/261534-piarat_hristiyan_gyoshev_otbelyaza_20_godishninata_si_s_grandiozno_sabitie", "text": "\n На 28-ми май пиарът и продуцент Християн Гьошев отпразнува своята 20-годишнина. Той бе избрал култовия столичен ресторант „Трите щерки“ за домакин на своето бляскаво събитие. Атмосферата беше изискана, храната беше изключително вкусна, а заведението беше пълно с родни випове. \r\n\r\n 50 известни личности от най-различни браншове уважиха празника на Християн. Сред гостите бяха г-жа Меги Савова, адвокат Биляна Тончева, Мисис България Яна Средкова, Лейди България Мадлен Иванова, певицата Невена Пейкова, Мис Плеймейт 2018 Жанета Осипова, певицата и риалити звезда Ивайла, Мистър София 2019 Георгиос Сърбинов, фотографът Пейо Пеев, Мисис България Виктория Драганова, журналистката Бояна Бояджиева, пиарът Атанас Лазаров, бизнесдамите Елица Николова и Емилия Гюлбахарова, собственичката на магазин „Мондо“ Михаела Ангелова и много други български знаменитости. \r\n\r\n Те зарадваха рожденика с уникални и ценни подаръци, а честитките цяла вечер не спряха. За своята визия Християн също получи множество комплименти. Както винаги той беше заложил на стил и изисканост, а костюмът му бе специално подбран от колекцията на магазин „Мондо“. Пиарът и продуцент се бе постарал всичко на събитието да бъде перфектно, защото поводът му беше двоен. \r\n\r\n Освен 20-годишния си юбилей, Християн отпразнува и премиерата на Il-bianco Koks. Това е ново шампанизирано вино, което се произвежда в Австрия и в него са събрани трите най-известни сорта бели вина с аромат на диви горски ягоди. В България Il-bianco Koks се представлява от Диляна Колева – дългогодишен приятел и партньор на Християн. \r\n\r\n Рожденикът изказа специални благодарности на Диляна, защото без нейното сърудничество Il-bianco Koks нямаше да бъде факт. Всички гости на двойния празник имаха възможността първи да се насладят на великолепния вкус на шампанизираното вино, а задоволството се виждаше по лицата им. \r\n\r\n През цялата вечер Християн беше видимо много развълнуван, а всички подаръци, комплименти и поздравления го трогнаха още по-дълбоко. Накрая той не пропусна да благодари на всички свои гости и партньори и разкри малко за новите си проекти, които може да очакваме съвсем скоро. \r\n\r\n \r\n \n\t\t\t\t\t\t", "date": "2019.06.08", "title": "Пиарът Християн Гьошев отбеляза 20-годишнината си с грандиозно събитие!"}
{"url": "http://www.bnews.bg/article/261538-katastrofa_v_tunel_vitinya_zatrudnyava_izlizaneto_ot_sofiya", "text": "\n Катастрофа в тунел \"Витиня\" затруднява движението по магистрала \"Хемус\", като изходът от София към Варна е затворен, а водачите трябва да използват обходни маршрути. \r\n\r\n Сигналът е получен около 10.22 часа. Пътнотранспортното произшествие е между два автомобила. По първоначални данни са пострадали двама души.  \r\n \n\t\t\t\t\t\t", "date": "2019.06.08", "title": "Катастрофа в тунел \"Витиня\" затруднява излизането от София"}
{"url": "http://www.bnews.bg/article/261533-400_yazovira_u_nas_se_nuzhdayat_ot_speshen_remont", "text": "\n\r\n400 язовира у нас се нуждаят от спешен ремонт. Това обяви председателят на Държавната агенция за метрологичен и технически надзор (ДАМТН) Петър Горновски.\r\n\r\nОпасност към момента за населението няма, дъждовете намаляха, а с тях и нивото на водата в язовирите. Водните съоръжения обаче трябвало да се поддържат в техническа изправност и да се следят целогодишно.\r\n\r\nМожем да кажем, предвид първо на прогнозата, че вече е по-спокойно. Понижават се водните нива на язовирите, особено тези, които в последната седмица повишаваха нивата и преливаха някои от тях\", увери Горновски пред Дарик радио.\r\n\r\n\"Разбира се предвид прогнозите и това, което ни очаква в близките дни, имаме готовност за реакция и всички държавни институции също, защото ние сме в координация с тях\", добави той.\r\n\r\nПо думите му над 800 язовира имат проблеми със съоръженията и язовирните стени. Сред тях е определена една група от 400 язовира, които се нуждаят от спешен ремонт. Преди всичко това били малките язовири, строени през 1950-те и 1960-те години.\r\n\r\n \n\t\t\t\t\t\t", "date": "2019.06.08", "title": "400 язовира у нас се нуждаят от спешен ремонт"}
{"url": "http://www.bnews.bg/article/261532-izprashtat_v_zatvora_mazh_sas_100_invalidnost", "text": "\n Васил Тончовски – един човек със 100 % инвалидност, пострадал при катастрофа преди години. В тежко здравословно състояние от години, той е намерил начин да се лекува - с масло от марихуана. При проверка, у него са намерени 55 грама марихуана. Васил твърди, че я използва за медицинска цел, не за търговия. Започва дело. И вчера стана ясно, че е осъден по решение на Бургаския районен съд и ще трябва да излежи 3 месеца ефективна присъда.  \r\n\r\n \"След катастрофата приех около 2 шепи лекарства и 2-3 години след това, когато открих вече маслото от марихуана, изхвърлих всички лекарства. Започнах да се чувствам по-добре и последните 5 години се чувствам прекрасно\", каза Тончовски. \r\n\r\n Той обясни, че е имал болките, когато не е употребявал масло от марихуана. \"Имал съм месец, в който да не употребявам масло и се появява губене на апетит, но болките не са като началните години. Най-много месец съм издържал без маслото и се връщам пак болкоуспокояващите\", каза Васил. \r\n\r\n По думите му решението на Бургаския районен съд не е справедливо. \"Нямам място в затвора. Искам да се лекувам. Ако ми добавят от там нужното масло, нека да ме вкарат\", каза още той. \r\n\r\n Адвокатът на Васил Тончовски Радослав Николов ще обжалва тази присъда. \"Касае се за маловажен случай според нас, за който законодателят е предвидил глоба, а не стандартната ал. 3, по която беше осъден - за държане на наркотици. Не ми се струва странно решението на съда, тъй като се касае за голямо количество наркотици. Законът трябва да бъде прилаган за всички\", каза Николов. \r\n \n\t\t\t\t\t\t", "date": "2019.06.08", "title": "Изпращат в затвора мъж със 100 % инвалидност?"}
{"url": "http://www.bnews.bg/article/261527-slancheva_sabota_i_burenosna_nedelya", "text": "\n Почивните дни започват със слънчево и сухо време. Слаби превалявания очакваме в следобедните часове в Североизточна България, а по-късно привечер и в Централна Северна България. През целия ден ще е топло, а след обед дори горещо. Температурите – между 29 и 34 градуса. \r\n\r\n Слънчево и в планините. След обяд и привечер – превалявания с гръмотевични бури. Температурите през деня по високите части – около 15 градуса, в ниското – до 20-21 градуса. Около Черноморието – слънчево време. Възможност за слаби валежи има в следобедните часове. По-голяма вероятност за това има по северното крайбрежие. Температурите – между 27 и 28 градуса, термометрите във водата ще показват 22-23 градуса. \r\n\r\n За неделния ден е в сила жълт код за опасно време (валежи с гръмотевични бури) в 5 области на Централна България. \r\n \n\t\t\t\t\t\t", "date": "2019.06.08", "title": "Слънчева събота и буреносна неделя"}
{"url": "http://www.bnews.bg/article/261528-dnes_se_provezhda_sofiya_prayd_2019", "text": "\n Не давай власт на омразата\"! Това е посланието на 12-ото ежегодно шествие в подкрепа на равенството на лесбийките, гей мъжете, бисексуалните, трансджендър и интерсекс хората (ЛГБТИ) Sofia Pride, което ще се проведе днес, съобщават организаторите.  \r\n\r\n Събитието ще започне в 16:30 ч с музикална програма пред Паметника на съветската армия, а самото шествие ще бъде в 19:30 часа.  \r\n\r\n Тази година се отбелязват 50 години от бунтовете в бар Стоунуол Ин в Ню Йорк, дали тласък на движението за гей освобождение и чието честване полага началото на първите паради в САЩ. \r\n\r\n Бунтовете започват на 28 юни 1969 г. и продължават няколко дни.  \r\n\r\n Те са поредица от сблъсъци между ЛГБТ хора и нюйоркската полиция, провокирани от поредни масови арести на гей, би и транс хора по време, когато еднополовата сексуална интимност е все още престъпление. \r\n\r\n Прайдът продължава да бъде изключително важен поради цялата стигма и омраза, на които са подложени ЛГБТИ хората в България ежедневно - отхвърляне от семейство и приятели, насилие поради омраза, тормоз в училище, дискриминация на работното място и в сферата на образованието, липсата на законодателна уредба на отношенията в семействата на ЛГБТИ хората и др. Прайдът е сред малкото събития, които дават гласност на тези неравенства. Парадът изпраща послание към всички ЛГБТИ българи и техните близки и приятели, че не са сами. \r\n\r\n Събитието бе подрепено от 25държави и неправителствени организации.  \r\n\r\n Както всяка година, и тази то  срещна и сериозен отпор.  \r\n\r\n Българската столица не трябва да става арена на джендър пропаганда. Това заявиха в позицията си ВМРО по повод провеждането на гей парад в София. Те са категорични, че такова събитие не бива да се провежда. \r\n\r\n По думите им за пореден път \"група сексуално разкрепостени маргинали ще пропагандира отклоненията си\" в центъра на града. \r\n\r\n Семейство означава само едно - майка, баща и техните деца. Няма и не може да има семейство от еднополови двойки, пишат още в позицията си ВМРО. \r\n\r\n \"Г-жо Фандъкова, настоявам да забраните гей-парада.\" Защитете българските деца. Това написа Станил Станилов, общински съветник от \"Атака\" в отворено писмо до кмета на София Йорданка Фандъкова. \r\n\r\n Той настоява да не се дава разрешение за провеждането на предстоящия гей парад. \r\n\r\n Станилов се мотивира, че след демократичните промени у нас Конституцията гарантира правата и свободите на българските граждани и подобни прояви са ненужни. \r\n\r\n Той подчертава, че най-уязвимата група в случая са децата. \r\n\r\n Противниците на гей парада се събират в 17 ч. пред пилоните на НДК, обявиха от \"Национална съпротива\". \r\n\r\n Да запазим децата от покварата с която ги заливат... Да запазим децата от разврата!, призоваха те.  \r\n \n\t\t\t\t\t\t", "date": "2019.06.08", "title": "Днес се провежда София Прайд 2019"}
{"url": "http://www.bnews.bg/article/261536-eto_kakvo_se_padna_na_izpita_po_bel_v_sofiyskiya_universitet", "text": "\n Върху мисълта на трагично загиналия в автокатастрофа френски философ и писател Албер Камю \"Човекът е единственото създание, което отказва да бъде, каквото е\" ще трябва да разсъждават кандидат-студентите, които полагат изпит по БЕЛ в СУ \"Св. Климент Охридски\". \r\n\r\n 1423-ма студенти се явиха на изпита тази сутрин. Темата и вариантът на теста бяха изтеглени от зрелостници. \r\n\r\n От 14 часа днес в СУ \"Св. Климент Охридски\" започват още три кандидат-студентски изпита: по биология (времетраене от 4,5 часа), по физика (4 ч.) и по италиански език (4 ч.). \r\n \n\t\t\t\t\t\t", "date": "2019.06.08", "title": "Ето какво се падна на изпита по БЕЛ в Софийския университет"}
{"url": "http://www.bnews.bg/article/261529-rakovodstvoto_na_bsp_se_sabira_na_plenum", "text": "\n Ръководството на БСП се събира на пленум – седмица преди заседанието на 49-ия конгрес на партията,  насрочен за 16-ти юни. \r\n\r\n Тогава социалистите ще анализират резултатите от евроизборите и ще започнат нова кампания за избор на лидер, след оставката на Корнелия Нинова. Сегашното ръководство на БСП ще настоява членовете на партията да гласуват пряко за председател. \r\n\r\n Гласовете на опозицията са за избор от делегатите на конгреса. Очаква се процедурата на гласуване да е сред спорните въпроси.   \r\n \n\t\t\t\t\t\t", "date": "2019.06.08", "title": "Ръководството на БСП се събира на пленум"}
{"url": "http://www.bnews.bg/article/261539-gartsiya_otmeni_po_visokiya_danak_obsht_dohod", "text": "\n Гърция отмени плановете за принуда на хората да плащат повече данъци върху доходите си от следващата година. Това става по-малко от месец преди парламентарните избори. \r\nОтиващият си парламент прие мярка, предложена от лявото правителство на Сириза. Така беше отменена промяната на данъчното законодателство, което трябваше да влезе в сила през януари. \r\nТази мярка е сред ангажиментите, изискани от международните кредитори в замяна на спасителните мерки. Тя щеше да намали необлагаемия минимум, което щеше да доведе до това, че повече хора щяха да плащат данъци. \r\n\r\n Финансовото министерство заяви, че по-доброто от очакваното изпълнение на бюджета е направило мярката ненужна. \r\n\"Ние не намалихме пенсиите и няма да намалим данъчния праг\", каза финансовият министър Евклид Цакалотос пред депутатите на последното официално заседание на парламента преди изборите на 7 юли. \r\n\r\n В доклад от тази седмица Европейската комисия заяви, че разширяването на данъчната основа би имало малко въздействие върху общия фискален баланс, но би могло да създаде пространство за реформи в данъчната система, насърчаващи растежа. \r\nКонсервативната партия \"Нова демокрация\", която отбеляза ясна победа в изборите за Европейски парламент миналия месец, се въздържа при гласуването, като заяви, че това епоследно усилие на правителството да увеличи популярността си. \r\nГърция е подписала три спасителни плана на стойност над 280 милиарда евро от 2010 година насам, в замяна на непопулярни мерки за строги икономии и реформи. \r\nСтраната приключи последната си програма за икономическа адаптация миналата година, но остава под финансовия надзор, за да гарантира, че отговаря на фискалните цели. \r\n \n\t\t\t\t\t\t", "date": "2019.06.08", "title": "Гърция отмени по-високия данък общ доход"}
{"url": "http://www.bnews.bg/article/261525-poveche_ot_4_mln_dushi_sa_bezhantsite_ot_venetsuela", "text": "\n Повече от 4 млн. души са вече бежанците от Венецуела. Това съобщиха от Международната организация за миграция и Агенцията на ООН за бежанците. \r\n\r\n Двете агенции на ООН заявиха в съвместно изявление, че венецуелците в световен план в момента са една от най-големите групи, изселени от страната си. \r\n\r\n Тези тревожни цифри подчертават спешната необходимост да се подкрепят  приемащите страни, заявиха агенциите, цитирайки Едуардо Щайн, специален представител на организациите за венецуелските бежанци и мигранти. \r\n\r\n Само за седем месеца от ноември насам броят на бежанците и мигрантите се е увеличил с един милион. \r\n\r\n Според тях латиноамериканските страни са домакини на повечето венецуелци, а Колумбия - около 1,3 милиона, следвана от Перу - 768 000, Чили 288 000, Еквадор - 263 000, Бразилия - 168 000, и Аржентина - 130 000 души.  \r\n\r\n Социализмът на Уго Чавес и Николас Мадуро затворил 10 200 компании във Венецуела, стана ясно по-рано. \r\n\r\n В момента в страната действат 2 500 компании. \r\n\r\n Контролът върху обмена на валути и върху цените, законите на пазара на труда, отчуждаването и други мерки са основните причини защо индустриалният сектор се превръща в бизнес гробище всеки ден. Когато Чавес поел властта, в страната имало 12 700 компании. Сега 10 200 от тях са прекратили дейността си в страната. \r\n\r\n   \r\n \n\t\t\t\t\t\t", "date": "2019.06.08", "title": "Повече от 4 млн. души са бежанците от Венецуела"}
{"url": "http://www.bnews.bg/article/261526-predotvraten_e_teroristichen_akt_v_plovdiv", "text": "\n Предотвратиха терористичен акт в Пловдив. \r\n\r\n   Органите на реда са задържали непълнолетен младеж  за готвеното нападение. \r\n\r\n Към този момент от Спецпрокуратурата отказват повече информация по случая.  \r\n \n\t\t\t\t\t\t", "date": "2019.06.08", "title": "Предотвратен е терористичен акт в Пловдив"}
{"url": "http://www.bnews.bg/article/261530-samo_s_vzaimni_kompromisi_mozhe_da_se_reshi_kosovskiyat_vapros", "text": "\n Само компромис може да доведе до решение на косовския въпрос. Двете страни трябва да отстъпят. \r\n\r\n Това заяви сръбският президент Александър Вучич по време на конференцията GLOBSEC в Братислава, предаде \"Танюг\". \r\n\r\n Вучич каза, че Прищина и Белград имат различни гледни точки за територията на Косово. \r\n\r\n Властите в Прищина и албанското население в Косово смятат, че Косово принадлежи на тях и че е независима държава, докато според сръбската конституция Косово е сръбска територия, каза Вучич. \r\n\r\n Ако ме питате какви са възможностите ни за решение, аз съм доста песимистичен, но това не означава, че няма да направя всичко по силите си, както всички останали, за да запазим мира и стабилността си и да се опитаме да намерим потенциални решения едновременно - каза той. \r\n\r\n Решението трябва да бъде такова, че двете страни да се отдръпнат малко назад; не може да се окаже, че сърбите трябва да признават безусловно независимостта - това няма да се случи, подчерта той. \r\n\r\n Припомняме, че по-рано Вучич заяви, че никога няма да признае независимостта на Косово. Той прави този коментар, докато се обръща към международните фактори. \"Можете да ме убиете, но това няма да се случи\", коментира Вучич. \r\n\r\n Прищина наложи драстични мита върху вноса на сръбски стоки, като преди тоа създаде официално и косовска армия, с което обтегна отново отношенията с Белград.  \r\n\r\n Премиерът на Косово Рамуш Харадинай заяви, че признаването на Косово от Сърбия би било първата стъпка към помирение и отмяна на митата. \r\n\r\n И двете държави обявиха, че евроинтеграцията е сред основните им приоритети.  \r\n \n\t\t\t\t\t\t", "date": "2019.06.08", "title": "Само с взаимни компромиси може да се реши косовският въпрос"}
{"url": "http://www.bnews.bg/article/261531-sinat_na_petya_dikova_s_debyut_v_narodniya_teatar", "text": "\n Синът на Петя Дикова - Александър направи своеобразен дебют на сцената на Народния театър, въпреки че съвсем скоро се роди, пише \"Lupa.bg\", цитиран от show.blitz.bg. \r\n\r\n Главнана \"виновница\" за сценичния дебют на малкия невръстен чаровник има не кой да е, а лично именитата му баба - актрисата Аня Пенчева. \r\n  \r\n \n\t\t\t\t\t\t", "date": "2019.06.08", "title": "Синът на Петя Дикова с дебют в Народния театър"}
{"url": "http://www.bnews.bg/article/261537-donald_tramp_razkritikuva_nasa_i_obyavi_lunata_za_chast_ot_mars", "text": "\n Президентът на САЩ Доналд Тръмп обяви Луната за част от планетата Марс. Това той направи чрез публикация в социалната мрежа Туитър, където често споделя мнението си. Президентът разкритикува  космическото управление НАСА, че си е поставило за цел да върне американските астронавти на Луната до 2024 г. и призова агенцията да се фокусира вместо това върху \"много по-големи\" инициативи, като полет до Марс, предаде БТА. \r\n\r\n \"На фона на всички пари, които се харчат, НАСА не бива да говори за отиване до Луната. Това е направено преди 50 години. НАСА трябва да се фокусира върху много по-значителни инициативи, включително Марс ( от която е част и Луната), отбраната и науката!\", написа в профила си президента.  \r\n\r\n Първоначално Тръмп застана зад лунната инициатива на НАСА, но сега както изглежда той намалява подкрепата си за нея.  \r\n\r\n Изявлението на Тръмп бе туитнато от президентския самолет, с който той пътува от Европа за Вашингтон. \r\n\r\n Мнението на държавния глава противоречи с призива на неговата администрация, отправен неотдавна към НАСА, да се върнат хората на лунната повърхност до 2024 г. вместо до поставената преди това за цел - 2028 г. \r\n\r\n Мнението на държавния глава противоречи с призива на неговата администрация, отправен неотдавна към НАСА, да се върнат хората на лунната повърхност до 2024 г. вместо до поставената преди това за цел - 2028 г. \r\n \n\t\t\t\t\t\t", "date": "2019.06.08", "title": "Доналд Тръмп разкритикува НАСА и обяви Луната за част от Марс"}
