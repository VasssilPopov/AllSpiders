{"url": "http://www.bnews.bg/article/235922-spravka_vizhte_ot_kakvo_se_valnuvat_nay_mnogo_horata", "text": "Електронната услуга за избор на трите най-добри години преди 1997-ма, нужни при пенсиониране, е най-бързо развиващата се като интерес от потребителите на сайта на НОИ, показва анализ за предоставените през 2017-та година онлайн справки и административни услуги. \r\n  \r\nЗа една година нейното потребление се е увеличило с 237 процента. Най-популярната обаче остава справката за представени в института документи и изплатените обезщетения и помощи - за последните 12 месеца тя е използвана над 5 милиона пъти. \r\n  \r\nИзборът на трите най-добри години преди 1 януари 1997 година, който трябва да отпадне от 2019 година, е сред електронните услуги с най-голям ръст на потребление през миналата година - от близо 16 хиляди ползвания преди това, справките са стигнали до малко над 53 хиляди. \r\n  \r\nПовече потребители са използвали и услугата, чрез която се кандидатства за отпускане на обезщетение за безработица, както и справката за изплатените обезщетения за безработица. \r\n  \r\nПри някои електронни услуги се отчита намаляване на ползваемостта, като например справката за подадени декларации за социално осигуряване от работодател или самоосигуряващ се. \r\n  \r\nСъщата информация обаче може да се получи чрез други видове справки, които се използват активно. На интернет страницата на НОИ има повече от 70 електронни услуги, насочени към клиентите на института. През 2017-та година те са били използвани близо 8 милиона и 700 хиляди пъти.     ", "date": "2018.01.26", "title": "СПРАВКА: Вижте от какво се вълнуват най-много хората! "}
{"url": "http://www.bnews.bg/article/235956-balgarsko_grazhdanstvo_poluchil_ruski_oligarh_saden_za_izmama_v_sasht", "text": "\r\nПрез 2008 г. българско гражданство за \"заслуги\" е получил \"руски олигарх\", който е съден за измама в САЩ, съобщи в петък неправителствената организация \"Антикорупционен фонд\". \r\nСтава дума за руски олигарх, (род. 1961 г., български гражданин с Указ №56 от 23.05.2008 г.), съден за измама в САЩ. За същия се установява нарушаване на нормативното изискване за нотариална заверка на подписа по чл. 7, т. 2 от Наредба № 1 от 19 февруари 1999 г. В този случай, основанието, посочено от министъра (Петър Мутафчиев), е изразено намерение за осъществяване на мащабни инвестиции, но налична информация за реално осъществени инвестиции липсва. Този начин подсказва за своеобразно заобикаляне на закона. В допълнение, проверка на АКФ установи, че лицето е било осъдено в САЩ по обвинение за измама (wire fraud) с международен елемент през 1998 г. Престъплението се наказва с максимална присъда лишаване от свобода 5 години, глоба от USD 250 000, период на условно осъждане три години. На 3 март 1998 г. лицето е сключило споразумение с прокуратурата, признавайки своята вина, с което се съгласява да плати глоба от USD 60 000 на САЩ и връщане на сумата от USD 1 000 000 на правителството на Казахстан (платими на САЩ). Към настоящия момент същото лице има бизнес интереси в сферата на телекомуникациите, както и в добива на полезни изкопаеми - в Русия – въглища, в Уганда – нефт. Използва в своята дейност офшорни дружества (Telconet Capital Limited Partnership, регистрирано на Каймановите острови), които го превръщат в рисков фактор от гледна точка на превенцията срещу прането на пари и избягване на данъчното облагане. В същото време участва в съдружия с руски компании, контролирани от държавата и част от руския военно-промишлен комплекс (Ростех) и е представител на едрия олигархичен бизнес в Русия.", "date": "2018.01.26", "title": "Българско гражданство получил руски олигарх,  съден за измама в САЩ"}
{"url": "http://www.bnews.bg/article/235957-mo_i_voenna_politsiya_ukrivat_chovek_na_toaletniya_ministar_shefa_na_terem_flotski_arsenal", "text": "На 15 януари 2018 година край гр. Цар Калоян, област Разград, със служебния автомобил на „Терем – Флотски Арсенал“ – Варна „Волво“ зверски катастрофира новият шеф на „Терем – Флотски Арсенал“ Данко Момчилов, разкри АФЕРА. „Волвото“ е служебно, закупено от „Терем“ в столицата, принадлежало преди това на Министерството на отбраната. Цената на която е закупено е 27 000 лева. „Волвото“ е шофирано от новият управител на „Терем – Флотски арсенал“ – Варна Данко Момчилов, назначен на този пост, като кадър на „патриотите“ и на Валери Симеонов. На мястото на катстрофата идва КАТ, както и Военна полиция, тъй като автомобила и водачът са причастни към „Терем – Флотски арсенал“, които пък са с принципал „Терем“ и Министерството на отбраната. Шефът на „Терем Флотски арсенал“ Данко Момчилов е пътувал сам в служебния автомобил. Абсолютно против всички правила дежурният на „Терем – Флотски арсенал“ – Варна не е бил уведомен за инцидента, което задължително е трябвало да бъде сторено от самия шеф – Данко Момчилов. В министерството на отбраната разбират от Военна полиция за инцидента. Военна полиция обаче недопустимо и по никакъв начин не сезира и не уведомява прокуратурата, която и нататък остава в неведение за случая и по никакъв начин не е сезирана и от Министерството на отбраната, което вече е уведомено от Военна полиция. Така закононарушенията, извършени от „патриота“ Данко Момчилов, умишлено са покривани и досъдебно производство по случая няма образувано. Скандалът продължава по безобразен начин и заради това, че служебното Волво, което е смляно при катастрофата, в момента е скрито в … частен двор! Вместо да бъде обект на експертиза или в оторизиран сервиз. Престъпните закононарушения, които извършва шефът на „Терем – Флотски арсенал“ -. Варна Данко Момчилов, са: 1. Според разпоредба на Министерството на отбраната без командировъчно Данко Момчилов не може със служебния автомобил да напуска Варна. Командировъчен лист обаче издаден няма. 2. Няма издаден и пътен лист! 3. Служебвото Волво, помляно след катастрофата, не е вкарано в оторизиран сервиз, а е покрито в частен двор. 4. Шефът на „Терем – Флотски арсенал“ – Варна Данко Момчилов по никакъв начин не е уведомил както дежурния в „Терем“, така и принципала си Министерството на отбраната. За умишлено покриване на скандала, както и за властовия чадър, с който покриват зулумите на шефа на „Терем“ – Варна, личи  от знаковия факт, че първоначалното отразяване на катастрофата в сводка на КАТ, по-късно изчезва от там! АФЕРА алармира прокуратурата моментално да образува проверка по случая, като бъде потърсена наказателна отговорност на шефа на „Терем – Флотски арсенал“ – Варна за извършените закононарушения, както и за търсене на отговорност за нанасяне на държавни щети. АФЕРА настоява премиерът Бойко Борисов незабавно да уволни шефът на „Терем – Флотски арсенал“ Данко Момчилов, както и да потърси отговорност от принципала му, който умишлено е покрил случая от прокуратурата. В случая – принципала е министърът на отбраната Красимир Каракачанов.", "date": "2018.01.26", "title": " МО и военна полиция укриват човек на тоалетния министър - шефа на „Терем – флотски арсенал\"!"}
{"url": "http://www.bnews.bg/article/235929-vesi_boneva_na_ekzotichna_romantichna_vakantsiya", "text": "Много родни звезди използваха зимните месеци, за да се насладят на топлите слънчеви лъчи по екзотични почивки. Веси Бонева също не пропусна. \r\nПевицата замина за Филипините, където се радваше на прекрасно време и невероятни гледки с любимия човек. \r\n29-годишната изпълнителка с естествено излъчване изглежда си е прекарала страхотно в компанията на Явор. \r\nМного от българските знаменитости също споделиха кадри от екзотичните си почивки в социалните мрежи. Маги Желязкова, Алекс и Дани Петканови, Гери-Никол, Алекс Раева. Джулиана Гани също не пропуснаха да се похвалят пред приятели и фенове. \r\n ", "date": "2018.01.26", "title": "Веси Бонева на екзотична романтична ваканция"}
{"url": "http://www.bnews.bg/article/235954-tramp_obyadva_s_podbrani_biznesmeni_vizhte_koi", "text": "\r\nСлед произнасянето на своята реч на Световния икономически форум в Давос, президентът на САЩ Доналд Тръмп обядва с подбрани гости. В речтаси той посочи, че присъства на икономическия форум, за да представлява интересите на САЩ и представи постигнатото в страната за подобряване на икономическия растеж и бизнес климата. „Откакто съм избран създадохме 2,4 млн. работни места, оптимизмът на малкият бизнес расте и безработицата спада”, посочи той. \r\n„Моето послание е просто – не е имало по-добро време досега да се инвестира в САЩ. Отворени сме за бизнес и сме конкурентоспособни отново. Сега е идеалното време да доведете бизнеса и инвестициите си в САЩ”, каза президентът. „Аз вярвам в Америка и като президент ще слагам винаги Америка на първо място, също както лидерите на другите страни слагат своите държави на първо място. Но това не значи, че Америка е сама. Когато САЩ просперира, просперира света”, посочи още той. Откакто станах политик, осъзнах колко мръсни и фалшиви могат да бъдат медиите, заяви още той. \r\nЗаедно с държавния секретар Рекс Тилърсън, той покани 15 бизнесмени, за да сподели с тях намеренията си до края на мандата.  \r\nЕто и кои бяха гостите на Тръмп:  \r\n1. Каспър Родстед, \"Адидас\"-Германия  \r\n2. Джо Кезер, \"Сименс\", Германия  \r\n3. Хенрих Хайзингер, \"Тисен-Круп\", Германия  \r\n4. Елдър Саетър, \"Статойл\", Норвегия  \r\n5. Улф Шнайдер, \"Нестле\", Швейцария  \r\n6. Васант Нарасимхан, \"Новартис\", Швейцария  \r\n7. Марк Такър, HSBC, Великобритания  \r\n8. Патрик Пуяне, \"Тотал\", Франция  \r\n9. Карлос Брито \"ИнБев\", Белгия  \r\n10. Раджив Сури, \"Нокия\", Финландия  \r\n11. Пунит Ренжен, \"Делойт\", Великобритания  \r\n12. Мартин Лундстед, \"Волво\", Швеция  \r\n13. Вернер Бауман, \"Байер\", Германия  \r\n14. Бил Макдърмот, САП, Германия  \r\n15. Улрих Шписхофер, \"АБВ Груп\", Швейцария Тръмп:  \r\n ", "date": "2018.01.26", "title": "Тръмп обядва с подбрани бизнесмени. Вижте кои!"}
{"url": "http://www.bnews.bg/article/235953-velikolepen_krasimir_anev_grabna_bronza_v_italiya", "text": "Красимир Анев спечели третото място и бронзов медал в спринта на 10 километра на европейското първенство по биатлон в италианския зимен център Риднаун-Вал Ридана. 30-годишният Анев повали всичките 10 мишени и остана на 24,5 секунди зад победителя Андрей Расторгуевс (Латвия). За българина това е седми медал от европейско първенство в кариерата си и втори в спринта след бронза в Душники-Здрой 2017. Анев излезе четвърти след последната стрелба и успя да се стигне до бронза след отлично бягане по последната обиколка. Още петима българи участваха в надпреварата при мъжете, като двама от тях се класираха за утрешното преследване - Владимир Илиев и Антон Синапов.", "date": "2018.01.26", "title": "Великолепен: Красимир Анев грабна бронза в Италия"}
{"url": "http://www.bnews.bg/article/235924-galin_si_hvana_mlad_lyubovnik_foto", "text": "Фолк певецът Галин има нов интимен партньор, твърди сайтът Hotnews. Галин съвсем скоро се сдоби с нов интимен партньор. Младежът е на 19 години и се казва Кристиян. Слуховете говорят, че двамата са от скоро заедно и неуспешно прикриват връзката си. До кога обаче ще продължават да се крият? Снимката вижте През годините името на Галин бе забърквано в гей афери с различни мъже, но никога не е имало категорични доказателства за това. Други слухове носят, че Галин е бисексуален и си ляга със заможни господа за пари. Певецът яростно отрича подобни слухове. \r\n„Заклевам се в най-скъпите за мен неща, че никой не е дошъл да ми даде 200-300 лв. и да ми каже: „Ти тази вечер си с мен”. Кой какво говори – негов проблем си е“, споделя в свое интервю фолкаджията.  ", "date": "2018.01.26", "title": "Галин си хвана млад любовник (ФОТО)"}
{"url": "http://www.bnews.bg/article/235948-evropeyskata_komisiya_ni_oshamari_za_narushavane_na_7_direktivi_i_1_reglament", "text": "\r\nБезхаберието на чиновниците ни ще ни донесе много сериозни санкции за неспазването на 7 директиви и 1 регламент. Глобите, които ще плати най-бедния народ в Европа са от порядъка от 20 до 40 хиляди лева на ден. Едно от нарушенията е затова, че България все още не може да обясни по какъв ред осигурява адвокат на заподозрените в престъпление граждани.Това нарушение удря изключително силно по репутацията на България, тъй като то е характерно за диктаторските режими.Най-позорното нарушение обаче е за защитата на  географските наименования. По този казус евродепутата Николай Бареков и журналиста Димитър Байрактаров направиха съвместно разследване, чрез което спасиха Българското \r\nкисело мляко от заличаване. Бареков и Байрактаров още през 2017 г. предупредиха публично правителството, че ако не се вземат спешни мерки, България и българският бизнес ще понесат  огромни загуби. Резонно е да поставим въпроса ще има ли отговорни лица, които да понесат сурови наказания или както си му е редът, всичко ще бъде замазано? Не вижда ли Борисов, некомпетентността на патриотарите в управлението вече трудно може да бъде компенсирана? Би Нюз ще продължи да следи темата. \r\n ", "date": "2018.01.26", "title": "Европейската комисия ни ошамари за нарушаване на 7 директиви и 1 регламент!"}
{"url": "http://www.bnews.bg/article/235946-tramp_izbuhna_finansovoto_chudovishte_soros_diskreditira_amerikanskiya_prezident", "text": "Американският президент Доналд Тръмп покани инвеститори и предприемачи в САЩ и поясни, че „Америка на първо място” не значи „Америка сама”. Това направи той в дългоочакваната си реч пред световния бизнес елит на Световния икономически форум в Давос. Тръмп започна с встъплението, че присъства на икономическия форум, за да представлява интересите на САЩ и представи постигнатото в страната за подобряване на икономическия растеж и бизнес климата. „Откакто съм избран създадохме 2,4 млн. работни места, оптимизмът на малкият бизнес расте и безработицата спада”, посочи той. . Отворени сме за бизнес и сме конкурентоспособни отново. Сега е идеалното време да доведете бизнеса и инвестициите си в САЩ”, каза президентът. „Аз вярвам в Америка и като президент ще слагам винаги Америка на първо място, също както лидерите на другите страни слагат своите държави на първо място. Но това не значи, че Америка е сама. Когато САЩ просперира, просперира света”, посочи още той. Откакто станах политик, осъзнах колко мръсни и фалшиви могат да бъдат медиите, заяви още той.  По-рано днес Тръмп отрече да е искал да уволни натоварения с разследването на евентуалната руска намеса в президентските избори в Съединените щати специален прокурор Робърт Мълър, както твърди в. \"Ню Йорк таймс\". \" \r\n ", "date": "2018.01.26", "title": "Тръмп избухна: Финансовото чудовище Сорос дискредитира американския президент!"}
{"url": "http://www.bnews.bg/article/235932-mazhat_na_anya_pencheva_tatarchev_opita_da_mi_otkradne_kolata", "text": "През 1991 г. синът на актрисата Славка Славова  - Ивайло Караньотов е начинаещ, но добре печелещ бизнесмен. Тогава той инвестира голяма част от спестяванията си в покупката на тузарски „Мерцедес” 124. Караньотов купува возилото от сенчест баровец и отива да го регистрира в КАТ. „Оттам обаче ми казаха, че колата не е редовна и няма да я регистрират и затова аз се върнах при човека и му казах, че не става и че трябва да ми върне парите. Той ми обясни, че трябва и двамата да отидем в КАТ, каза ми да тръгвам натам, а той щял да дойде с необходимите документи…”, спомня си Караньотов. Мъжът на Аня Пенчева обаче не успял да стигне до КАТ, тъй като на бензиностанцията пред Японския хотел бил обграден от армия от двайсетина здравеняци, писа „Уикенд“. „Тогава това беше номер на мутрите – за да не те бият, те заобикалят плътно и те притискат. Нямаше къде да мръдна,  взеха ми пистолета, разпраха ми якето, а един от тях ми удари една глава. Тръгнаха си с мерцедеса, а аз останах кървящ на улицата”, сеща се Ивайло Караньотов. Часове по-късно той отишъл в полицията, но на входа го посрещнал пиян полицай. Ченгето се държало арогантно. „Разбрах, че полицаите няма да ми помогнат и трябва сам да се оправям. Тогава отидох при тоя, дето ми продаде колата и който ме беше нагласил да ми я откраднат и му казах да ми я връща. Онзи каза, че няма как да стане. След това стигнах до неговите началници – много известни хора, едни братя”, разказва Ивайло Караньотов. Той не спомена имена, но явно визираше босовете на групировката СИК братя Маргини. Срещата с тях в столично заведение обаче не минала гладко, като според спомените на Ивайло Караньотов той дори се сдърпал с братята, които категорично отказали да му върнат мерцедеса. Дни по-късно мъжът на Аня Пенчева видял откраднатата си кола в центъра на София. „Докато шофирах стария си автомобил „Фиат Уно”, внезапно си видях колата. Паркирах до нея и зачаках. Малко по-късно идват две момчета и се качват в мерцедеса. През прозореца на колата аз бръкнах и извадих ключа, след което извадих шофьора от колата и се сборихме. Той клекна, но другия младеж излезе от автомобила и тръгна към мен, държейки в едната си ръка винкел, увит във вестник. Видях, че няма какво друго да правя, извадих пистолета и го гръмнах, като куршума мина през крака му в областта на задника. В този момент от другата страна на улицата мина полицейска патрулка, но ченгетата вместо да слязат и да видят какво става, дадоха газ и избягаха”, разказва Ивайло Караньотов. Минути по-късно на местопрестъплението дошли десетки полицаи и задържали мъжът на Аня Пенчева и единия от младежите, с които той влязъл в схватка. „Другия, този, който го бях прострелял, избяга. Какви времена бяха – никой от полицаите не ми потърси сметка, че съм прострелял човек. Закараха ни в районното и аз им обясних на ченгетата, че това е моя „Мерцедес”. Казах им, че под задната седалка съм оставил едно яке и така те разбраха, че това е моята кола, но въпреки това не ми върнаха мерцедеса”, спомня си преживяното Ивайло Караньотов. Дни по-късно той научава, че мутрите, които са му задигнали мерцедеса, са го продали на близък роднина на тогавашния главен прокурор Иван Татарчев. Тогава майка му – известната актриса Славка Славова, днес покойница, успява да издейства среща с обвинител №1. „Няма да обяснявам как точно успях да си взема мерцедеса от районното, за да не се сезира прокуратурата, въпреки че май са минали всички давностни срокове, но си я взех и я нарязах с флекс - да си знам, че и единия няма да я има, и другия също”, обяснява Караньотов. Сблъсъкът с мутрите и главния прокурор Татарчев не е единствения криминален екшън, в който се забърква мъжът на Аня Пенчева. Четири години по-късно, през 1995 г., той отново прострелва с пистолет в задника силовак от вилнееща в онзи период крими групировка. „Бяха решили да ми вземат на караминьол един имот. Изсипаха се близо 100 човека пред дома ми. Аз бях на балкона и оттам гръмнах единия от рекетьорите. Заради това мутрите ми издадоха смъртна присъда. Крих се 6 месеца в Юндола, там имам къщичка. Върнах се след половин година, когато вече босовете на нападателите ми не бяха сред живите”, завършва разказа си съпругът на Аня Пенчева. Преди 15 години Ивайло Караньотов влиза в тежък сблъсък и с бащата на певицата Белослава. Тогава мутри го отвличат и пребиват, след като двамата спорят за имот.", "date": "2018.01.26", "title": "Мъжът на Аня Пенчева: Татарчев опита да ми открадне колата!"}
{"url": "http://www.bnews.bg/article/235939-mila_kunis_poluchi_buhnal_puding", "text": "Отличието се връчва всяка година на изпълнители с траен и впечатляващ принос към шоубизнеса от най-старата студентска театрална трупа в САЩ, основана през 1795 г. В изявлението относно избора на тазгодишната носителка на наградата \"Бухнал пудинг\" беше посочено, че Мила Кунис е една от най-търсените и ярки холивудски актриси. Връчването на приза - златна форма за пудинг, по традиция се предшества от костюмен парад по улиците на Кембридж. 34-годишната Мила Кунис, позната с ролите си в хитовата телевизионна поредица \"Шеметни години\" и във филми като \"Черният лебед\", \"Приятелю, Тед\", \"Пътят на Юпитер\" и \"Палави мамчета\", премина по парадния път с черен кабриолет \"Бентли\", обградена от студенти с перуки. Шествието не беше подминато от протести. Към Мила Кунис бяха отправени призиви да откаже наградата в знак на протест срещу правилото на трупата да не приема жени. Поддръжници на дългогодишната традиция мъже да се превъплъщават в женски образи на свой ред настояха тя да се запази. През последните години студентки са се явявали на прослушване за прием в трупата три пъти, но никоя от тях не е получила \"обратно обаждане\". Преди церемонията, на която беше почетена Мила Кунис, от театралната трупа обявиха, че от следващата година към състава ще могат да се присъединяват жени. Сред предишните носителки на наградата \"Бухнал пудинг\" за Жена на годината са Хелън Мирън, Марион Котияр, Клеър Дейнс, Джулиан Мур, Ан Хатауей, Хали Бери, Катрин Зита Джоунс, Ейми Полър, Кери Уошингтън. Миналата година отличието беше присъдено на Октейвия Спенсър. Тазгодишният носител на наградата \"Бухнал пудинг\" за Мъж на годината е актьорът Пол Ръд. Той ще получи отличието си на 2 февруари. \r\n ", "date": "2018.01.26", "title": "Мила Кунис получи \"Бухнал пудинг\"\r\n\r\n"}
{"url": "http://www.bnews.bg/article/235943-kak_raboti_mvr_v_lukovo_nikoy_ne_znael_che_izdirvat_rosen_angelov", "text": "Обвиненият за шесторното убийство в Нови Искър Росен Ангелов е бил търсен в радиус от 30-ина км. Това разказа Цветан Цветков, един от местните жители на село Луково, съдействали на полицията при мащабното издирване. Цветков е от ловната дружинка на селото, а преди дни МВР му благодари официално, защото е помогнал в издирването. „Познаваме Балкана – да им покажем пътища, има много изоставени вили, пресечени местности, които трудно се достигат”, посочи той пред bTV. По думите му търсили Ангелов от Нови Искър до Луково, 30-ина км в радиус, като обръчът се е стеснявал. На въпрос как така Ангелов е намерен само на 500 м от вилата му при такова мащабно издирване, Цветков отговаря така: „ Цветков е засичал на няколко пъти Росен Ангелов, но никой в селото не е знаел, че го издирват. По думите му Ангелов бил „приходящ”. Цветков споделя още, че не е бил въоръжен по време на издирването, тъй като не са били тръгнали на лов за прасета, а имало и много други хора с пушки. Цветков не се приема за герой. Скромно казва, че е изпълнил гражданския дълг, като е помогнал на органите на реда. \r\n ", "date": "2018.01.26", "title": "Как работи МВР: В Луково никой не знаел, че издирват Росен Ангелов"}
{"url": "http://www.bnews.bg/article/235945-bezzakonie_mazh_i_zhena_biha_s_kolove_politsai", "text": "\r\nМъж и жена са задържани, след като нападнали и удряли с дървени колове полицаи в плевенското село Дисевица, съобщиха от ОДМВР - Плевен. \r\nНападението е станало вчера около 7 часа сутринта при при извършване на процесуално-следствени действия от служители на Първо и Второ РУ в Плевен. \r\n27-годишна жена и 24-годишен мъж от селото нападат и нанасят удари с дървени колове на полицаите.  \r\nУниформените са освидетелствани в Клиниката по Съдебна медицина в Плевен. Те са със средни телесни повреди.  \r\nНападателите са задържани за срок до 24 часа. Уведомен е прокурор от Районната прокуратура в Плевен. Образувано е досъдебно производство.  \r\nПо случая продължава работа разследващ полицай.  \r\n ", "date": "2018.01.26", "title": "Беззаконие: Мъж и жена биха с колове полицаи"}
{"url": "http://www.bnews.bg/article/235949-viktor_nikolaev_unizhaval_priyatelkata_si_da_mu_predlaga_brak_3_pati", "text": "Сутрешното лице на Нова телевизия Виктор Николаев има сериозна жена до себе си повече от 10 години, но продължава да бяга от сватбата като дявол от тамян. ловинката му Людмила с разочарование споделя, че се е унизила да му предложи да минат под венчилото цели три пъти, но винаги е получавала отговор „не“, писа „Ретро“. Първото предложение дошло точно преди 10 г., когато разбрала, че е бременна. Тогава заживели под един покрив и дошъл и логичният въпрос. Виктор я успокоил, че ще го направят след раждането, но това така и не се случило. За втори път отказал в родилното. Преди няколко години, на Коледа, се появило и третото предложение, уж на шега, която спретнала дъщеря им Дара, която изявила желание да им шаферства.", "date": "2018.01.26", "title": "Виктор Николаев унижавал приятелката си да му предлага брак 3 пъти\r\n "}
{"url": "http://www.bnews.bg/article/235941-tsetska_prizna_che_vremenno_otteglili_s_borisov_konventsiyata_ot_istanbul", "text": "Законопроектът за ратифициране на Истанбулската конвенция не е оттеглен. Това призна на пресконференция правосъдният министър Цецка Цачева, която присъства на заседанието на Неформалния съвет на министрите на правосъдието. Така тя затвърди изчаквателната позиция на правителството. \"Стана ясно, че е необходимо време, онези, които не са имали време да я прочетат, да се запознаят с документите. В понеделник в Брюксел ще се проведе конференция, в която отново ще дебатираме защитата на жертвите от престъпления и и отново защитата на жените.\", посочи още Цачева. Гласуването на документа бе отложено еднолично от Борисов. Припомняме и коментара му на живо във Фейсбук след като даде назад от ратификацията:  „Защото всички останали текстове, за които говорят – трети пол, гей бракове, всичко останало просто не фигурира в тази конвенция. И не случайно днес Армения, след Сърбия, Албания, Турция – всички са я приели… дето се вика, и арменският поп я е приел”, добави той.  ", "date": "2018.01.26", "title": "Цецка призна,че временно оттеглили с Борисов Конвенцията от Истанбул!"}
{"url": "http://www.bnews.bg/article/235950-lavchetata_terez_i_masud_sa_spaseni", "text": "Общинските съветници в Разград спасиха лъвчетата Терез и Масуд. Вместо да заминат за спасителен център в Холандия животните ще бъдат прехвърлени в Пазарджик - това решиха общинските съветници в Разград. След като областният управител на Разград върна решението на общинските съветници лъвчетата да заминат за Пазарджик, заради липсата на документи за собственост, кметството се сдоби с нужните свидетелства и решението бе прегласувано с 21 гласа \"за\". Към него бе допълнено, че се дава разрешение на фондация \"Четири лапи\" да закара 3 от възрастните лъвове в Холандия. Припомняме, че кметът на Разград обеща да   Масуд и Терез, и лъва Асен, без знанието и съгласието на общината, която е собственик на животните. Това съобщи днес на пресконференция д-р Валентин Василев, цитиран от БТА.  Той заяви, че фондацията подготвя документи да изнесе трите лъва от страната на 26 януари, деня в който Общинският съвет трябва да прегласува върнатото от областния управител решение за бъдещето на лъвчетата. Д-р Василев заяви, че общината не е била уведомена, че двете малки лъвчета се намират в столичния зоопарк и че фондацията възнамерява да ги изнесе от страната. Той бе категоричен, че докато няма влязло в сила решение на Общинския съвет, не може да даде съгласие за заминаването на лъвовете в Холандия.", "date": "2018.01.26", "title": "Лъвчетата Терез и Масуд са спасени"}
{"url": "http://www.bnews.bg/article/235930-eto_go_mladokat_koyto_razvede_tsvetanka_rizova", "text": "Цветанка Ризова от близо година има връзка с доста по-млад от нея мъж. Журналистката е разтурила 20-годишния си брак с бизнесмена Анатоли Георгиев още в началото на миналата 2017 г., когато се запознала с настоящия си любим. За официалния си развод ТВ водещата не обелва и дума вероятно защото с бившия й вече съпруг са се разбрали да го опази от медийни скандали, писа „Ретро“. Новият й любим е д-р Веселин Йолов. Двамата за първи път се появиха на музикална изява на нейната добра приятелка Маргарита Хранова. Двамата все още избягват да интимничат на публични места. Често могат да бъдат забелязани да купонясват в столични пиано барове с повод и без повод. Новият мъж не разполага с несметно богатство и връзки, но е не по-малко образован и проспериращ. Родом е от Бяла Слатина и е завършил Медицински университет в столицата, а в момента практикува в отделението по ортопедия и травматология към Медицинския институт на МВР. Изнася лекции и в Академията на МВР. Негови познати споделят, че той бил отявлен джентълмен и се отнасял като с кралици с всички дами в болницата – сестри, колежки или пациентки.", "date": "2018.01.26", "title": "Ето го младокът, който разведе Цветанка Ризова"}
{"url": "http://www.bnews.bg/article/235955-novi_merki_blokirat_rayona_okolo_sofiyskiya_universitet", "text": "Части от столицата ще бъдат блокирани за движение на 29 януари, понеделник, съобщиха от Столична община. Въвежда се временна организация на движението за заснемане на филм.  От 08.00 до 16.00 часа  се забранява престоят и паркирането на пътни превозни средства с изключение на автомобилите на снимачния екип и извън местата в режим на платено паркиране \"служебен абонамент\" на ул. \"Кракра\" между ул. \"Шипка\" и ул.\"Шейново\" в частта до ул. \"Шипка.  ", "date": "2018.01.26", "title": "Нови мерки: Блокират района около Софийския университет!"}
{"url": "http://www.bnews.bg/article/235931-samozapalilata_se_sapruga_pochina_ot_izgaryaniyata_si", "text": "Починала е 57-годишната жена от врачанското село Бъркачево, която в четвъртък се заля с бензин и се запали, съобщиха от МВР-Враца. Основната версия за трагичния инцидент са честите физически посегателства върху жената от страна на съпруга й. Жената е от ромски произход и се подпалила с бензин днес следобед след свада с мъжа си, който редовно я биел. Съседка обаче чула викове от къщата и като видяла огъня подала сигнал в полицията. Сигналът е подаден около 13 - 13.30 часа. На място пристигнали екипи на полицията и Спешна помощ, които веднага откарали пострадалата в клиниката по изгаряния в УМБАЛС \"Пирогов\". Полицаите започнали разследване по случая. В къщата органите на реда открили празна бутилка от 1.5 л, която миришела на бензин. Криминалистите са разпитали съпруга на жената. Той отрекъл да има общо с подпалването на съпругата си. Според жители на селото съпругът често злоупотребявал с алкохола и пребивал жена си. Тя бягала при съседи или близки, но после се връщала при мъжа си.", "date": "2018.01.26", "title": "Самозапалилата се съпруга почина от изгарянията си"}
{"url": "http://www.bnews.bg/article/235934-uvolniha_kechist_zaradi_iznasilvane", "text": "Един от най-популярните кечисти Енцо Любовчията беше уволнен от световната федерация, след като бе обвинен в изнасилване. Той е действащ шампион в полутежка категория и се очакваше да се бие на турнира Кралския сблъсък в неделя. Ерик Арнд, както е истинското име на кечиста, е злоупотребил с Филомена Шеахан през октомври. Той примамва момичето в хотелска стая във Финикс. Жертвата искала само да се запознае с Енцо Любовчията, но още с влизането той започва да я задява. \"Казвах му да спре, защото исках първо да го опозная - разказа пред TMZ Шеахан. - Той скъса моята дреха и ме нападна. Отново му обясних да спре, а той рече: \"Момиче, ти сериозна ли си? Трябва да се молиш за този х.й. Имам милиони последователи в инстаграм.\" Безброй пъти му казах не, за да спре. В един момент ми хвана ръцете, грабна ме отзад и започна да прави секс. След това ме вдигна и ме пренесе в спалнята. Плачех, молех му се. Казвах - спри, не искам да го правим. Когато стигнахме до спалнята, той ме натисна, а аз си ударих главата. Загубих съзнание. Не помня за колко време. Когато се събудих, продължаваше да прави секс с мен. Главата ме болеше. Виках да се махне, но Енцо не спираше.\" Няколко дни след акта Филомена се оплакала в полицията. Тя добави в туитър, че след унижението е била в психиатрична клиника за 45 дни. Обвиненията на Шеахан бяха поставени под съмнение от неин приятел, който излезе с видео в youtube. В него са показани съобщения, на които Филомена се хвали, че е правила секс, след като е вземала кокаин. Във въпросния диалог тя добавя, че в момента лежи в леглото до известен кечист. Енцо имаше романтична заигравка с най-едрата кечистка в световната федерация, 85-килограмовата Ная Джакс. Той отрича изнасилването.", "date": "2018.01.26", "title": "Уволниха кечист заради изнасилване \r\n"}
{"url": "http://www.bnews.bg/article/235936-napadeniyata_prodalzhavat_12_godishen_udari_uchitel_brat_mu_ohranata_v_uchilishte", "text": "12-годишно момче, петокласник в СУ „Н. Й. Вапцаров” в Царево, удари учител в час по български език и литература, а ден по-късно брат му нападна охраната на учебното заведение. Проявите на агресия са се случили преди обявяването на грипната ваканция. \r\nУченикът е от ромски произход. В досието си имал най-малко три наказания за различни провинения. След серия от нарушения, педагогическият съвет насрочил извънредно заседание с основна точка преместването му в друго училище. \r\n  \r\nВ деня, в който трябвало да се проведе съвещанието, ученикът нахлул в клас по средата на шестия час и пред очите на останалите деца зашлевил учителката. По-късно по-големият му брат, възпитаник на същото училище, пък нахълтал в школото и посегнал на охраната. Двамата ще бъдат изключени.  „Преподавателката не е със сериозни физически, а емоционални и психически травми. Заявих на ръководството на училището и на преподавателите, че оттук нататък, аз ще съм гарант да има дисциплина в училищата в община Царево. Казах им да не се страхуват, да бъдат по-строги и да не се притесняват ,че ще останат без деца заради делегираните бюджети. Ако е необходимо, общината ще ги дофинансира”, коментира пред журналисти кметът на Царево Георги Лапчев. И подчерта: \"Делегираните бюджети за училищата от по-малките населени места не са най-удачният вариант.\", съобщи Дарик. Полицията е информирана за инцидента и вече е започнала проверка. Случаят се следи и от Регионалния инспекторат на МОН. И двамата братя са от уязвими социални групи. Именно към тях е фокусирана и кампанията на МОН за връщането на децата в училищата. \r\n\"Докладваха ми за още няколко деца с над 70 неизвинени отсъствия. Те бяха наказани с последно предупреждение. Ако не започнат да влизат в час и те ще бъдат изключени\", каза кметът на Царево Георги Лапчев. \r\n  \r\nС херкулесовската задача да убедят родителите да изпратят децата си в клас са се нагърбили кметове на населени места, експерти от Министерството на труда, социални работници, полицията, кварталните инспектори, учители. \r\n„Създадена е огромна организация. Обходите са от врата на врата. Изготвили сме специална карта, качена на електронна платформа, в която фигурират 10 000 деца. Някой от тях се върнаха в клас, други отново напуснаха училище. Полагаме неимоверни усилия. Налага се обаче да се сблъскваме и с подобни случаи”, допълни пред Дарик-Бургас шефът на Регионалния инспекторат на образователното министерство в Бургас Виолета Илиева.", "date": "2018.01.26", "title": "НАПАДЕНИЯТА ПРОДЪЛЖАВАТ: 12-годишен удари учител, брат му - охраната в училище"}
{"url": "http://www.bnews.bg/article/235937-vas_potvardi_uvolnenieto_na_sadiya_chenalova", "text": "Тричленен състав на Върховния административен съд е потвърдил уволнението на съдия Румяна Ченалова. Решението може да бъде обжалвано.  Срещу нея имаше три предложения за дисциплинарно уволнение, обединени в едно производство.  Припомняме, името на съдия Ченалова стана известно след изказването на бившия френски посланик у нас Ксавие Лапер дьо Кабан, който се възмути от опит за кражба на клон на френско дружество чрез съдебната система. Кабан заяви, че и в съда у нас \"има гнили ябълки\". Последва серия от скандали със съдии от СГС, включително и с шефката на институцията, като името на съдия Ченалова (или по-точно нейният глас) изтече в прословутите записи, станали известни като \"Яневагейт\". Шефът на СГС Владимира Янева бе отстранена от длъжност и съдена за издаване на разрешения неправомерно на СРС-та. Самата прокуратурата обаче прекрати разследването по скандала, както направи и по-късно и ВСС. Съдия Румяна Ченалова също бе дисциплинарно уволнена и й бе повдигнато въпросното обвинение, което касае работата й в Търговското отделение на СГС. ", "date": "2018.01.26", "title": "ВАС потвърди уволнението на съдия Ченалова"}
{"url": "http://www.bnews.bg/article/235938-shokirashto_nad_330_mln_evro_sa_potanali_v_dzhobovete_na_g_zha_onecoin", "text": "Над 330 милиона евро са изчезнали за 2 години след сделки с виртуалната валута уанкойн (OneCoin), основана от българката д-р Ружа Игнатова. 37-годишната нашенка, която има и германско гражданство, е в неизвестност, както и членове на нейната фамилия.  Преди седмица спецпрокурори и агенти на ГДБОП и ДАНС нахлуха в офиса на българската фирма “Уан нетуърк сървисис” ЕООД, притежавана до миналата година от Веска Игнатова – майката на д-р Ружа (дъщерята се представя като магистър по икономика и доктор по право в Оксфорд – б.р.). Шефът на спецпрокуратурата Иван Гешев поясни, че акцията у нас е по съдебна поръчка за правна помощ от прокуратурата в германския град Билефелд. Там се води разследване за създаване пирамидална структура за измами и пране на пари чрез разпространение на виртуалната валута. Сред заподозрените са и две българки, които са майка и дъщеря. “Ружа Игнатова е обвиняема като член на организирана престъпна група за финансови измами в Германия, но у нас търговията с криптовалута не е инкриминирана, каза още Гешев. От фирмата “Уан нетуърк сървисис” направиха изявление, че не се занимават с нищо незаконно, акцията срещу тях е показна и заради нея търпят сериозини финасови загуби. Според системата “Дакси” в момента фирмата е прехвърлена на двама 26-годишни собственици с адресна регистрация в столичния квартал “Модерно предградие”. “Продължава да се води следствено дело срещу Ружа Игнатова по подозрение за измама и пране на пари и престъпно въвеждане на граждани в заблуда”, съобщиха вчера пред “Труд” от прокуратурата в Билефелд. Оттам уточниха, че към момента от тяхна страна няма издадена Европейска заповед за арест на Игнатова, нито е поискано нейното издирване от Европол. На въпрос дали се разследва и майка й Веска, отговорът от немската прокуратура беше, че се разследват лица от близкото обкръжение на основната заподозряна Ружа Игнатова. След няколкомесечна процедура на 5 август 2017 г. BaFin (Банков и финансов надзор на Федерална република Германия) окончателно налага забрана за сделки и реклама на криптовалутата уанкойн на територията на ФРГ. Забраната се отнася за няколко свързани помежду си фирми, търгуващи и по света с тези виртуални пари. Сред фирмите, чиято дейност попада под възбраната, са OneCoin Ltd, регистрирана в Дубай, Onelife Network Ltd, регистрирана в Белиз и One Network Services Ltd, регистрирана в България. Преди налагането на пълната забрана, действията на германския финасов надзор започват в началото на април 2017 г. със запор на 29 милиона евро по банкови сметки на International Marketing Services GmbH с централа в германския град Гревен. Дружеството е прехвърляло суми на вложители на OneCoin на трети лица зад граница и то по поръчка на дубайската фирма OneCoin Ltd. Между декември 2015 г. и декември 2016 г. сумата по банковите сметки на International Marketing Services е достигала 360 милиона евро, тоест – преди замразяването през април м.г. са изчезнали над 330 млн евро. С тези милиони са купувани яхти, леки коли “Макларън”, “Бентли” и “Ролс Ройс”, недвижими имоти, включително и в София. Смята се, че само за 3 известни сгради в центъра – бившият ресторант “Крим”, къщата на бившия кмет Димитър Моллов и кооперация на площад “Славейков” – са похарчени около 12 млн. евро. От миналата година те са продадени на друг собственик, съобщава вестник “Труд”. Според различни източници мрежата уанкойн/уанлайф обхваща над 3,3 млн души на 4 континента. Действа на принципа на секта като се организират презентации в градове по целия свят, подобни на концерти, на които Посланици продават “образователни пакети”. Участниците научават как да “копаят” уанкойни, как да търгуват помежду си с тях и какви бонуси ще получават, ако привлекат нови и нови членове. Включването в мрежата става със суми от 1100 евро, а цената на най-скъпите пакети надхвърля 55 000 евро. Посланията на д-р Ружа и нейните съдружници са, че някой ден уанкойнът ще победи биткойнът, както и че стойността на тяхната валута само след година-две ще скочи с 50-60 % и всички ще станат милионери от един отбор “Милионер юнайтед”. В края на април 2017 г. по подозрение за измами индийските власти задържат 18 души, които са участвали в семинари на OneCoin Ltd с цел привличане на клиенти. Централни банки и служби в Италия, Великобритания, Белгия и Тайланд също са предупреждавали за опасност при сделки с уанкойни.", "date": "2018.01.26", "title": "ШОКИРАЩО: Над 330 млн. евро са потънали в джобовете на г-жа OneCoin"}
{"url": "http://www.bnews.bg/article/235917-shestima_dushi_ot_meditsinskiya_universitet_s_obvinenie_ediniyat_ukrival_100_hil_lv_v_sterilizator", "text": "Шестима души от Медицинския университет в София са обвинени в документни престъпления и престъпления по служба, обяви ръководителят на Специализираната прокуратура Иван Гешев. Преди седмица прокуратурата, ДАНС и ГДБОП проведоха акция в Университета, свързана с нелегален прием на фиктивни студенти. В дома на един от обвинените е намерен стерилизатор, в който са укрити 100 хил. лв. В 9:30 ч. в Националното следствие дойде бившият ректор Ваньо Митев, за да се запознае с новото си обвинение. По думите му обаче това, в което го обвиняват сега, нямало нищо общо с него, тъй като контролът на приема е многостепенен и по същество е чисто техническа работа. Делото за организирана престъпна група е образувано през септември 2017 г. Част от обвинените все още работят в МУ, а друга са бивши служители, посочиха от прокуратурата. По думите на Гешев е вероятно кръгът на обвиняемите да се разшири, тъй като има данни за повече участници. Основното престъпление, за което се води разследването, е прием на чуждестранни студенти и „оправяне” на изпитите им по нерегламентиран начин. Приетите по тази схема студенти са над 20, а цената, която плащали за тази „услуга” е между 40 и 50 хил. евро. Най-много от тях са граждани на ЕС, предимно от Обединеното кралство, но най-често от арабски произход, от страни като Иран, Ирак, Египет, Ливан. Някои от тях не са имали дори средно образование. Получавайки статут на студенти, те получават и статут за постоянно пребиваване в България, което също е била цел. Това е въпрос и за националната сигурност, така че и по тази линия се работи, посочи Гешев. Всичките обвинени са с мярка за неотклонение – гаранция от 200 хил. лв.", "date": "2018.01.26", "title": "Шестима души от Медицинския университет с обвинение! Единият УКРИВАЛ 100 хил. лв. в… стерилизатор!"}
{"url": "http://www.bnews.bg/article/235951-izvanredno_dzhipitata_iskat_dvoyna_potrebitelska_taksa", "text": "Потребителската такса за посещение при общопрактикуващ лекар да се увеличи на 5.10 лв. Тази идея се лансира сред съсловието на джипитата.  Тя получава подкрепа, както от представители на Българския лекарски съюз, така и на Сдружението на общопрактикуващите лекари. Джипитата, които я споделят, са на мнение, че реализирането ѝ би могло да отсее пациентите, които наистина се нуждаят от преглед при общопрактикуващ лекар, от тези, които отиват при джипито само, за да си поговорят с него. \r\n  \r\nИдеята е таксата за посещение при джипи да се обвърже с минималната работна заплата, която в момента е 510 лева. Така, ако се приеме, че ще заплащаме 1 процент от тази сума, при посещение при лекар ще трябва да вадим от джоба си 5 лева и 10 стотинки. \r\n  \r\nПредложението подкрепя д-р Костадин Сотиров, председател на Сдружението на общопрактикуващите лекари в Пловдив, обяви той пред Дарик: \r\n  \r\n„Два пъти се увеличи минималната работна заплата, а тази такса си остава същата и тя вече няма тази роля, която би трябвало да изиграе. Тя, освен съфинансираща роля за семейните лекари, има и задачата да ограничи безсмисленото потребление. Защото един човек, който не плаща такава такса, може пътьом да мине да си поговори с джипито. В това време обаче има хора, които наистина страдат и са болни и чакат в чакалнята, и не можем да ги прегледаме, защото някой минавал оттук и искал да си поговори. Точно премахването на това безсмислено посещение при лекаря е задачата на тази такса. Защото, когато ти трябва да заплатиш такса в размер на 5.10 лв., ти няма да губиш времето на лекаря, а ще отидеш при него само когато наистина имаш проблем. Така и лекарят ще може да отдели по-голямо внимание на хората, които наистина имат проблеми. Затова тази такса трябва да я има. Това не е само в България. В Холандия, например, тази такса е 10 процента от стойността на прегледа”, посочи д-р Сотиров. \r\n  \r\nСпоред него европейските практики би трябвало да се следват.  \r\n  \r\nОбщопрактикуващият лекар е на мнение, че работата на съсловието ще се подобри значително, ако оборудваме лекарите с регистратори, с медицински сестри, а също и с ехограф, така че пациентите да не се изпращат на различни места за ултразвуково изследване.", "date": "2018.01.26", "title": "ИЗВЪНРЕДНО: Джипитата искат двойна потребителска такса!"}
{"url": "http://www.bnews.bg/article/235952-belgiya_predade_na_frantsiya_zapodozryan_za_teroristichnite_ataki", "text": "Белгия предаде на Франция Мохаме Бакали, ключов заподозрян за терористичните атаки в mариж от 2015 г., предаде АФП. Това гласи официалното съобщение на белгийската прокуратура. Бакали бе арестуван в Белгия след терористичните атаки в Париж от 13 ноември 2015 г., при които загинаха 130 души. Тогава в Париж и Сен Дени (предградие на града) са извършени поне шест едновременни терористични нападения. Освен загиналите десетки са ранени.  Осем от нападателите са сред загиналите, като седем от тях са се самовзривили. Първата атака е в парижкото предградие Сен Дени, близо до стадиона, на който в същия момент се играе приятелски футболен мач между отборите на Франция и Германия. Трима нападатели се самовзривяват. Има една жертва. По-късно се извършват нападения на още пет места в Париж. ", "date": "2018.01.26", "title": "Белгия предаде на Франция заподозрян за терористичните атаки"}
{"url": "http://www.bnews.bg/article/235933-grigor_na_rodna_zemya_vkashti_vinagi_e_chudesno", "text": "Вкъщи винаги е чудесно. Дори времето ми харесва в момента. Немногословен и малко тъжен Григор Димитров се завърна на родна земя. Най-добрият български тенисист кацна у нас малко преди 14 ч. Утре той ще даде пресконференция преди участието си на турнира в София, който стартира на 4 февруари, предаде БТВ. Утре от 11 часа Гришо ще даде пресконференция в хотел \"Хилтън\" преди очаквания с голям интерес турнир \"София Оупън\", който ще се проведе в \"Арена Армеец\" от 4 до 11 февруари.   ", "date": "2018.01.26", "title": "Григор на родна земя: Вкъщи винаги е чудесно!"}
{"url": "http://www.bnews.bg/article/235918-sled_bistrishkite_tigri_se_praknaha_i_zhepeytsi_futbolisti_dokato_vlakove_tsisterni_trepyat_hora", "text": "Далавера да има! И в БДЖ има… да си футболист. Те са хем административни служители, хем футболисти и да не се не се изненадате – хем не ходят на работа. В работно време футбористът Христо Стамболийски от отбора на железниците и бивш кадър на Левски бил хванат пред дома си (не всеки може да си го позволи)… Той се води инспектор и контролира охраната на товарни превози. Колегите му са категорични, че редовно отсъства от работа. Това не е единичен случай. Постоянно се чува, че БДЖ е пред фалит, влаковете по някои линии са пълна гробница, а транспортният министър Ивайло Московски се чуди от къде да намери пари. Чакайте де, защо е нужно да се инвестира в отборче на ниво ЖП, като тези пари може да отидат най-малко за машинистите и тези, които понякога си рискуват живота, за да превозват опасни товари. Всеки може да подритва коженото кълбо за здраве, дай да уредим и други. Футболът на частно в работно време е станал национален спорт, а това е благодарение на ритнитопковец номер 1 на държавата и неговите авери от Банкя и Илиянци.", "date": "2018.01.26", "title": "След \"Бистришките тигри\" се пръкнаха и жепейци футболисти, докато влакове-цистерни трепят хора!"}
{"url": "http://www.bnews.bg/article/235913-dashteryata_na_vladimir_putin_se_razvde", "text": "Катерина Тихонова, смятана за дъщеря на Владимир Путин се е развела със съпруга си Кирил Шамалов. Не е известно кога разводът е станал факт, дали е оформен официално. Това съобщи \"Блумбърг\", като се позова на четири независими източника.  \r\nЕдин от белезите, по който косвено може да се съди за подобно действие е продажбата на акции на руската компания \"Сибур\", принадлежали на Шамалов. Те са били получени от съпруга на Тихонова като знак за това, че става член на семейството на руския президент.  \r\nАкциите са продадени, без притежателят им да получи някаква печалба, което потвърждава, че той вече не е в близкото обкръжение на Путин. Един от източниците на \"Блумбърг\" отрича да има връзка с продажбата на акциите и развода на Тихонова и Шамалов, като смята, че в случая това е просто търговска сделка. \r\nБащата на Кирил - Николай Шамалов - е един от собствениците на банка \"Русия\" и в последно време се забелязва, че се дистанцира от хора, близки до Кремъл. През 2016 година Кирил Шамалов влезе в рейтинга на \"Форбс\" като един от най-богатите хора в Русия с лично състояние от 1.3 милиарда долара.", "date": "2018.01.26", "title": "Дъщерята на Владимир Путин се развде"}
{"url": "http://www.bnews.bg/article/235920-horata_v_panika_obgaziha_burgas_s_propan_butan", "text": "7 сигнала за задушлива миризма са получени след 8 часа тази сутрин на телефон 112 и в РИОСВ Бургас. Това съобщи директорът на екоинспекцията Тонка Атанасова. Сигналите са от различни квартали на Бургас и са за това, че се усеща задушлива миризма на газ пропан-бутан. Извършен е обход на всички станции, които работят на територията на града. Установено е, че няма превишение на нивата на въглеводороди. Вероятно ще се изиска обяснение от рафинерията в Бургас, чиято дейност е съпътствана от такива миризми, как са работили съоръженията им през изминалото денонощие. \r\n ", "date": "2018.01.26", "title": "Хората в паника: Обгазиха Бургас с пропан-бутан"}
{"url": "http://www.bnews.bg/article/235915-muki_az_chudovishte_nikoga_ne_sam_udryala_mama_shte_sadim_klevetnitsata", "text": "\"Двете с Мария ще съдим колежката Адриана Андреева за откровените лъжи и клевети, които продължава да говори по медиите. Искът ни ще е за 15 000 лева. Потресена съм.\" Това сподели голямата Стоянка Мутафова по повод думите на Адриана Андреева, която разказа, че дъщерята на актрисата я бие и я държи на хляб и майонеза. Вчера Стоянка бе заедно с Муки в Русе, където представи биографичната си книга. \"Кой ли не ми се обади да ме пита дали е вярно? Кълна се, че никога не съм удряла мама! А Адриана докога ще продължава, сега я е яд, че я игнорирахме, че Ирен продължава да играе с успех на нейното място, и почна пак точно сега да ръси глупости. Тя да се благодари, че аз спасих турнето в САЩ, когато се отказа в последния момент, а й бяха издали виза. И затова организаторката я съди, какво общо имаме ние? Била на антидепресанти, ама това си е нейна работа\", възмути се Мария Грубешлиева на думите на Адриана Андреева. Муки е категорична, че вкъщи не гладуват. \"Вярно е, че не готвя постоянно, но от години Любо Нейков плаща на ресторант до нас да носят гозби на Стоянка. Аз всеки ден пазарувам всичко, което иска, от нищо не е лишавана. Възмутително е всичко това\", обясни още Муки. Скандалът помежду им се заформил преди две години, когато дъщерята на Стоянка се прицелила в ролята на Адриана в \"Госпожа Стихийно бедствие\", разказва самата Андреева. \"И понеже не се получи с мен, а намерих Ирен Кривошиева за ролята, тя почна да сипе огън и жупел срещу мен и майка ми. Това не е достойно, най-малкото и заради годините, в които двете са пътували и са били рамо до рамо. Но ще се видим в съда с Адриана, повече не искам да говоря за това\", обясни още Мария, която и вчера бе рамо до рамо до майка си на представянето на книгата й \"Добър вечер, столетие мое\", пише \"България днес\".", "date": "2018.01.26", "title": "Муки: Аз чудовище? Никога не съм удряла мама, ще съдим клеветницата!"}
{"url": "http://www.bnews.bg/article/235919-shterkata_na_ivo_karamanski_bashta_mi_ne_mi_ostavi_edna_stotinka", "text": "Кръстника на българската мафия Иво Карамански има четири деца. Най-малката му дъщеря Александра от години оглавява най-известната от неговите фирми „Корона” и чрез нея успешно работи като единствената жена частен детектив в България. Баща й Иво Карамански бе убит през 1998 г. Умира на място от куршума на Стефан Въжарски по време на пиянски скандал във вила в „Бояна”. Тогава Александра е още дете, едва на 11 години е. През 2009 г. обаче приятелят й Христо също бе убит, като килърът му години наред й се заканва от затвора. Мълвата гласи, че биг босът Иво Карамански оставил наследство от 30 млн. лева. Александра обаче отрича. „Баща ми не остави никакви милиони. Нещо повече – не ми остави абсолютно нищо. И да е имало някакви пари, те изобщо не са стигнали до мен. Други са тези, които спечелиха след смъртта му”, категорична е Александра Караманска, писа „Таблоид“. Наследницата на мафиота обаче е благодарна за контактите, създадени от татко й, които се оказват златни пътеки в детективската работа. Не крие, че името често й изиграва лоша шега, а понякога направо пречи. Веднъж, например, я изгонили от Държавния архив заради фамилията си. Когато вижда личната й карта с името, служителката в Архива моментално забравя, че няма право да откаже поискана информация. Чиновничката не се разколебава в отказа си, дори когато Александра й показва всички документи, необходими й да изследва родословното дърво на свой клиент. „На дъщеря на мафиот информация не давам”, сопнала се чиновничката в архива.  Александра завършва 151-о училище в столицата, днес Национално средно училище „София” със специалност право и публична администрация. Почти веднага влиза в известната фирма „Корона” на баща си и бързо сбъдва детската си мечта да стане частен детектив. Твърди, че не тя, а детективската професия сама я избрала. Първият й учител Марин Маринов е и първият български частен детектив, при това е приятел на баща й. Учила и от други авторитети в бранша след това, като един от най-вдъхновяващите примери за Алекс е агенция, основана през 1963 г. в САЩ, където и бащите, и синовете и внуците са детективи. ", "date": "2018.01.26", "title": "Щерката на Иво Карамански: Баща ми не ми остави една стотинка! "}
{"url": "http://www.bnews.bg/article/235926-dinko_dal_5_bona_na_debora_za_da_se_sableche_gola", "text": "Ловецът на бежанци Динко от Ямбол помогна на фолк певицата Дебора за новата й песен. Той й дал 5 000 лева, които изпълнителката използвала, за да реализира новия си проект. В знак на благодарност за щедростта му, тя го поканила да участва във видеото към парчето, което е посветено на хейтърите, които я съсипаха след участието й във „ВИП Брадър“. След приключването на формата непрекъснато се шушука, че между ямболията и Дебора има нещо повече от приятелски симпатии. Все още обаче липсват доказателства и не можем да бъдем напълно сигурни в разнасящата се клюка, писа \"БГ Днес\". Новата песен на Дебора се казва „Луд си по мен“. В лентата тя се е облякла предизвикателно и върти секси дупе по боди с прашка и жартиери. После маха излишните дрехи, остава по сутиен, а после и без него. При монтирането на клипа са допуснали гаф – на един от кадрите, на които тя се съблича, лъсва зърното на Дебора. После брюнетката остава съвсем гола, а по нея се стича неоново-светеща боя. После певицата се появява с трета визия – сако на голо и забрадка върху главата. Стайлингът й е изкопиран от последната колекция на „Версаче“. Великата Наоми Кембъл лъсна на корицата от октомврийския брой на списание „Вог“се появи пременена по същия начин.", "date": "2018.01.26", "title": "Динко дал 5 бона на Дебора, за да се съблече гола"}
{"url": "http://www.bnews.bg/article/235942-zam_zdraven_ministar_obvinen_v_dlazhnostno_prestaplenie", "text": "Софийска градска прокуратура привлече като обвиняем заместник-министъра на здравеопазването М. З. за това, че в периода 30.12.2010 – 18.05.2011 г. в гр. София, е нарушил служебните си задължения, като е издал разрешения на частното лечебно заведение „Вива Медика“ ООД – гр. Враца да извършва медицински дейности на територията на държавната болница „Христо Ботев“ АД – гр. Враца. С такива инициали е зам.-министър Михаил Зортев, заместник на министър Стефан Константинов за близо 6 месеца. С това действие обвиняемият е нарушил Закона за лечебните заведения (чл. 9, ал. 6). „Вива Медика“ ООД е получила правото да осъществява медицински дейности по анестезиология и интензивно лечение, вътрешни болести, хирургия, ортопедия и травматология, въпреки че същите дейности се извършват и от държавното лечебно заведение. Настъпилата вреда от действията на М.З. е в размер на 12 881 505 лева – сумата, платена от НЗОК на частното дружество за извършваните дублетни медицински дейности. От деянието са настъпили значителни вредни последици за  държавното лечебно заведение МБАЛ „Христо Ботев“ АД гр. Враца в размер на неполучените от НЗОК 12 881 505 лева. Извършителят е лице, което заема отговорно служебно положение и случаят е особено тежък. Деянието е съставомерно по чл.282, ал.3, вр.ал.2, вр.ал.1, вр.чл.26, ал.1 от НК. - длъжностно престъпление, особено тежък случай. На М.З. е наложена мярка за неотклонение „парична гаранция“ в размер на 5000 лв.  ", "date": "2018.01.26", "title": "Зам. здравен министър обвинен в длъжностно престъпление"}
{"url": "http://www.bnews.bg/article/235923-pazete_detsata_si_gripat_zatvori_459_uchilishta_v_stranata", "text": "459 училища в страната остават затворени днес заради високата заболеваемост от грип и други вирусни заболявания, съобщи Министерството на образованието и науката. Днес не се учи в: - 121 училища в област Стара Загора; - 138 училища в област Бургас, където грипната ваканция продължава до 29 януари; - 98 училища в София - област; - 17 училища в област Видин; - 44 училища в област Ямбол; -19 училища в област Габрово; - 14 училища в област Хасково (ОУ „Христо Ботев“ - с. Крепост, ОУ „Васил Левски“ - с. Ябълково, ОУ „Д. Матевски“ - град Меричлери, ОУ „Христо Смирненски“ в село Радиево и 10 училища в Димитровград); - 7 училища в област Кюстендил (ОУ “Н. Вапцаров“, СУ „Хр. Ботев“ и ПГ в гр. Бобов дол, ОУ „Хр. Ботев“ - село Невестино, НУ „Св. Св. Кирил и Методий“ в Раждавица, ОУ „Хр. Павлович“ и СУ „Св. Климент Охридски“ в град Дупница); - едно училище в област Враца - СУ „Св. св. Кирил и Методий“ в град Криводол. Освен тях от 29 януари до края на седмицата е обявена грипна ваканция в София-град..", "date": "2018.01.26", "title": "Пазете децата си: Грипът затвори 459 училища в страната! "}
{"url": "http://www.bnews.bg/article/235927-moskovski_prochete_mediite_i_razbra_che_mashinistite_ot_bdzh_ne_rabotyat", "text": "\r\nМинистърът на транспорта Ивайло Московски разпореди да бъде извършен вътрешен одит в „Холдинг БДЖ“, „БДЖ-Пътнически превози“ и „БДЖ-Товарни превози“. \r\nПроверката е във връзка с появилите се медийни материали в публичното пространство, съобщиха от пресцентъра на транспортното ведомство.  Това се случва буквално часове, след като в медиите излезе информация, че   (не всеки може да си го позволи)… Той се води инспектор и контролира охраната на товарни превози. Колегите му са категорични, че редовно отсъства от работа. Това не е единичен случай. \r\nЗакъснелият одит на Московски включвал реда на отчитане на извънредния труд, както и проверка на осъществявания контрол на работното време на служителите в холдинга и дъщерните му дружества. Той ще бъде извършен от Звеното за вътрешен одит към Министерството на транспорта. Постоянно се чува, че БДЖ е пред фалит, влаковете по някои линии са пълна гробница, а транспортният министър Ивайло Московски се чуди от къде да намери пари. Чакайте де, защо е нужно да се инвестира в отборче на ниво ЖП, като тези пари може да отидат най-малко за машинистите и тези, които понякога си рискуват живота, за да превозват опасни товари. Всеки може да подритва коженото кълбо за здраве, дай да уредим и други. Футболът на частно в работно време е станал национален спорт, а това е благодарение на ритнитопковец номер 1 на държавата и неговите авери от Банкя и Илиянци.    ", "date": "2018.01.26", "title": "Московски прочете медиите и разбра, че машинистите от БДЖ не работят"}
{"url": "http://www.bnews.bg/article/235911-milena_slavova_byasna_na_energoto_plashtam_tok_pri_izklyucheni_bushoni", "text": "Рок певицата Милена Славова се оплака от енерго дружеството в социалната мрежа Фейсбук. \r\n51-годишната певица е получила сметка за изразходвана електроенергия в размер на 74 лева, което я шокирало, имайки предвид, че бушоните й в къмпинг „Градина“ били изключени от три месеца. \r\n\"Какво значи, когато в апартамент са изключени бушоните от 3 месеца и ми пристига сметка от 74 лв. Миналия месец пак имаше, но само 10 лв. Има нещо гнило май???“, ожали се певицата. \r\nТя не крие шока от сметката, тъй като жилището е необитаемо. Отрича и версията за кражба на ток, тъй като в сградата не живеят други семейства. \r\nПред „Телеграф“ Милена Славова заявява, че ще си търси правата и подчертава, че това е първият случай, в който тя е жертва. Преди това само е чувала за подобни сметки, които реално няма откъде да се начислят. \r\n ", "date": "2018.01.26", "title": "Милена Славова бясна на енергото: Плащам ток при изключени бушони"}
{"url": "http://www.bnews.bg/article/235907-brutalno_14_godishen_prebi_vazrastno_semeystvo_ograbi_gi_i", "text": "Нов случай на жестоко престъпление, извършено от дете - 14-годишно момче преби възрастно семейство и ги ограби. Освен пенсиите им, той задигнал и храната им, съобщи NOVA. Случаят е от пловдивското село Момино. \r\nМестните жители настояват момчето да бъде изселено, защото редовно нападало пенсионерите и самотно живеещите хора. 14-годишният Божидар нападнал възрастното семейство, докато спяло. Към 1 часа през нощта той счупил единия прозорец на къщата и влязъл вътре.  \r\nПърво се нахвърлил с юмруци върху 77 – годишния дядо Петър. Знаел, че същият ден взели пенсиите си около 520 лева. Бил го до безпаметност. „Нищо, нищо не си спомням”, разказва пострадалият Петър Трифонов. \r\n „Биха го като куче. Тук на земята го оставиха. После и мен ме би. И само викаше дай, къде, къде са парите, дай парите”, разказва потърпевшата Таня Трифонова. След като взел пенсиите им, момчето претърсило цялата къща за други спестявания. Но не открил и се насочил към хладилника. \r\nВъзрастните хора се оплакали в полицията и 14-годишният ученик бил задържан. Той живее в съседна къща. За него се грижат баба му и чичовците му. „Баща му е в затвора в Пазарджик. Майка му е в затвора в Сливен, някакви пари крала”, обяснява Живко Гогов, чичо на момчето. „На училище не ходи, откакто баща му влезе в затвора, не ходи. Аз му говоря, ама той не чува от дума”, разказва бабата на момчето Маргарита Гогова. \r\nБлизките му искат да бъде настанен в поправителен дом. За същото настояват и хората в Момино село. Утре прокуратурата ще поиска 14-годишният ученик да остане за постоянно в ареста. „Срещу него са повдигнати две обвинения за грабеж и за кражба. До 3- години е затворът”, обясни районният прокурор на Пловдив Чавдар Грошев.", "date": "2018.01.26", "title": "Брутално: 14-годишен преби възрастно семейство, ограби ги и… "}
{"url": "http://www.bnews.bg/article/235908-fandakova_naredi_nyama_da_karate_lichnite_si_avtomobili_shte_se_toplite_na_tok_ama_ha_g_zho_kmet_a_za_vecherya_kakvo_mozhe_da_hapnem", "text": "Както писа BNews, кметицата на София нареди да не се качваме на личните си автомобили и да не палим печки на твърдо гориво. Ми, хубаво, но кой ще плаща? Тези, които се отопляват на дърва са сметнали, че така е по-изгодно и бюджетът им друго не позволява. Не всеки може да си позволи да си плаща като роб на Топлофикация или на ЧЕЗ. Как така става… днес има данни, че въздухът в София е мръсен и Фандъкова като последна институция се разпорежда кой какво да прави? Че хората колко пъти казват, че трябва да се прави това и онова за София, а резултат няма. Колко пъти един или друг подава жалба и чака с години да се запълни дупката пред блока, да кажем… и сега видиш ли, време е да мръзнете по спирките, да поемате бацили в трамвая, да включвате духалки, защото да не и се налага на г-жа кметицата да ползва социални мрежи и да налага норми. Боже, какво доживяхме! Има закони и правила, които може да създадете, а не да зовете през ФБ небивалици. И логично след тези нареждания, то да питаме - Г-жо кмет, а за вечеря какво може да хапнем? И накрая, а може ли да дишаме…", "date": "2018.01.26", "title": "Фандъкова нареди: Няма да карате личните си автомобили! Ще се топлите на ток! Ама ха! Г-жо кмет, а за вечеря какво може да хапнем?"}
{"url": "http://www.bnews.bg/article/235901-firma_za_barzi_krediti_osadi_zhana_bergendorf_izteglila_parite_za_da", "text": "Присъдата е произнесена от Столичния районен съд през ноември 2017г. Заедно с 2000 лева, които Жана е изтеглила ще трябва да заплати и още 500 лв. лихви за една календарна година. Ексцентричната звезда се принудила да прибегне до услугите на бързите кредити през 2016-а, когато я притискали да плати административната глоба по предишното дело, на което беше осъдена. През април същата година тя предизвика катастрофа на централен столичен булевард след употреба на наркотици. Тогава престъплението бе квалифицирано по чл. 343Б ал. 3 от НК, което предвижда закон от 1 до 3 години. При наличие на предпоставките на чл. 78А в същия кодекс законът предвижда освобождаване от наказателна отговорност и налагане на глоба от 1000 до 5000 лева. Затворът й се размина и остана само глобата и отнемане на шофьорската книжка, припомня „Телеграф“. Сега срещу певицата тръгва ново дело заведено от нейния приятел Лео, който е пуснал жалба до прокуратурата за домашно насилие, В нея той се оплаква, че певицата го бие редовно. \r\nДвойката влезе в криминалните хроники, след скандал през 2015-а. Двамата извикаха ченгета в квартирата си, които пък намериха голямо количество марихуана и ги задържаха.", "date": "2018.01.26", "title": "Фирма за бързи кредити осъди Жана Бергендорф, изтеглила парите, за да..."}
{"url": "http://www.bnews.bg/article/235905-tragediya_pozhar_v_bolnitsa_ima_zaginali", "text": "Най-малко 37 души са загинали при голям пожар в болница в Южна Корея.  Ранените при инцидента са над 70. Пожарът е пламнал в спешното отделение на първия етаж на болницата. В сградата по това време имало около 200 пациенти. Повечето са прехвърлени в съседни болници.   Причините за пожара са неизвестни. Трагедията става месец след като при пожар във фитнес клуб в друг южнокорейски загинаха 29 души.", "date": "2018.01.26", "title": "Трагедия! Пожар в болница, има загинали…"}
{"url": "http://www.bnews.bg/article/235909-izvanredno_obyaviha_gripna_epidemiya_i_v_sofiya", "text": "Със заповед на директора на Столична регионална здравна инспекция от утре, 27 януари, на територията на област София-град се обявява грипна епидемия. Ограничават се провеждането на профилактичните и планови действия в лечебните заведения, детските и женските консултации, ваксинациите и свижданията в болниците. СРЗИ е предписало на Регионалното управление по образованието София-град да се преустановят учебните занятия от 29 януари, понеделник, до края на учебната седмица - 2 февруари. РЗИ-Хасково е издало предписание за преустановяване на учебната дейност на територията на общините Хасково, Любимец, Симеоновград, Харманли и Стамболово, считано от 29.01.2018 г. до 31.01.2018 г., включително.", "date": "2018.01.26", "title": "Извънредно: Обявиха грипна епидемия и в София! "}
{"url": "http://www.bnews.bg/article/235906-nikol_kidman_stava_snaha_na_meril_striyp", "text": "Преди дни холивудската актриса получи рекордната 21-ва номинация за \"Оскар\" за ролята си във филма \"Вестник на властта\". Сега новината за трикратната носителка на \"Оскар\", е, че ще стане част от актьорски състав на \"Големите малки лъжи\" за предстоящия втори сезон на хитовата поредица, съобщават Асошиейтед прес, цитирана от БТА. В изявление, направено от телевизия HBO, се посочва, че 68-годишната Стрийп ще се превъплъти в образа на Мери Луиз Райт, майката на Пери Райт (Александър Скарсгард) и свекърва на жертвата на домашно насилие Селест Райт (Никол Кидман). Според съобщението героинята на Стрийп ще се появи, за да търси отговори за смъртта на сина си. С участието си в \"Големите малки лъжи\" звездата ще допълни впечатляващия дамски състав, включващ Никол Кидман, Рийз Уидърспун, Лора Дърн, Шайлин Удли, Зоуи Кравиц. \"За всички нас е повече от вълнуващо, че единствената и неповторима Мерил Стрийп се присъедини към актьорския състав на \"Големите малки лъжи\" за втория сезон\", написа в Twitter Рийз Уидърспун, която е и сред съпродуцентите на хитовата поредица, пише dnes.bg Сериалът на HBO, който е по едноименния бестселър на Лиан Мориарти, пожъна забележителен успех в настоящия награден сезон, спечелвайки многобройни отличия. С призове се окичиха и част от звездите на сериала, сред които Никол Кидман, Лора Дърн, Александър Скарсгард. \r\n ", "date": "2018.01.26", "title": "Никол Кидман става снаха на Мерил Стрийп"}
{"url": "http://www.bnews.bg/article/235921-pk_tarikati_s_prisadi_zaradi_trafik_na_heroin_za_3_miliona", "text": "Стоян Кръстев- Драгановеца е осъден на осем години затвор и 100 000 лева глоба за участие в трафик на хероин от Турция в България. Присъдата му е наложена на база одобрено споразумение, съобщиха от прокуратурата. \r\nДрагановеца и Димиър Димитров- Котарака бяха изправени пред съда, след като при спецакция на ГД БОП, състояла се на 26  ноември 2012 година, двамата са задържани с близо 34,5 хероин на стойност над 3 млн. лв. Дрогата е била внесена от Турция и намерена в тайник на автомобил, който се намирал в гараж в дома на Драгановеца в Перник. В къщата му в село Лесковец пък са открити 50 бойни патрона. \r\nДо приключването на наказателното производство срещу Кръстев и Димитров се стигнало след възлагане на съдебна поръчка на властите в Германия и изпълнение на Европейска заповед за арест. Той е многократно осъждан, в това число и от Областния съд Гьотинген в Германия. Последното му наложено наказание „Лишаване от свобода“ за срок от три години Кръстев е изтърпял на 23.01.2011 г. \r\nДругият подсъдим Димитър Димитров- Котарака, който също  е сключил споразумение с прокуратурата, е осъден на три години „Лишаване от свобода“, с петгодишен изпитателен срок и глоба в размер на 20 000 лева. \r\nПрез 2011 – 2012 г. от специализираните служби била извършена оперативна работа спрямо лица, участващи в изграден и функциониращ канал за трансграничен трафик на големи количества наркотични вещества. Сред тях бил и Стоян Кръстев- Драгановеца. В хода на разследването бил установен механизмът на извършване на престъпната дейност –транспортиране на хероин от Турция през България за страните на ЕС, чрез използване на леки автомобили с изградени в тях тайници. Те били предназначени за укриване на дрога, като за целта били обшити с оловни листа, което затруднявало откриването им при използване на рентген. \r\n ", "date": "2018.01.26", "title": "PK тарикати с присъди заради трафик на хероин за 3 милиона "}
{"url": "http://www.bnews.bg/article/235902-lorina_kamburova_izbuhna_imam_si_mazh_ne_e_orlin_pavlov", "text": "Звездата от \"Скъпи наследници\" Лорина Камбурова призна, че си има сериозен приятел, но това не е Орлин Павлов. Чаровната актриса има връзка от известно време с мъж на име Георги, който живее и работи в далечна Америка. Въпреки разстоянието двамата са луди един по друг и прекарват цялото си свободно време заедно. Георги често праща на Лорина скъпи подаръци, които трогват много актрисата. Гаджето на Лорина по професия е финансист, а в свободното си време се изявява и като диджей.", "date": "2018.01.26", "title": "Лорина Камбурова избухна: Имам си мъж, не е Орлин Павлов"}
{"url": "http://www.bnews.bg/article/235893-o_ne_dnes_i_prez_pochivnite_dni_nyama_da_se_radvame_na", "text": "Сутринта ще е студено, с минимални температури между минус 10 и минус 5 градуса, в югоизточните райони и по крайбрежието малко по-високи. Максималните температури ще са предимно между 1 и 6 градуса, гласи прогнозата на НИМХ към БАН. По Черноморието ще се образува мъгла, която в отделни райони ще се задържи почти през целия ден. Повече слънце ще има след обяд. Ще духа слаб до умерен североизточен вятър. Максималните температури на въздуха ще са от 3-4 градуса. Температурата на морската вода е 6-7 градуса. Вълнението на морето ще е 2-3 бала. В планините ще бъде слънчево. Ще духа до умерен, по билата и силен вятър от север-североизток. Температурите ще се повишат още и максималната на височина 1200 метра ще е около 4 градуса, на 2000 метра - около минус 1 градуса. И през почивните дни времето ще бъде предимно слънчево. Сутрин ще е студено, с минимални температури между минус 10 и минус 5 градуса, на места в Североизточна България и котловините и по-ниски. В събота ще е тихо и в низините и котловините ще останат условията за мъгла или инверсионна облачност; максималните температури ще са между 1 и 6 градуса. В неделя ще духа слаб северозападен вятър и мъглата в повечето места ще се разсейва, а дневните температури ще се повишат.", "date": "2018.01.26", "title": "О, не! Днес и през почивните дни няма да се радваме на… "}
{"url": "http://www.bnews.bg/article/235895-vnimanie_mamyat_horata_ot_imeto_na_bchk_v", "text": "Българският червен кръст в Габрово се обърна към жителите на общината с призив  за повишено внимание при контактите с лица, които се представят за служители или доброволци на организацията. В последните дни зачестяват опитите за измама, в които различни лица, от името на БЧК, обещават на гражданите, че ще им доставят твърдо гориво за отопление, или че ще им дадат помощи – „пари на ръка“. \r\nБЧК – Габрово категорично се разграничи от тези, които използват името на най-значимата хуманитарна организация за извършване на подобен род престъпления. Българският червен кръст изпълнява основните си дейности в подкрепа на различни уязвими групи от обществото, но намесването името на организацията в несвойствени за нея функции, като предоставяне на твърдо гориво за отопление или раздаване на пари „на ръка” на социално слаби граждани, е недопустимо от морална гледна точка, казват от организацията и предупреждават хората да не им предоставят възможност да  записват данни от личните им карти, дебитни карти или други документи, съдържащи лични данни.", "date": "2018.01.26", "title": "Внимание! Мамят хората от името на БЧК в… "}
{"url": "http://www.bnews.bg/article/235912-rado_yankov_ne_uspya_da_preskochi_kvalifikatsiite_v_parviya_si_start_v_bansko", "text": "Радослав Янков не успя да премине квалификациите в първия паралелен гигантски слалом за Световната купа по сноуборд, който се провежда в Банско. Празнуващият днес рожден ден чепеларец остана на 18 позиция в пресявките, като само 10 стотни го разделиха от 16-ата позиция, даваща право на участие на 1/8-финалите. Най-добрият ни сноубордист беше шести след първия манш по червеното трасе с 37.03 секунди, но не успя да направи добро второ спускане по синьото трасе, а времето от 40.10 секунди по него се оказа недостатъчно. Квалификацията бе спечелена от австриеца Себастиан Кислингер. В двата старта в Банско през миналия сезон Янков записа победа и второ място, а впоследствие взе и малката Световна купа в дисциплината паралелен гигантски слалом.  Другите трима българи отпаднаха още след първия манш в квалификациите. Димитър Ганичев се нареди 49-и, Станислав Вангелов остана 51-и, а веднага след него завърши Михаил Кръшняк. При жените най-добрата българка Теодора Пенчева финишира на 33-о място и не успя да се класира за втория кръг на пресявките. В неделя е вторият старт от паралелния гигантски слалом в Банско.", "date": "2018.01.26", "title": "Радо Янков не успя да прескочи квалификациите в първия си старт в Банско "}
{"url": "http://www.bnews.bg/article/235910-eto_dokazatelstva_che_nikol_stankulova_i_grisho_sa_bili_zaedno", "text": "След като мнителни фенове забелязаха, че Гришо вече не следва Никол, бе интересно каква е нейната реакция. И фактите се оказаха повече от пикантни. Сексапилната водеща също е премахнала Григор, на когото до скоро харесваше снимки и още по-съмнителен е фактът, че Станкулова дори е изтрила снимките си с тенисиста, които беше качил в своя Инстаграм профил. Водещата има снимка с Гришо от престоя му в България, която дълго време обикаляше медийното пространство. Същата снимка, месеци след като беше направена, бе качена отново от Никол за рождения ден на хасковлията с пожелания под нея. Днес обаче и двете снимки вече не са част от профила на Станкулова, пише HotArena. Фактът, че изведнъж двамата изтриха всичко, което ги свързва, засилва съмненията. Наскоро Никол сподели в свое интервю, че промените в средата, която я заобикаля, много я изнервя и не обича честа смяна на хора дори в работата си. Именно затова Станкулова предпочитала спокойна връзка.", "date": "2018.01.26", "title": "Ето доказателства, че Никол Станкулова и Гришо са били заедно"}
{"url": "http://www.bnews.bg/article/235896-merkel_syada_za_tezhki_pregovori_na_masa", "text": "Лидерите на консервативната десница Ангела Меркели и Хорт Зеехофер ще седнат на масата за преговори с лидера на социал-демократите Мартин Шулц в 9 ч. местно време. По-късно към тях ще се присъединят и водещи политици и експерти от двете формации. Преди днешните консултации консерваторите дадоха да се разбере, че няма да отстъпят от позициите си по отношение на миграцията.", "date": "2018.01.26", "title": "Меркел сяда за тежки преговори на маса "}
{"url": "http://www.bnews.bg/article/235898-dnes_e_praznik_da_pocherpyat_vsichki_s_imenata", "text": "На днешния ден църквата почита преподобни Ксенофонт, Мария и синовете им. Преп. Ксенофонт и съпругата му Мария изпратили синовете си Йоан и Аркадий да се учат в Бейрут. По пътя корабокрушение разделило братята. Бог утешил с чудно видение родителите, че децата им не са загинали. В Йерусалим станала щастливата среща между двамата братя монаси и техните родители. Мария постъпила в манастир и била удостоена с дара на чудотворството. Йоан, Аркадий и Ксенофонт станали отшелници в пустинята. Семейството било причислено от църквата в лика на светците. На 26 януари имен ден празнуват всички, които носят имената Живко, Живка и Зоя. Името Живко има славянски произход и означава „жизнен“. То е израз на родителското желание детето да е живо и здраво. Затова на днешния ден традицията отрежда родителите да се помолят за здравето на своето дете. Освен през януари именият ден на Живко, Живка, Зоя и производните им се чества и в първия петък след Великден. Денят се нарича Живоприемни петък, Животворни петък или Светъл петък.", "date": "2018.01.26", "title": "Днес е празник! Да почерпят всички с имената… "}
{"url": "http://www.bnews.bg/article/235900-fabrikata_za_falshivi_novini_izbalva_poredna_fake_news_za_barekov_evrodeputatat_navrya_prokopiev_i_sie_v_misha_dupka_s_fakti", "text": "Евродепутатът Николай Бареков обяви, че поредната фалшива новина избълва от „квачката“ Иво Прокопиев. Ето и пълния текст на публикацията във Фейсбук: Лъжата на отрепките от този сайт и тяхната квачка Иво Прокопиев. Имало дело срещу Бареков, което завършило с делото \"КТБ\"?! Лъжа и фалшива новина. Срещу мен няма никакво дело и никога не е имало. Преди 5 години - през 2013 февруари имаше сигнал срещу мен, писан от Христо Иванов и ПМ и подписан тях. Прокуратурата разпореди проверка на НАП и вследствие сигнала бях проверен аз, бившата ми съпруга, настоящата ми жена, двете деца (тогава ) с давност пет години назад. Тоест, данъчните ме разнищиха \"до тухла\" пет години назад до по заповед на Прокуратурата и Цацаров до 2007 година и то по времето на основния ми опонент Борисов от кабинета на ГЕРБ и Протестна мрежа. Проверките на мен и моето семейство (плюс къщата ми) завършиха с това, че нямам незаконни доходи. Нито лев! С дата 24 януари 2018 съм изряден платец на държавата, не дължа стотинка данък и нямам стотинка неплатен данък и необявен доход. Не е гордост, а въпрос на морал и факти. Това е истината. Другото са лъжите на фабриките за фалшиви новини. Подсъдими за стотици милиони левове кражби от народа и хазната (Прокопиев, Донев и сие) клеветят такива като мен, неудобните за тях, с лъжи, клевети и манипулации. Защо? Защото един \"крадец\" като Прокопиев вика \"дръжте крадеца!\". Скъпа моя, госпожо Галя Прокопиева, мила моя приятелко от Американското посолство на улица \"Козяк\", където трябва, във Вашингтон, Лондон и Брюксел съм разказал всичко за вас. Всичко. Така, че донт уори и тейк ит изи. Done! Finito, конец! Лека вечер! А какви спомени имаме с вас, приятелко, от 2004-2007 година! Ех, Галя, славни времена бяха. Добре, че на вашият близък семеен приятел Иван Искров, който ни сприятели, му запушиха устата та не може да доразкаже началото на нашата дружба...", "date": "2018.01.26", "title": "Фабриката за фалшиви новини избълва поредна fake news за Бареков! Евродепутатът навря Прокопиев и сие в миша дупка с факти!"}
{"url": "http://www.bnews.bg/article/235897-nivoto_na_sena_se_pokachva_v_luvara_sa", "text": "Нивото на река Сена в и около Париж продължава да се покачва и вече надминава 5,5 метра, което продължава да създава проблеми във френската столица. Около 400 души са били евакуирани в окръг Вал дьо Марн, южно от Париж, заради наводненията. Засегнат е и центърът на френската столица, където придошлата вода е заляла кейовете, съобщава БТВ.  Музеите покрай двата бряга на реката засега предвиждат да останат отворени, но са задействали план за защита при наводненията. В Лувъра на безопасно място вече са преместени 35 хил. произведения на изкуството, съхранявани в зони в риск от наводнение. Очаква се нивото на Сена да се покачва още и да надмине шест метра.", "date": "2018.01.26", "title": "Нивото на Сена се покачва! В Лувъра са… "}
{"url": "http://www.bnews.bg/article/235903-patriotarite_sazdavat_monopol_za_avtorskite_prava_chrez_lobistki_zakon", "text": "Патриотарите внесоха законопроект чрез който се създава нов монопол за управление на авторските права. В този сектор се върти огромен финансов ресурс и явно патриотарите са били добре стимулирани, за да внесат законопроект, който е в разрез дори с тяхната предизборна програма. Битката срещу монополите се оказват само красиви думи за пред избирателите на патриотарите. Когато обаче в така наречената битка се включат стимули чрез куфарчета всички обещания се забравят от пишман патриотарите, които явно се интересуват повече от състоянието на джобовете си. Опити да се прокара този лобистки закон бяха правени многократно още в 43-то Народносъбрание, но бяха стопирани от народния представител Димитър Байрактаров. Монополистите в този сектор дори стигнаха до заплахи с физическа саморазправа но въпреки всичко Байрактаров не отстъпи от позицията си. Днес обаче Байрактаров вече не е народен представител и законопроекта на патриотарите бе приет на първо гласуване от управляващото мнозинство.", "date": "2018.01.26", "title": "Патриотарите  създават монопол за авторските права чрез лобистки закон"}
{"url": "http://www.bnews.bg/article/235904-unizhen_kak_horata_obezlichiha_dzhusi_pusi_karakachanov_i_go_pratiha_v_tretopolov_razryad", "text": "Покрай темата за джендърите изниква въпросът от кой пол е Красимир Каракачанов. Мрежата буквално прегря за предположения за военния министър. Охраненият политик, който вече е трън в очите на народа, трупа все повече негативи и това не може да остане незабелязано. От поста на евродепутата Николай Бареков става ясно, че към няколко пола би могло да бъде причислено лицето Красимир Каракачанов. „Извинете, от кой точно пол е лицето Шишко Каракачанов: истанбулски, женски, мъжки, ДС, предателски, подлога....хм-м. Очаквам вашите сериозни предложения тук. Бурната реакция коментари е доказателство за това. От „слонската визия“ до джуси-пуси. Шишко Каракачанов, както бива наричан дори и в кулоарите на МО, бива определян като третополов разряд, джуси-пуси, а други казват – този тип човеци нямат пол – безполови са. Той и за третия пол не става. „Лицето шишко дебелашки е от женски пол с неустановена визия прилича на мъж АМА не точно“, казва друг потребител. Между всички тези се промъква и болката от лъжите към хората, а питането е – предателски пол има ли? А какво по-унизително от това да кажат за теб – всичко друго, но не и човек патриот. Така хората виждат лицето Красимир Каракачанов, който може би е време да се замисли над някои свои действия и да се погледне в огледалото.", "date": "2018.01.26", "title": "Унижен: Как хората обезличиха джуси-пуси Каракачанов и го пратиха в третополов разряд!"}
{"url": "http://www.bnews.bg/article/235894-ne_dishay_v_sofiya_vazduhat_e_po_mrasen_dnes_ima_risk_ot", "text": "Столичани ще дишат по мръсен въздух днес - това потвърди и кметът на София Йорданка Фандъкова на личната си страница във Facebook. \r\n\"На 26 януари се очаква превишение на нивата на фини прахови частици. За намаляване на замърсяването моля жителите и гостите на София при възможност да не използват личните си автомобили и да пътуват градски транспорт, както и домакинствата, които се отопляват на дърва и въглища, при възможност да използват електрически уреди за отопление или друго екологично отопление\", призовава Фандъкова. \r\nТя посочва, че е възложила на Столичен инспекторат, съвместно с РИОСВ, да направи извънредни проверки на пунктове за вторични суровини и автосервизи за нерегламентирано изгаряне на отпадъци. Пътна полиция при СДВР ще извършат пък извънредни проверки на автомобилите за нивата на вредните газове и техническата изправност на системите им за преработка. \r\n\"Съветите на лекарите са гражданите с респираторни заболявания, както и малките деца, и възрастните хора, да избягват продължителен престой на открито. При ходене пеша гражданите да изберат маршрут, който не е покрай големите градски булеварди\", апелира Йорданка Фандъкова.", "date": "2018.01.26", "title": "НЕ дишай: В София въздухът е по-мръсен днес! Има риск от... "}
{"url": "http://www.bnews.bg/article/235916-beliyat_dom_poiska_shedyovar_na_van_gog_no_ot_gugenhaym_im_predlozhiha_zlatna_toaletna", "text": "От музея „Гугенхайм“ са отхвърлили искането на Белия дом да заемат на президентската резиденция картина на Ван Гог и вместо нея са предложили златна тоалетна, съобщава „Гардиън“. От Белия дом са помолили от намиращия се в Ню Йорк музей „Гугенхайм“ да им изпратят временно картината „Пейзаж със сняг“, работа на Ван Гог от 1888 г., изобразяваща мъж и куче, които вървят през полето. Но главният куратор на „Гугенхайм“ Нанси Спектър е отказала молбата, съобщава „Вашингтон пост“. В отговор тя е казала, че Белият дом може да наеме 18-каратова тоалетна чиния – инсталация на художника Маурицио Кателан. Напълно функциониращата тоалетна, озаглавена „Америка“, бе инсталирана в „Гугенхайм“ през септември 2016 г. Тя бе достъпна за обществена употреба и десетки хиляди хора се възползваха от нея. Но изложбата приключи и Спектър смята, че тоалетната би могла евентуално да обслужва президентството. Изпратеният по имейла отговор на Спектър на искането на Белия дом за наемане на снежния пейзаж е бил придобит от „Вашингтон пост“. Автентичността на електронното писмо е била потвърдена пред вестника от „Гугенхайм“. В отговор на запитване има ли развитие по въпроса, от музея са отвърнали: „Нямаме нова информация.“ В писмото си до президентската администрация Спектър пише, че „Америка“ е на разположение и „президентът и първата дама биха могли да проявят интерес към инсталирането ѝ в Белия дом“. „Кателан би искал да я предложи на Белия дом за дългосрочен наем –пише в имейла Спектър. – Творбата, разбира се, е изключително ценна и донякъде крехка, но ние бихме предоставили пълни инструкции за инсталирането и употребата й.“, пише \"Площад Славейков\". „Гардиън“ припомня, че техен автор бе сред първите, използвали златната тоалетна чиния през септември 2016 г. и „останал очарован“. По време на инсталацията на „Америка“ Кателан каза, че от „Гугенхайм“ са имали идея за тоалетната още преди политическия възход на Тръмп, но той „вероятно вече се е усещал във въздуха“. Авторът призна, че златната тоалетна е отчасти намигане към прочутия „Фонтан“ на Марсел Дюшам от 1917 г., който всъщност е писоар.", "date": "2018.01.26", "title": "Белият дом поиска шедьовър на Ван Гог, но от „Гугенхайм“ им предложиха златна тоалетна! "}
{"url": "http://www.bnews.bg/article/235914-nagletsat_tsvetanov_brani_tretiya_pol_i_plyue_po_radev_che_zavizhdal_na_borisov", "text": "Президентът Румен Радев иска да ни въвлича в постоянни конфликти. Основателна ли е критиката, че разбираш от медиите, че премиерът кани президент от друга държава. Завистта или обидата не е присъща на президентската институция. Това заяви вторият човек в ГЕРБ Цветан Цветанов. \r\nС обидни квалификации винаги провокира напрежение и коментари. Президентът трябва да поощрява всяка инициатива на  премиера, допълни той. \r\nРадев иска да се поддържа противопоставянето на българския парламент,  участва в допълнителното рушене на авторитета, за да  се чувства по консенсунсен, значим и забележим, каза още Цветанов. \r\nРадев не е назначил премиера Борисов и министрите. Премиерът Бойко Борисов е функция на изборите през март и формираното мнозинство и коалицията с Обединени патриоти. Така Цветанов защитаваше като Матросов своя патрон и лидер. \r\nТой коментира и темата с Истанбулската конвенция, като прехвърли всичките проблеми за нея в двора на БСП и опозицията и заобиколи факта, че и коалиционните им партньори се обявиха против нея. \r\nЗам.-председателят на ГЕРБ извади папка с доказателства, че БСП последователно е подкрепяла Истанбулската конвенция и че нейни членове са поставяли нееднократно въпроса за приемането й, включително Корнелия Нинова. Дори е подготвяна подписка в парламента за ускоряване на приемането на документа. \r\nКонвенцията тръгна в комисии, но бе оттеглена от ГЕРБ заради напрежението, което създаде в обществото. \"Оттеглихме я, защото трябва да направим необходимото, за да информираме обществеността. Защото не сме предполагали, че една партия, която е системна, и се бори срещу насилието срещу жените и децата, ще бъде против\", коментира острия отпор от страна на БСП Цветанов. \r\nОсновната тема, които провокираха обществото е за избора на социалния пол. Тази тема сме я затворили през 2016 в българския парламент в закона за равенството на половете. Това, което касае образованието, че децата ще се обучават и трябва да бъдат разбивани стереотипите, това е прието още през 2006 г. в закон, обясни зам.-председателят на ГЕРБ. \r\nЕС се присъединява към Истанбулската конвенция. Всички държави-членки я подписват и следва ратификация. 18 страни са я приели вече, предстои това да се направи и в другите страни, каза Цветанов. \r\nНие замисляме ли се какво причиняваме на 1 милион жени, които са жертви на домашно насилие, попита Цветанов. \r\n ", "date": "2018.01.26", "title": "Наглецът Цветанов брани третия пол и плюе по Радев, че завиждал на Борисов!"}
{"url": "http://www.bnews.bg/article/235899-sluzhitelkata_nasilnitsa_ot_doma_v_gabrovo_se_chuvstva_unizena_ne_vinovna_molya", "text": "Служителката в социалния център “Хризантема” в Габрово за деца с увреждания, заснета как удря момиче, твърди, че ръководителката на дома и социалният работник са правили клипове за развлечение. „Чувствам се повече унизена, отколкото виновна”, заяви Татяна Донева. Тя допълни, че е била провокирана от ръководството. „Тези клипове и всякакви други, които правеха по цял ден, ги използваха за развлечение”, заяви Донева. „Използваха децата за развлечение, най-вече тази Веселка, която беше опасна за децата”, допълни Татяна Донева. „В конкретния случай аз влизам да чистя в стаята, стаята е пълна с фекалии, омазано навсякъде – бюра, шкафчета, абсолютно всичко. Започвам да чистя, в това време ръководителката и социалният работник казват тихо на ухото на Веска: „Удари мама Таня”, понеже тя така ми казваше. Тя, естествено, като умствено изостанало дете, реагира първосигнално, веднага върши това, което ѝ се каже. Удари ме веднъж в гърба, изтърпях го, но втория път, когато ме уцели в главата, наистина нервите ми не издържаха”, разказа тя. „Сложих я на тоалетната и започнах да я бърша. Затова казах, че ме е гнус, просто инцидентно я ударих с парцала, и то не толкова силно. Това беше целият случай. Жалкото е, че нашите ръководители просто си правиха развлечение с децата”, посочи още Донева. Тя отбеляза, че момичето не е ударено толкова силно, колкото изглеждало на записа. На въпрос дали когато са ставали свидетели на насилие, не са ѝ правили веднага забележка, Донева заяви: Не, напротив, те го използваха за развлечение. Уволненият ръководител на Център за настаняване „Хризантема” Маринела Лазарова беше категорична, че не е присъствала на тези видеозаписи. „Вие допускате ли, че ако аз съм била там, тя ще прояви такова поведение на агресия”, попита тя. Социалният работник Йорданка Милчева пък твърди, че е направила забележка на служителката, а записът е направен за доказателство. Директорът на дирекция „Образование и социални дейности“ в община Габрово Даниела Василева пък категорично отрече Маринела Лазарова да я е уведомявала за насилието още през 2016 г. Уволнената директорка обаче продължава да твърди, че Василева е виждала видеоматериала с Татяна Донева и никакви мерки не са били предприети. Думите на Лазарова бяха подтвърдени и от социалния работник Йорданка Милчева. „Не ми е подаван сигнал за насилие спрямо децата. Ако имах такъв, моментално щях да реагирам”, настоя на свой ред Даниела Василева. Тя отбеляза, че е видяла видеоматериалите на 15 януари. 10-12 души са разпитани по казуса до момента.", "date": "2018.01.26", "title": "Служителката – насилница от дома в Габрово се чувства унизена, не виновна! Моля!?"}
