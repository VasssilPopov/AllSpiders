{"url": "http://www.bnews.bg/article/264390-srabskiyat_prezident_aleksandar_vuchich_se_varna_na_rabota", "text": "\n Сръбският президент Александър Вучич беше изписан днес от Военномедицинската академия, съобщава БТА. \r\n\r\n В петък той беше настанен за лечение в кртично състояние заради сърдечно-съдови проблеми. \r\n\r\n Съветничката на президента Сузана Василевич каза, че в момента състоянието му е стабилно и Вучич се е върнал на работа, но по препоръка на лекарите е намалил дневните си задължения. \r\n\r\n „Трябва да се придържа строго към терапията и редовно да ходи на прегледи”, допълни Василевич. \r\n\r\n Вучич беше държан два дни на системи. Според министъра на здравеопазването Златибор Лончар, животът му е бил в опасност, но благодарение на незабавно предприетите мерки състоянието му се е стабилизирало. \r\n\r\n Вчера Вучич написа в социалната мрежа „Инстаграм”, че още в понеделник се връща на работа. \r\n \n\t\t\t\t\t\t", "date": "2019.11.18", "title": "Сръбският президент Александър Вучич се върна на работа"}
{"url": "http://www.bnews.bg/article/264387-skandal_sotsialnata_mrezha_zavrya_v_podkrepa_na_spryanoto_ot_evrokom_predavane_barekov_i_bayraktarov_bez_tsenzura", "text": "\n Два часа след като журналистът Димитър Байрактаров публикува свое разследване за източване на държавата от фирми на ВМРО, телевизия Евроком спря предаването \"Бареков и Байрактаров без цензура! \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n   \r\n\r\n \r\n\r\n   \r\n \n\t\t\t\t\t\t", "date": "2019.11.18", "title": "Скандал! Социалната мрежа завря в подкрепа на спряното от ЕВРОКОМ предаване \"Бареков и Байрактаров без цензура\"!"}
{"url": "http://www.bnews.bg/article/264388-ispanskata_politsiya_konfiskuva_3_5_tona_marihuana_ot_nelegalna_plantatsiya_v_gorata", "text": "\n Полицията в Испания арестува шестима души и конфискува 3,5 тона канабис в отдалечен планински район. \r\n\r\n Разследване за редица кражби отвело служителите на реда до мястото в гората, пише „Гардиън”. \r\n\r\n Акцията започнала преди седем месеца, когато полицията научава за албанска банда, която крадяла цигари от автоматизирани машини в барове и бензиностанции. Групата действала в североизточния район Арагон. \r\n\r\n Освен това станало ясно, че бандитите отглеждали големи количества марихуана, която била под постоянно наблюдение. \r\n\r\n Според информацията, за да се стигне до плантациите, е нужно 30-минутно пътуване с високопроходим автомобил, а след това допълнителни 30 минути пеша по труднодостъпни пътеки. \r\n\r\n В изявление на полицията се казва, че бандата е отсекла голям брой борови дървета, за да освободи място за плантациите. Също така са изградили водостоци, за да съхраняват вода, с която поливали растенията. \r\n\r\n За целта са използвали електрически генератори, помпи и маркучи. В изградени лагери около мястото, членовете на групата са имали храни с удължен срок на годност, както и пещ. \r\n\r\n Според полицията именно отдалечеността на плантацията е затруднила изключително много разследването и пренасянето на канабиса. \r\n \n\t\t\t\t\t\t", "date": "2019.11.18", "title": "Испанската полиция конфискува 3,5 тона марихуана от нелегална плантация в гората"}
{"url": "http://www.bnews.bg/article/264385-tova_e_lekarkata_koyato_go_gledashe_kak_umira_snimki", "text": "\n Майката на починалото 3-годишно момченце в София, което бе прехвърляно в различни болници в София, разкри коя е лекарката, отказала да го приеме за лечение в Националната педиатрична болница. \r\n \r\nСпоред Златина Петкова това е д-р Елена Паскалева-Георгиева, която е специалист педиатър и детски пулмолог в София с над 35 години опит. \r\n \r\nПроф. Гайдарски посочи потресен причината за смъртта на 3-г. дете в София. \r\n\r\n Публикацията ѝ предизвика вълна от гневни коментари по адрес на медицинското лице, а някои дори зоват за линч срещу лекарката. \r\n\r\n   \r\n\r\n \r\n \n\t\t\t\t\t\t", "date": "2019.11.18", "title": "Това е лекарката, която го гледаше как умира! (СНИМКИ)"}
{"url": "http://www.bnews.bg/article/264389-zaloviha_balgarka_obirala_koli_v_gartsiya", "text": "\n Гръцката полиция задържа 44-годишна българка, извършила поне 13 обира на коли в Гърция, съобщи БНР. \r\n\r\n Жената действала заедно с 50-годишния си приятел – също българин. \r\n\r\n Гръцките полицаи ги преследвали няколко часа, след като били засечени до Катерини да обират камион. \r\n\r\n Полицаите подали сигнал за арест, крадците обаче се качили в личната си кола, направили опит да прегазят униформените и с много висока скорост се насочили към границата. \r\n\r\n Изоставили колата до граничния пункт „Промахон” и направили опит да напуснат Гърция. \r\n\r\n 44-годишната българка е арестувана и предадена на прокуратурата в Катерини, издирва се съучастникът ѝ. \r\n\r\n По време на разследване е доказано, че за една година двамата са извършили поне 13 обира на коли и са откраднали над 18 хиляди евро и ценни предмети. \r\n\r\n Арестуваната признала, че заедно с приятеля ѝ са обирали коли от паркинги в близост до Лариса и Катерини. \r\n\r\n Използвали заглушител за алармите на автомобилите и честно идвали в Гърция – с различни коли, за да не ги разпознаят. \r\n \n\t\t\t\t\t\t", "date": "2019.11.18", "title": "Заловиха българка, обирала коли в Гърция"}
{"url": "http://www.bnews.bg/article/264393-kabelarkata_evrokom_nalozhi_brutalna_tsenzura_na_barekov_i_bayraktarov_spira_predavaneto_im", "text": "\n Случи се и това. Дежавю с точно десет години разлика. През 2009 година на 10 ноември бях уволнен с един СМС от тогавашния гаулайтер на новините в БТВ г-жа Люба Р. без никакви аргументи само с мотив, че ми била “обидена” и съм бил “предател”. Напуснах бтв със статута на най-рейтингов водещ. На кога и как съм бил предател и как съм обидил госпожата не ми беше обяснено. \r\n\r\n Днес точно след десет години и 100 места по-надолу в класациите по свобода на словото също получих СМС без никакви мотиви от гаулайтера на кабеларката “Евроком”, че предаване “Бареков и Байрактаров без цензура” повече няма да има. Отново с мотив, че някой бил “обиден”. Въпреки нарушаването едностранно от телевизията на подписания договор с едномесечно предизвестие, въпреки високия рейтинг. Без мотив. \r\n\r\n Как така една кабеларка, която видимо едва свързва двата края, която предава с допотопна техника, се отказва еднолично и изведнъж без предупреждение от гарантиран месечен приход от над 15 хиляди лева, които влизаха от нашата партийна субсидия по сметките и за да има предаване? Всичко това с договор, фактури и платени данъци. \r\n\r\n Със студио, което изработихме и платихме ние, а не телевизията. С предаване, което изцяло финансираме и като външни снимки и като монтаж и като излъчване. \r\n\r\n Въпреки високия рейтинг и качество за стандартите на тази телевизия. Въпросът е един, а отговорите може да са много. И понеже такива липсват, липсва и комуникация, идва ред на слуховете. \r\n\r\n А слуховете мълвят, че едър политик от “малкия” коалиционен партньор в управлението е изсипал щедри пачки, за да бъде сваленото неудобното за него предаване. \r\n\r\n Слуховете из кулоарите на самата телевизийка сочат, че известен олигарх-дисидент е изсипал половин милион пак в куфарчета, за да няма “Бареков и Байрактаров без цензура” и за да се разчисти терен за верен нему водещ, който да се вихри заедно с ЛК и СД в същия ефир в негов личен интерес. \r\n\r\n Фактите показват, че зрителите няма да видите поредното издание на нашето предаване утре, вторник, от 21 часа. \r\n\r\n Вие няма да видите края на разследването за продажбата под масата на българските паспорти от родни политици. Вие няма да видите втората част на разследването на колегата Байрактаров за странните действия и възможни злоупотреби на евродепутата Ангел Джамбазки. Няма да видите пълното разследване за Митко за несъществуващата фондация “Спаси София” и как потънаха парите на дарителите на новоизгрялата звезда Борис Бонев за личната му политическа и изборна кампания. \r\n\r\n Няма да видите пълното разследване как в миналия мандат на Столичния общински съвет съветници от всички партии, включително от “опозицията”, са замезвали тлъсто от общинската софра по 4 бона на месец (това прави по 200 бона за целия мандат) само от синекурни постове в бордове и надзорни съвети на общински фирми. \r\n\r\n Ето в част от тези факти може да се крие внезапното и без обяснение спиране на нашето предаване. Очевидно не съм желан. Като журналист с 30 години опит на най-високо ниво и като баща на четири деца и аз започвам да си задавам въпроси. \r\n\r\n След като за мен няма отдавна място в големите телевизии, профилът ми във ФБ е перманентно блокиран от “докладчици”, а сега ме гони и последната кабеларка, има ли за мен място въобще в България? Цензура ли. Не! Става въпрос за нещо много по-страшно. \r\n\r\n \r\n \n\t\t\t\t\t\t", "date": "2019.11.18", "title": "Кабеларката \"Евроком\" наложи брутална цензура на Бареков и Байрактаров! Спира предаването им! "}
{"url": "http://www.bnews.bg/article/264394-deloto_cpeshty_izbopa_na_fanda_ova_e_nacpocheno_za_21_noemvpi", "text": "\nAдминиcтpaтивният cъд Coфия-гpaд нacpoчи дeлoтo cpeщy избopнитe peзyлтaти зa ĸмeт нa Coфия. Oтĸpитoтo зaceдaниe щe e нa 21 нoeмвpи. Cпopeд oĸoнчaтeлнитe дaнни нa ЦИK нa втopия тyp Йopдaнĸa Фaндъĸoвa e пoлyчилa 49,98 % oт пoдaдeнитe глacoвe cpeщy 45,13 % зa Maя Maнoлoвa. Paзлиĸaтa пoмeждy им e 20 366 глaca. \r\n\r\n\r\nHa 13 нoeмвpи Maнoлoвa и eĸипът й внecoxa жaлбaтa cи в ACCГ. Cъдия Гaлин Hecтopoв ce e пpoизнecъл c oпpeдeлeниe нa 14 нoeмвpи. Kaтo cтpaни пo дeлoтo ca ĸoнcтитyиpaни Maя Maнoлoвa и пpeдcтaвлявaщият издигнaлия я инициaтивeн ĸoмитeт Hиĸoлa Baпцapoв, ĸaĸтo и Cтoличнaтa oбщинcĸa избиpaтeлнa ĸoмиcия. Зaинтepecoвaни cтpaни ca Йopдaнĸa Фaндъĸoвa и издигнaлaтa я мecтнa ĸoaлиция ГEPБ-CДC. \r\n\r\n \r\n\r\nИзбopният ĸoдeĸc (чл. 459) пpeдвиждa paзглeждaнeтo и peшaвaнeтo нa избopнитe ĸaзycи в cпeшeн пopядъĸ – нacpoчвaнe в 7-днeвeн cpoĸ oт внacянeтo нa жaлбaтa, пpoизнacянe в 14-днeвeн cpoĸ oт oбpaзyвaнeтo нa пpoизвoдcтвoтo нa пъpвa инcтaнция. Cpoĸoвeтe зa ocпopвaнe пpeд BAC и зa oĸoнчaтeлнoтo пpoизнacянe нa cъдa ca cъщитe – 7 дни зa oбжaлвaнe oт cъoбщaвaнeтo нa cтpaнитe зa peшeниeтo нa aдминиcтpaтивния cъд и пpoизнacянe нa BAC в 14-днeвeн cpoĸ oт пocтъпвaнeтo нa жaлбaтa в cъдa. \r\n\r\n \r\n\r\nΠo зaĸoн пo тeзи дeлa cъдът мoжe дa пoтвъpди peшeниeтo нa oбщинcĸaтa избиpaтeлнa ĸoмиcия или дa oбяви избopa зa нeдeйcтвитeлeн. Koгaтo cъдът ycтaнoви peзyлтaт, paзличeн oт oтpaзeния в пpoтoĸoлa нa oбщинcĸaтa избиpaтeлнa ĸoмиcия – пopaди дoпycнaтa тexничecĸa гpeшĸa, гpeшĸa в пpecмятaнeтo или нeпpaвилнo oпpeдeлeнa oбщинcĸa избиpaтeлнa ĸвoтa или пpeдпoчитaния (пpeфepeнции), oтмeня peшeниeтo и вpъщa ĸнижaтa нa cъoтвeтнaтa oбщинcĸa избиpaтeлнa ĸoмиcия зa oбявявaнe нa дeйcтвитeлнитe peзyлтaти.\r\n\r\n \n\t\t\t\t\t\t", "date": "2019.11.18", "title": "Дeлoтo cpeщy избopa нa Фaндъĸoвa e нacpoчeнo зa 21 нoeмвpи"}
{"url": "http://www.bnews.bg/article/264392-avstriya_italiya_i_frantsiya_oshte_sa_v_plen_na_loshoto_vreme", "text": "\n Ежедневието в някои части на Австрия все още е затруднено заради обилния паднал сняг, заплахата от лавини и наводнения от преливащи реки и езера. Това съобщават на австрийски медии, цитирани от Асошиейтед прес. \r\n\r\n Кално свлачище в Бад Гастайн, южно от Залцбург, разруши две къщи през нощта и затрупа две жени. Аварийните служби реагираха и бързо извадиха едната жена, а другата - след няколкочасови усилия. \r\n\r\n По-късно през деня друго кално свлачище е засипало жилищна сграда в Бад Клайнкирхен. Спасители с помощта на обучени кучета издирват изчезнал 80-годишен мъж. \r\n\r\n В Гурктал, провинция Каринтия, са евакуирани обитателите на 15 сгради заради преливане на река Гурк. Около 1 700 домакинства са без електричество от часове, а няколко села в Южна Австрия са отрязани от света заради падналия сняг. \r\n\r\n Властите в италианската област Тоскана обявиха извънредно положение заради лошото време, съобщава \"Скай Ти Джи 24\", цитирани от ТАСС и БТА. \r\n \n\t\t\t\t\t\t", "date": "2019.11.18", "title": "Австрия, Италия и Франция още са в плен на лошото време"}
{"url": "http://www.bnews.bg/article/264380-sledovatelite_poiskaha_prezidentat_da_naznachi_geshev_v_razumni_srokove", "text": "\n След като се застъпиха за Иван Гешев във всички досегашни етапи от процедурата му за избор за главен прокурор, от Камарата на следователите в България излязоха с ново писмо в подкрепа на бъдещия Обвинител №1. Този път повод е тежкият дебат във Висшия съдебен съвет, който се проведе преди мнозинството в кадровия орган отново да гласува в подкрепа на Гешев. \r\n\r\n Опозицията в съвета призоваваше за нова процедура, в която фаворитът на прокурорската колегия да не се състезава сам със себе си, като дебатът се движеше на ръба на добрия тон, а един от членовете на ВСС – Атанаска Дишева, по-късно се оплака, че избраният за главен прокурор завоалирано я е заплашил с край на магистратската ѝ кариера. \r\n\r\n Според следователите, обаче, проблемът на тази „публична, прозрачна и проведена изцяло според изискванията на закона” процедура е в това, че фокусът се изместил от „професионалните качества на г-н Иван Гешев към политически дебат”. \r\n\r\n В отвореното си писмо следователите декларират, че са против „продължаващия политически натиск, включително с декларации и отворени писма”. Освен това в адресираното си до президента писмо изразяват очакването си процедурата за назначаване на Гешев да приключи „в разумни срокове с оглед стабилността и ефективността на съдебната система”. \r\n \n\t\t\t\t\t\t", "date": "2019.11.18", "title": "Следователите поискаха президентът да назначи Гешев „в разумни срокове”"}
{"url": "http://www.bnews.bg/article/264391-direktorat_na_toplofikatsiya_sofiya_podade_ostavka", "text": "\n Изпълнителният директор на на „Топлофикация София“ ЕАД инж. Кремен Георгиев подаде оставка. Той е депозирал желанието си за прекратяване на правомощията му пред Надзорния съвет на дружеството. \r\n\r\n Това става ясно от съобщение на интернет страницата на компанията. Решението му е било предмет на предварително обсъждане и на по-ранен етап с Надзорния съвет, но не се съобщават мотиви за него. \r\n\r\n Надзорният съвет на „Топлофикация София“ ЕАД прие единодушно постъпилото заявление за освобождаване на инж. Георгиев и утвърди за нов изпълнителен член на Управителния съвет – Александър Александров. \r\n\r\n Инж. Кремен Георгиев е магистър „Топлоенергетика“ от Технически университет-София, с няколко специализации в Германия, включително по Програма за обучение на висши мениджърски кадри и повече от 20 годишен опит на ръководни позиции във водещи български и международни компании. \r\n \n\t\t\t\t\t\t", "date": "2019.11.18", "title": "Директорът на „Топлофикация София“ подаде оставка"}
{"url": "http://www.bnews.bg/article/264386-skandalnata_faraonka_ruzha_oplela_v_mrezhite_si_i_sina_na_prezidenta_dzhordzh_bush_starshi", "text": "\n Синът на президента Джордж Буш-старши – Нийл Буш, е взел $300 000 от BG кралицата на криптовалутата Ружа Игнатова, която е издирвана от ФБР заради измама за няколко милиарда долара. Това става ясно от показанията на адвокат Марк Скот, който също е обвиняем по делото за $4 млрд., пише bg-voice.com. \r\n \r\nСпоред Скот Нийл Буш е взел парите, за да уреди среща на Ружа Игнатова с китайски предприемач, за когото той работел. Китаецът е трябвало да инвестира в криптовалутата на българката „OneCoin“. \r\n\r\n Присъствието на Буш е щяло да гарантира сигурност на сделката. По-късно Нийл се свързва с агенти на ФБР, които разследват схемата и дава показания, тъй като е бил в член на борда на директорите на китайската компания, която е трябвало да получи $60 млн. от „OneCoin”. \r\n \r\nБратът на Джордж Буш – младши обяснил, че не очаквал, че сделката е измамна. Идеята на инвестицията била китайската компания да извърши с парите сделка с петрол в Мадагаскар. От сделката Нийл Буш щял да получи 10 процента, стига собственикът на китайската компания да може да продаде криптовалутата. \r\n \n\t\t\t\t\t\t", "date": "2019.11.18", "title": "Скандалната фараонка Ружа оплела в мрежите си и сина на президента Джордж Буш-старши"}
{"url": "http://www.bnews.bg/article/264384-sindikatite_tvardo_protiv_neplateniya_bolnichen_minavat_v_ataka", "text": "\n Националните стачни комитети на КНСБ и КТ \" Подкрепа\" ще се съберат през следващите няколко дни заради обявеното предложение на управляващата коалиция първият ден от болничните да бъде неплатен. Това съобщи президентът на КНСБ Пламен Димитров след среща с лидерите на федерациите в КНСБ. Той отправи апел към всички български работници да са готови за участие в това национално действие. \"Казахме ясно, двамата с Димитър Манолов - това няма да стане\", заяви Димитров. \r\n\r\n Синдикатите искат спешна среща с Борисов и оттегляне на предложението за болничните. Вчера от КТ \"Подкрепа\" обявиха готовност да напуснат Националния съвет за тристранно сътрудничество и да организират масов, национален протест на работещите български граждани, ако не се състои спешна среща с премиера Бойко Борисов по темата. Още същия ден, в който това решение на управляващата коалиция беше оповестено, лидерите на КТ \"Подкрепа\" и КНСБ на брифинг поискаха среща с министър-председателя Бойко Борисов. Синдикатите настояват Борисов да се запознае с техните аргументи в спешен порядък, тъй като срокът за промени в бюджет 2020 изтича на 20 ноември 2019 г. \r\n\r\n (БТА) \r\n \n\t\t\t\t\t\t", "date": "2019.11.18", "title": "Синдикатите твърдо против неплатения болничен! Минават в атака "}
{"url": "http://www.bnews.bg/article/264374-samolet_na_chiyto_bord_bila_maykata_na_neoliberalnata_amerika_hilari_klintan_katsna_avariyno", "text": "\n Самолет летящ от Ню Йорк до Вашингтон, на борда с бившия държавен секретар на САЩ Хилъри Клинтън, е бил принуден да се върне обратно и да извърши аварийно кацане поради неизправност, научи Си Ен Ен от свой източник. \r\n\r\n Самолетът на \"Американ Еърлайнс\" се върнал на летището в Ню Йорк в 15:15 часа местно време в неделя, след като един от пилотите забелязал неизправност. Според тях, на няколко километра от летището, машината започнала да се тресе. \r\n\r\n Служител на летището забелязал дим и намерил метален фрагмент от излетелия самолет, предаде БГНЕС. \r\n\r\n Пътниците са били качени на друг самолет за Вашингтон и са пристигнали в столицата малко по-късно.  \r\n \n\t\t\t\t\t\t", "date": "2019.11.18", "title": "Самолет на чийто борд била майката на неолибералната Америка Хилари Клинтън кацна аварийно "}
{"url": "http://www.bnews.bg/article/264383-partien_nachalnik_na_dzhambazki_i_karakachanov_haresvam_bangladesh_poveche_ot_balgarite", "text": "\n “Не е правилно хора от България и Словения да идват във Великобритания без никакви ограничения и автоматично да имат права, каквито хората от Бангладеш или Сингапур нямат”, написа британският министър Майкъл Гоув. Той отговаря за Брекзит в британския кабинет и е сред влиятелните политици в управляващата Консервативна партия. Затова мнението му се смята за официална позиция на торите, още повече че е част от статия на Гоув за “Дейли мейл”, в която се очертават бъдещите им управленски планове, ако спечелят парламентарните избори на 12 декември. \r\n\r\n Според министъра не е честно хората, идващи от европейски страни, да имат достъп до безплатното британско здравеопазване, докато останалите имигранти чакат около 5 г. и плащат такси, за да бъдат допуснати до системата му.  \r\n\r\n Консерваторите обещават да реализират Брекзит в края на януари и след това да премахнат преференциалното положение на европейските граждани. \r\n\r\n Те планират въвеждането на нова имиграционна система от 2021 г., при която всички чужденци се оценяват чрез точкова система, за да получат виза. Идеята е в страната да влизат само лица, които имат предложение за работа или са приети да следват. Така торите се надяват да прекратят източването на социалната система от хора, които заради свободното движение в ЕС пристигат уж да работят, а след няколко месеца се регистрират за помощи. \r\n \n\t\t\t\t\t\t", "date": "2019.11.18", "title": "Партиен началник на Джамбазки и Каракачанов: Харесвам Бангладеш повече от българите! "}
{"url": "http://www.bnews.bg/article/264376-tryabva_da_ima_nakazani_lekari_za_pochinaloto_3_godishno_dete", "text": "\n \r\nМоите съболезнования към родителите. Случилото се не може да се върне. Трагедията е голяма, защото за тези родители това е единственото дете. Това каза проф. Радослав Гайдарски по БТВ. \r\n\r\n Тук не става въпрос да се повярва, че детето е болно, а всеки който го е видял, ако са достатъчна кондиция и квалификация, е трябвало да разберат, че става дума за нещо сериозно. Учудвам се как е възможно това да стане. Ние сме от малкото страни с лесен достъп на всеки болен до всяка болница. Не съм чул дете да бъде върнато от преглед. Става дума за малко дете, което не може да разкаже за болката си. В модерните болници на Запад се чака с месеци. Тук не е така. \r\n\r\n Не съм виждал някой да не приеме дете, защото леглото било запазено. Трябва да се види кои са лекарите, които с лека ръка са отхвърлили детето. Уникален случай, казвам ви. Тук става въпрос за слаба квалификация на приемащите доктори. \r\n\r\n Отсъства реципрочност на отношение. Създава се пропаст между лекари и пациенти. По този случай трябва да се види от какво е починало детето, да се види кои са лекарите и да се вземат мерки. Има недоверие между лекари и пациенти. Смятам, че ще има наказани по този случай. \r\n \n\t\t\t\t\t\t", "date": "2019.11.18", "title": "Трябва да има наказани лекари за починалото 3-годишно дете"}
{"url": "http://www.bnews.bg/article/264382-zemetresenie_mezhdu_pernik_i_dupnitsa", "text": "\n Слабо земетресение е регистрирано рано тази сутрин между Перник и Дупница. Това съобщиха от пресцентъра на Областна администрация – Перник, цитирани от Фокус. \r\n\r\n По данни на Националния институт по геофизика, геодезия и география (НИГГГ) към БАН, тази сутрин в 06.49 часа българско време е регистрирано земетресение с епицентър на окoло 35 км. в югозападна посока от град София на територията на страната. \r\n\r\n Земетресението е с магнитуд 2.5 по скалата на Рихтер и не е усетено на територията на страната. Няма данни за жертви и нанесени материални щети. \r\n \n\t\t\t\t\t\t", "date": "2019.11.18", "title": "Земетресение между Перник и Дупница"}
{"url": "http://www.bnews.bg/article/264379-patna_politsiya_vremenno_sazdava_izkustvena_tapa_na_am_trakiya", "text": "\n От \"Пътна полиция\" предупреждават за изключително гъста мъгла на АМ \"Тракия\" в посока София. По тази причина се създава временно изкуствена тапа в района от 34 до 24 км на магистралата. \r\n\r\n Мярката е с цел избягване на пътни инциденти в участъка поради падналата изключително гъста мъгла - под 20 метра. \r\n\r\n Екипи на \"Пътна полиция\" са на място и насочват трафика в една лента в участък с добра видимост. От полицията апелират водачите да шофират с повишено внимание, с по-ниска скорост и с по-голяма дистанция. \r\n \n\t\t\t\t\t\t", "date": "2019.11.18", "title": "\"Пътна полиция\" временно създава изкуствена тапа на АМ \"Тракия\""}
{"url": "http://www.bnews.bg/article/264381-chetirima_zaginali_i_shestima_raneni_pri_masova_strelba_v_kaliforniya", "text": "\n Четирима души загинаха, а други шестима бяха ранени при масова стрелба във  Фресно, Калифорния. \r\n\r\n Според информацията около 35 души гледали американски футбол в заден двор на къща, когато неизвестен брой стрелци открили огън по групата, пише „Ню Йорк Таймс”, като се позовава на полицията в града. \r\n\r\n Три от жертвите са загинали на мястото на стрелбата, а другата е починала в болница. Шестимата ранени са без опасност за живота. \r\n\r\n Зам.-директорът на департамента във Френсо Майкъл Рийд обясни, че сигнали за стрелбата са получени около 8 часа вечерта местно време. По думите му 10 от пострадалите са азиатци между 25 и 30 години. \r\n\r\n Освен това е имало и деца, които гледали сблъсъка. Нито едно от тях не е пострадало. \r\n\r\n Все още няма арестувани във връзка със стрелбата. От полицията обясняват, че не знаят кой може да стои зад нападението или какви са били техните мотиви. \r\n\r\n „Безсмислено насилие. Ще направим всичко по силите си, за да намерим стрелците и да ги изправим пред правосъдието”, заяви Рийд. \r\n\r\n Щатът Калифорния е познат със строгите си закони относно притежанието на оръжие. Въпреки това в последните седмици се забелязва ръст в масовите стрелби. \r\n\r\n Миналият четвъртък 16-годишен уби двама от съучениците си и рани трима други в Санта Клара. Също така имаше две стрелби на различни купони по повод Хелоуин, в които загинаха осем души. \r\n\r\n Имаше инциденти включващи престъпни групи в предградията на Сан Франциско. Общо 10 души загинаха, а полицията определи случая като „кървава баня”. \r\n\r\n Преди дни в Чикаго бяха убити петима души – мъж, жена и три деца. \r\n\r\n   \r\n \n\t\t\t\t\t\t", "date": "2019.11.18", "title": "Четирима загинали и шестима ранени при масова стрелба в Калифорния"}
{"url": "http://www.bnews.bg/article/264377-dimitar_bayraktarov_s_poredno_skandalno_razsledvane_za_iztochvane_na_darzhavata_ot_firmi_na_vmro_video", "text": "\n Журналистът Димитър Байрактаров публикува видео от свое разследване, от което става ясно, че фирми на ВМРО са източвали държавата като не са внасяли осигуровки и данъци. \r\n\r\n Отчетите на фирмите са били приемани от Каракачанов, Джамбазки, Кънчев, Ангелов, Михов и др. Посочените лица от години са във властта и вероятно са упражнявали политически чадър над фирмите на ВМРО. \r\n\r\n Повод да публикува това разследване от журналиста е дало решението на управляващите да въведат законови промени, при които работниците сами да си плащат болничните. \r\n\r\n Припомняме, че Каракачанов обвини българските работници, че масово си вадели фалшиви болнични и ощетявали държавата, а в същото време се оказва, че именно фирми на ВМРО са ощетили и работници и държавата, като не са внасяли осигуровки и данъци за десетки хиляди левове! \r\n\r\n Разследването на Димитър Байрактаров се позовава на официални документи, които са показани във видеоматериала.  \r\n\r\n \r\n\r\n   \r\n \n\t\t\t\t\t\t", "date": "2019.11.18", "title": "Димитър Байрактаров с поредно скандално разследване за източване на държавата от фирми на ВМРО!- видео"}
{"url": "http://www.bnews.bg/article/264375-stanishev_saseche_ninova_nyamala_shans_da_specheli_izbori", "text": "\n Войната между лидерите и клановете на БСП се вихри с пълна сила. Стенания и безумни крясъци се чуват от единия лагер на Позитано. \r\n\r\n Другият пък избра бившия лидер на БСП Сергей Станишев да обикаля студията и да издава присъди. \r\n\r\n Днес лидерът на ПЕС отново посече Корнелия Нинова, която се е барикадирала на поста въпреки непрекъснатите загуби, които търпи от ГЕРБ. \r\n\r\n С този председател (Корнелия Нинова) БСП няма шанс да спечели парламентарните избори. Това обяви в интервю за предаването „Тази сутрин” по bTV председателят на ПЕС и бивш лидер на БСП Сергей Станишев. \r\n\r\n Социалистите се събраха вчера на пленум, за да анализират резултатите от местния вот. На този фон вътрешната опозиция на „Позитано” 20, от която е и Станишев, поиска оставки заради лошото представяне на изборите. \r\n\r\n Лидерът на ПЕС обяви тази сутрин, че след силния старт през 2016 г. с победата на президентските избори БСП има поредица от пропуснати шансове. Той предупреди, че левицата няма автоматично да стане първа политическа сила, а трябва да се бори за това. Според него това не трябва да е на чужди терени – силовашкия подход на ГЕРБ или на терена на националистите. \r\n\r\n Станишев обаче отказа да посочи кой би трябвало да седне на мястото на Нинова начело на БСП. Нека се заявят кандидати и партията ще реши, никой не е незаменим, коментира лидерът на ПЕС. \r\n \n\t\t\t\t\t\t", "date": "2019.11.18", "title": "Станишев съсече Нинова- нямала шанс да спечели избори "}
{"url": "http://www.bnews.bg/article/264306-lizingat_na_zemya_ot_agrion_po_predpochitan_ot_bankov_kredit", "text": "\n „Как да финансирам бизнес идеите си, без да минавам през тромави процедури?“. „Мога ли да получа желаната от мен земя, без да плащам накуп парите за нея?“ „Има ли кредитираща институция, на която да плащам тогава, когато имам приходи?“ \r\n\r\n Това се пита всеки земеделски производител, който обмисля разширяване на бизнеса си или търси изгодни условия, за да обезпечи следващата стопанска година. 2/3 от арендаторите търсят поне 200 000 лв. назаем, за да могат да оцеляват и да се развиват техните стопанства, сочи национално маркетингово проучване в цялата страна Отговор на всички тези въпроси дава кредитиращата институция „Агрион Финанс“. \r\n\r\n За да стимулира фермерите и да подпомогне тяхната дейност, дъщерната компания на лидера в управлението на земеделски активи „Агрион“, предложи на пазара още по-гъвкави условия при лизинг на земеделска земя и по-ниска лихва. \r\n\r\n Според същото проучване, за над половината от арендаторите, „Агрион“ е предпочитаният партньор и се ползва с най-голямо доверие сред небанковите институции, предоставящи лизинг на земя. Предишно изследване показа, че компанията е предпочитан партньор на над 75 на сто от собствениците на земя „Основен приоритет на „Агрион“ е подпомагането на малките и средни земеделски производители и затова решихме допълнително да облекчим процедурата и да съкратим сроковете и при кандидатстване за финансиране“, казаха от компанията. \r\n\r\n Дружеството отпуска до 100% от размера на пазарната оценка на земята, обект на лизинга. Ако цената на избрания терен съвпада с оценката, на лизингополучателя не се налага да участва със собствени средства в сделката, а директно започва да си плаща вноските по лизинга. \r\n\r\n Това е сериозно облекчение за по-малките и средни земеделци, за които осигуряването на самоучастието често е сериозно предизвикателство, категорични са експертите. Лихвата е чувствително намалена, което спестява много пари на фермерите. \r\n\r\n Според същото проучване, за над половината от арендаторите, „Агрион“ е предпочитаният партньор и се ползва с най-голямо доверие сред небанковите институции, предоставящи лизинг на земя. Предишно изследване показа, че компанията е предпочитан партньор на над 75 на сто от собствениците на земя. \r\n\r\n Сериозно облекчение за фермерите е и изготвянето на индивидуален погасителен план за всеки лизингополучател. „Агрион Финанс” може да разсрочи изплащането на земята за период до 10 години, като в зависимост от финансовите потоци на клиента си, вноска може да се плаща дори само веднъж годишно. \r\n\r\n „Агрион Финанс“ не удържа такса за разглеждане на документите и за оценка на обезпечението. Пазарната оценка на желаната земеделска земя се извършва от експертите на „Агрион“ и е абсолютно безплатна за лизингополучателя. Размерът на отпуснатото финансиране не зависи от дохода на физическото лице, а се определя от стойността на имота, който се предлага за обезпечение. Това е крачка напред към подпомагането на предприемачи, които тепърва стартират своя бизнес. \r\n\r\n Предвидена е и възможност дружеството да финансира разходите по прехвърлянето на имота. Информация за пълните условия на финансовите продукти на „Агрион Финанс“ може да бъде намерена на сайта на компанията на адрес , на националния телефон 0800 111 66 или във всеки един от офисите на дружеството в цялата страна. \r\n \n\t\t\t\t\t\t", "date": "2019.11.18", "title": "Лизингът на земя от „Агрион“ – по-предпочитан от банков кредит"}
{"url": "http://www.bnews.bg/article/264370-i_pleven_i_lovech_sa_obrecheni_na_voden_rezhim", "text": "\nПлевен и Ловеч са застрашени от пълно безводие, както стана в Перник, съобщи бТВ. \r\n\r\nОфициално причината за това е липсата на валежи от юли, водосборите са в критичната си точка, а това затруднява снабдяването към областните центрове и към близо 20 селища. \r\n\r\nВ Плевен жителите са на режим от месец, като вода няма през нощта. На същия хал са и десет села, на които помагат и помпени \r\n\r\nПлевен и Ловеч са застрашени от пълно безводие, както стана в Перник, съобщи бТВ. \r\n\r\nОфициално причината за това е липсата на валежи от юли, водосборите са в критичната си точка, а това затруднява снабдяването към областните центрове и към близо 20 селища. \r\n\r\nВ Плевен жителите са на режим от месец, като вода няма през нощта. На същия хал са и десет села, на които помагат и помпени станции. \r\n\r\nВ системата на Черни Осъм се вливат едва 300 литра вода в секунда. Вода се губи при течовете по остарялата водопреносна мрежа. \r\n\r\n„Да се направи водохващане от водите на река Черни Осъм и по този начин да се реши въпросът в Троян, Ловеч и Плевен\", предлага кметът на Плевен Георг Спартански. Според него няколко десетилетия само се говори и нищо не се прави. \r\n\r\n \n\t\t\t\t\t\t", "date": "2019.11.18", "title": "И Плевен и Ловеч са обречени на воден режим"}
{"url": "http://www.bnews.bg/article/264371-nad_15_mln_lv_sabrani_ot_tranziten_trafik_prez_lyatoto", "text": "\n10 млн. лв. повече приходи по пътищата са събрани заради повишения контрол. Данните представи пред Нова телевизия проф. Олег Асенов, член на управителния съвет на Агенция \"Пътна инфраструктура\". \r\n\r\nПо негови думи събраните суми това лято са над 15 млн. лв. от транзитен трафик. \r\n\r\nНие все още държим границата от 10%, което води до събираемост на компенсаторни такси, която е изключително висока. Те преминават вече 7 млн. лв. Това са такси, събрани от тол контрола, през пос терминалите, които са в колите\", поясни Асенов. Той очаква да бъдат достигнати над 30 млн. повече приходи отколкото миналата година благодарение на по-доброто правоприлагане и електронния характер на системата. \r\n\r\nПо негови думи тол контролът има всички правомощия като контролен орган на пътя - може да извършва спиране на превозно средство и проверка, която се на базата на талона на автомобила. Ако бъде установено нарушение, могат да се поискат документите на шофьора за съставяне на акт за нарушение. Ако водачът откаже да си даде документите, се докладва на КАТ. \r\n\r\nПроверката на бензиностанции в Европа е основна практика, каза още Асенов и обясни, че от Пътната агенция се опитват да приучат и своите контролни органи на тази практика. \r\n\r\n\"След 1 март това ще е един от основните ни механизми. С автоматичното правоприлагане ще имаме вече заснети нарушения на пътя. Ще можем да ги установяваме и да връчваме актовете на паркинги\", обясни той. \n\t\t\t\t\t\t", "date": "2019.11.18", "title": "Над 15 млн. лв. събрани от транзитен трафик през лятото"}
{"url": "http://www.bnews.bg/article/264349-zatvaryat_nay_golyamoto_letishte_v_grenlandiya_zaradi_klimatichnite_promeni", "text": "\n Най-голямото летище в Гренландия ще бъде затворено заради климатичните промени. Летището северно от столицата Нуук обслужва 11 000 самолета годишно и служи за база за пътувания из огромния остров. \r\n\r\n Причината за затварянето е разтопяването на пермафроста. Вечно замръзналата земя, върху която е построено летището, започна да се топи от по-високите температури. Това причинява напуквания и пропадания на пистите. \r\n\r\n Според управата на летището до 5 години дейността им ще е невъзможна. Гренландия ще се принуди да строи ново летище, като разчита на помощ от Военновъздушните сили на Дания за осъществяването на проекта. \r\n\r\n   \r\n \n\t\t\t\t\t\t", "date": "2019.11.18", "title": "Затварят най-голямото летище в Гренландия заради климатичните промени"}
{"url": "http://www.bnews.bg/article/264372-novi_ogranicheniya_po_magistralite_u_nas_ot_1_yanuari_2020_g", "text": "\n Прeз 2020 г. при oфициaлни прaзници и в oпрeдeлeни дни прeз лятoтo, кaктo e и в мoмeнтa, щe ce cпирa движeниeтo нa кaмиoнитe нaд 12 т пo aвтoмaгиcтрaлитe и нaй - нaтoвaрeните пътищa. \r\n                                    \r\n \r\nТoвa прeдвиждa прoeкт нa зaпoвeд зa врeмeннa oргaнизaция нa движeниeтo нa мoтoрнитe прeвoзни cрeдcтвa нaд 12 тoнa пo учacтъци oт рeпубликaнcкaтa пътнa мрeжa, кoятo щe e в cилa oт 1 януaри 2020 г. \r\n                                    \r\n \r\nCъвмecтнaтa зaпoвeд щe бъдe нa прeдceдaтeля нa Упрaвитeлния cъвeт нa Aгeнция \"Пътнa инфрacтруктурa“, дирeктoрa нa ГД \"Нaциoнaлнa пoлиция“ и изпълнитeлния дирeктoр нa ИA \"Aвтoмoбилнa aдминиcтрaция“. \r\n\r\n Прoeктът e публикувaн зa oбщecтвeнo oбcъждaнe нa интeрнeт cтрaницaтa нa AПИ, в ceкция \"Нoрмaтивнa бaзa“, пoдceкция \"Прoeкти нa нoрмaтивни aктoвe“. \r\nКaктo и дoceгa прeз 2020 г. при пoвeчe oт двa пoчивни и прaзнични дни, трaфикът нa тeжкoтoвaрнитe aвтoмoбили  щe ce oгрaничaвa в пocлeдния рaбoтeн дeн oт 16 ч. дo 20 ч. и в пocлeдния пoчивeн дeн - oт 14 ч. дo 20 ч. \r\n\r\n Цeлтa e пoвишaвaнe нa бeзoпacнocттa нa движeниe, кoгaтo мнoгo хoрa тръгвaт нa път, и нa прoпуcкливocттa нa пътнaтa инфрacтруктурa. Зa първи път cпирaнeтo нa тeжкoтoвaрнитe прeвoзни cрeдcтвa щe бъдe caмo в пocoкaтa c oчaквaн зacилeн трaфик зa cлeднитe учacтъци: AМ \"Трaкия“ – в пocлeдния рaбoтeн дeн в учacтъкa oт Coфия дo Плoвдив зa пътувaщитe към Плoвдив и в пocлeдния пoчивeн дeн в oтceчкaтa Плoвдив - Coфия зa пътувaщитe към Coфия; \r\n                                    \r\n \r\nAМ \"Хeмуc“ – в пocлeдния рaбoтeн и пocлeдния пoчивeн дeн зa учacтъкa oт Coфия дo пътнaтa връзкa при кръcтoвищeтo c път I-4 (при 87-ми км) в двeтe пocoки; \r\n                                    \r\n \r\nAМ \"Cтрумa“ – в пocлeдния рaбoтeн дeн в учacтъкa oт Coфия дo Cимитли зa пътувaщитe към ГКПП \"Кулaтa“ и в пocлeдния пoчивeн дeн зa oтceчкaтa oт Caндaнcки дo Крecнa зa пътувaщитe към Coфия; \r\n                                    \r\n \r\nAМ \"Мaрицa“ - в пocлeдния пoчивeн дeн зa пътувaщитe oт Хaрмaнли дo AМ \"Трaкия“; \r\n                                    \r\n \r\nпът I-1 c. Рeбъркoвo - Бoтeвгрaд; \r\n                                    \r\n \r\nпът I-1 – oт eтaпнa връзкa нa лoт 2 нa AМ \"Cтрумa“ при Блaгoeвгрaд дo Крecнa; \r\n                                    \r\n \r\nпът I-4 – oт п. в. \"Кoритнa“ прeз Вeликo Търнoвo дo Шумeн; \r\n                                    \r\n \r\nпът I-5 Руce - Бялa; \r\n                                    \r\n \r\nпът I-8 ГКПП \"Кaлoтинa“ - Coфия; \r\n                                    \r\n \r\nпът I-9 Вaрнa - Бургac; \r\n                                    \r\n \r\nпът II-18 Oкoлoвръcтeн път нa Coфия; \r\n                                    \r\n \r\nпът II-99 Бургac - Цaрeвo. \r\n                                    \r\n \r\nЗa улecнeниe нa трaфикa и зa пoвишaвaнe нa бeзoпacнocттa прeз лeтнитe мeceци ce прeдвиждa oт 15 юни дo 15 ceптeмври 2020 г. вceки пeтък oт 18 ч. дo 20 ч. и вcякa нeдeля oт 16 ч. дo 20 ч. дa ce cпирa движeниeтo нa тeжкoтoвaрнитe aвтoмoбили нaд 12 тoнa пo нaй-нaтoвaрeнитe aвтoмaгиcтрaлни oтceчки, кaктo cлeдвa: \r\n                                    \r\n \r\nAМ \"Трaкия“ – в пeтък зa учacтъкa oт Coфия дo Плoвдив зa пътувaщитe към Плoвдив, a в нeдeля зa oтceчкaтa Плoвдив - Coфия зa пътувaщитe към cтoлицaтa; \r\n                                    \r\n \r\nAМ \"Хeмуc“ – в пeтък и нeдeля зa учacтъкa oт Coфия дo пътнaтa връзкa при кръcтoвищeтo c път I-4 (при 87-ми км) в двeтe пocoки; \r\n                                    \r\n \r\nAМ \"Cтрумa“ – в пeтък зa учacтъкa oт Coфия дo Cимитли в пocoкa ГКПП \"Кулaтa“ и в нeдeля oт Caндaнcки дo Крecнa зa пътувaщитe към Coфия; \r\n                                    \r\n \r\nAМ \"Мaрицa“ – caмo в нeдeля зa пътувaщитe oт Хaрмaнли дo AМ \"Трaкия“. \r\n                                    \r\n \r\nOт 15 юни дo 15 ceптeмври 2020 г. вceки пeтък oт 17 ч. дo 20 ч. и вcякa нeдeля oт 14 ч. дo 20 ч. в двeтe пocoки щe ce oгрaничaвa движeниeтo нa МПC нaд 12 тoнa пo cлeднитe учacтъци oт рeпубликaнcкaтa пътнa мрeжa : \r\n                                    \r\n \r\nпът I-1 c. Рeбъркoвo - Бoтeвгрaд; \r\n                                    \r\n \r\nпът I-1 – oт eтaпнa връзкa нa лoт 2 нa AМ \"Cтрумa“ при Блaгoeвгрaд дo Крecнa; \r\n                                    \r\n \r\nпът I-5 Руce - Бялa; \r\n                                    \r\n \r\nпът I-9 Вaрнa - Бургac; \r\n                                    \r\n \r\nпът II-99 Бургac - Цaрeвo. \r\n                                    \r\n \r\nOгрaничeниeтo нe вaжи зa МПC, прeвoзвaщи бързoрaзвaлящи ce хрaнитeлни прoдукти и тoвaри нa тeмпeрaтурeн рeжим, живи живoтни  и oпacни тoвaри (АDR). \r\n \n\t\t\t\t\t\t", "date": "2019.11.18", "title": "Нови ограничения по магистралите у нас от 1 януари 2020 г."}
{"url": "http://www.bnews.bg/article/264373-psevdopatriotite_ot_vmro_i_nfsb_se_raztsepiha_v_plovdiv_zaradi_podlaganeto_kam_gerb", "text": "\n След като се разцепиха и в София Патреотите останаха обединени и в Пловдив само за ден. \r\n\r\n Мижавата им група от петима намаля до трима, след като двамина се отцепиха. Избягалите от пробитата лодка псевдопатриотите обвиниха ВМРО в традиционния си слугинаж към ГЕРБ. \r\n\r\n Пишман войводата Славчо Атанасов традиционно избяга от Пловдив и предпочете депутатската софра в столицата. \r\n\r\n Пловдивчани отново останаха измамени. 80% от тях не подкрепиха никого на изминалите избори. Вакуумът под тепетата за истинска опозиция вече е огромен след предателствата на одиозната Дани Каназирева и шепата съветници от псевдопатриотите, които се мушнаха очаквано в пазвата на Борисов. \r\n\r\n Слави Георгиев и Костадин Гаров ще бъдат независими общински съветници и няма да влизат в групата на Патриотите. Така тримата съветници на ВМРО – Стефан Послийски, Димчо Петров и Иван Црънчев, могат да си съставят своя група, освен ако правилникът за работа на Общинския съвет не бъде променен и не бъде вдигнат прагът за образуване на глупа, който сега е от трима души. \r\n\r\n „Днес взех решението да бъда независим общински съветник и да не членувам в политически представени групи в Общински съвет – Пловдив. Считам, че свободата да взимам сам решенията си, независим от групови решения, ще е с по-голяма тежест за интересите на Пловдив и пловдивчани. Пожелавам успех на всички колеги. Нека всички сме подвластни на принципите си, свободата и закона“, написа Слави Георгиев във фейсбук. \r\n\r\n Неофициално причината за разцеплението е завоят на ВМРО към управляващите, който ясно се видя на при избирането на председател на Общинския съвет на тържествената сесия в понеделник след клетвата. Тогава недействителните бюлетини, в които не беше отбелязан нито вот за Александър Държиков от ГЕРБ, нито за Веселка Христамян от ДБ, бяха само 9. 7 от тях бяха на съветниците от БСП, другите 2 – на Слави Георгиев и Костадин Гаров. \r\n\r\n Ако ВМРО поддържат курс на подкрепа към управляващите, опозицията в този мандат ще е твърде крехка – въпросните 9 съветници от общо 51 и евентуално четиримата съветници на Демократична България. БСП заявиха твърд опозиционен курс на клетвата, дали ще го следват, предстои да се види. В предишния мандат опозиционността на БСП беше по-скоро декларативна. \r\n \n\t\t\t\t\t\t", "date": "2019.11.18", "title": "Псевдопатриотите от ВМРО и НФСБ се разцепиха в Пловдив заради подлагането към ГЕРБ "}
