{"url": "http://www.bnews.bg/article/235032-spasiha_4_semeystva_ot_zhivot_na_palatka", "text": "Родопското село Давидково обърна съдбата на 11 деца, от бебе на 4 месеца до 17-годишно, с техните родители - майки и бащи и баба им, които живеели на палатки през лятото м.г. край връх Свобода/Енихан баба. Семействата на роми и българи работели в дърводобива и живеели с многолюдните си семейства в палатките в гората. Съдбата им се променя, когато учителите от селското училище минават на домашно посещение, за да видят условията, в които живеят и дали всички деца са обхванати в училище и детска градина. Те били изненадани от чистотата в палатките, която поддържали майките Силвия, Ани, Василка и Мариана и бабата Надка и спретнатия вид на децата им, които сега са на следната възраст: Ванеса 4 месеца, Стоян 17 г., Мариян 12 г., Гергана 1 г и 1 месец, Надя 13 г. , Ралица 12 г., Богомил 10 г., Мариана 7 г., Славка - 3 г., Иво 20 г., Найден 16 г. С настъпването на зимата кметицата на Давидково Севда Чолакова, заедно с учителите от училището и детската градина, работодателите им Росен Кокалов и Малин Суров решават да ги приютят в селото, пише в. \"Марица\". Семействата са настанени в неизползваемо крило на бившата болница, което е с отделен вход. Вътре имат елементарни условия за живот - легла, спални, кухня, баня и тоалетна. Междувременно децата ходят редовно на училище и детска градина, а Татяна Чолакова от селото започва кампания за дарения за бедните семейства, в която се отзовават десетки хора от района. Кампанията се разраства с участието на много хора и от Смолян, както и съдействието на трима общински кмета от региона - кмета на Баните Милен Белчев, семейството на кмета на Девин Красимир Даскалов и кмета на Мадан Фахри Молайсенов. От Смолян тази седмица отпътуват внушителни партиди от дарения от дрехи за децата и родителите, домакинска посуда и уреди, хранителни продукти, а предстои от ДПС - Мадан да връчат на семейството парична сума и нова секция с бюро и стол за учениците в семействата. \"Семействата са трогнати от вниманието към тях. Те са много скромни и трудолюбиви, поддържат чисти както помещенията, в които живеят така и децата и себе си. Занимават се с дърводобив, но през зимата мъжете нямат работа в гората. Много са сериозни хората, навсякъде където работят са регистрирани с местожителство, получават си детските надбавки, децата им посещават детска градина и училище редовно, абсолютно отговорни, поне от моите наблюдения. Искат децата им да ходят на училище, искат да си плащат сметките, искат да ходят на работа, не искат да получават помощи на готово, искат да се включват в обществени дейности\", казва Татяна Чолакова. Като виждали в селото, че новодошлите им съселяни са отговорни, започнали да се интересуват от тях и като работна ръка. \"Една от майките със синът си започна работа в цех за пелети в Давидково. В селото ни са ограничени работните места, но мъжете ги познават в различните гатери, виждат че може да се разчита на тях да работят и ще ги търсят. Семействата също са доволни, защото може да искаш някого да експлоатираш, само защото е изправен пред финансови затруднения, но са равноправни спрямо другите работници, и са доволни от заплащането. В същото време майките казват, че са доволни, че няма разлика към децата им в училище, въпреки че са под прага на бедността, за разлика от други места, където са живели. Помагат им в училище да наваксат, децата ги приемат, лекари ги наглеждат, имат достъп до аптека, обществото ги приема и закриля\", каза Татяна Чолакова. Според нея, за да приемат така външни хора в селото е виновна \"човещината у хората, която се отключва от трудните условия на живот в планината\". \"Всеки се поставя на тяхно място. Хората си казват: Господи, ако и аз изпадна в трудна ситуация, ще искам и за мен обществото да се загрижи\", споделя Чолакова. Кампанията продължава с дарения, които организират майки и баби в Смолян и хората от Давидково.", "date": "2018.01.10", "title": "Спасиха 4 семейства от живот на палатка"}
{"url": "http://www.bnews.bg/article/235015-irina_sheyk_se_omazhi_tayno_za_bradli_kupar", "text": "Феновете на руския супер модел Ирина Шейк я заподозряха, че е сключила таен брак с американския актьор Брадли Купър, от когота има дете. Повод за съмнението даде снимка, на която на лявата ръка на Ирина проблясва пръстен, който много наподобява брачна халка. Нито Шейк, нито Купър обаче засега отварят дума, за да потвърдят или отрекат спекулациите. Поне от една година периодично из медиите отвъд Океана излиза информация, че двойката е насрочила дата, за да сключи брак. Но понеже двамата гледат да не парадират с отношенията си, е възможно да са се взели без шум и светкавици.", "date": "2018.01.10", "title": "Ирина Шейк се омъжи тайно за Брадли Купър?"}
{"url": "http://www.bnews.bg/article/235030-kamion_blasna_dete_na_peshehodna_pateka", "text": "Камион удари дете на пешеходна пътека в Ямбол. Инцидентът е станал пред училището на 16-годишното момче. Според живеещи в квартала светофарите на оживеното кръстовище създават риск от произшествия. В голямото междучасие деца от училище „Христо Смирненски” отиват за закуска, когато камионът ги връхлетял. Шофьорът твърди, че причината са светофарите. Мартин Петров, който минава от там всеки ден, също разказва, че заради некоординираната сигнализация бил на косъм от подобен инцидент. Според очевидци, когато децата ходят до магазина, им се налага да бягат, за да могат да преминат. Зеленият сигнал на светофара тръгва успоредно със зелената сигнализация на колите отляво и те трябва да се изнесат за по-малко от 10 секунди, което застрашава сигурността на пешеходците. От общината на този етап не коментират, а полицаи вече дежурят на опасното кръстовище в пиковите часове. Пострадалият ученик е приет в ямболската болница.", "date": "2018.01.10", "title": "Камион блъсна дете на пешеходна пътека"}
{"url": "http://www.bnews.bg/article/235005-encho_keryazov_priklyuchih_s_mariya_ignatova", "text": "Световноизвестният цирков акробат Енчо Керязов се върна при жена си Дима и заряза ТВ водещата Мария Игнатова. Изнервена от медийния шум, законната половинка на шоумена му даде ултиматум преди време и отсече: „Или аз, или Мария!“. Отговорът на Енчо не закъсня. „Медийната истерия покрай нашето семейство ни дойде в повече. Циркът с Мария Игнатова свърши! Не ми създавайте повече главоболия“, заяви Керязов, цитира „Галерия“. Дима уверила мъжа си, че ще му прости, ако й каже истината. Акробатката заявила, че всеки има право на грешки, но трябва да извлича поука от тях. За да покаже, че уважава съпругата си, Енчо се отказал от намерението си да покани Мария за водеща на осмите награди „Нощ на звездите“, които са планирани за месец март. Когато се разчу за аферата на Керязов и Игнатова, Дима си сложи „необвързана“ като статус. Показа, че му е простила на 3 януари, когато публикува емоционално обяснение в любов по повод 18-годишнината от брака им, придружено с обща снимка, на която двамата се целуват. „Различията между нас ни направиха съвършени като двойка! 18 години… Преживяхме много. Голяма част се намираше в сива зона между щастието и отегчението, между задоволство и раздразнение, страх и радост, внимание и емоционална сигурност, милиони малки моменти, които създадоха нашата история! Ти не целуваше мен, а душата ми. Работехме до припадък, в мъка и радост, но бяхме едно сплотено семейство. С надежда към следващите години съвместен брак. Докато смъртта ни раздели“, написа Керязова.", "date": "2018.01.10", "title": "Енчо Керязов: Приключих с Мария Игнатова!"}
{"url": "http://www.bnews.bg/article/235011-gey_drama_frizyor_i_grimyor_skubyat_kosi_zaradi_obsht_tapkach", "text": "Вечния тандем Ивайло Колев и Цецо Андреев се разцепи след скандал за мъж Солиден брой плеймейтки, певици и обикновени златотърсачки изпаднаха в ужас от новината, че тандемът Иво и Цецо се е разпаднал и сега ще трябва да обикалят на различни места за грим и прическа, научи репортер на LifeOnline.bg. Става дума за нашумелите Ивайло Колев, който е фризьор и Цецо Андреев, който пък е гримьор. Заедно двамата нежни мъже обгрижват косите и лицата на ред плеймейтки, певици, както и на други по-малко известни златотърсачки. Симбиозата удобна и за тях и за клиентелата им се състоеше в това, гримьорът Цецо използваше салона на Колев за да намаже лицата на светските дами с червило и белило докато са на прическа. Сега е обаче е настъпил пълен крах в отношенията между двете нежни момчета в следствие на което Цецо Андреев е напуснал салона на Ивайло Колев. В дъното на тази покъртителна гей драма стои мъж, пише Сикрет.бг и добавя, че всичко се случило навръх Нова година, когато двамата са се скарали жестоко и си казали, че повече няма да работят заедно. В светските среди усилено се шушука, че Цецо и Ивайло, които от години са неразделни, не успели да се разберат за мъж, но тайнственият господин така и не изплувал. По всичко личи, че скандалът е променил и двамата. В последните дни няма и помен от отвратително и гнусното им лигаво поведение. Дали ще се помирят, залагайки на приятелството, или пък любовта ще победи, предстои да разберем. Според друг източник проговорил пред репортер на LifeOnline.bg Ивайло вече се е договорил с друг известен гримьор, който ще прави професионалния грим на знатните клиентки в салона му в Лозенец.", "date": "2018.01.10", "title": "Гей драма! Фризьор и гримьор скубят коси заради общ тъпкач"}
{"url": "http://www.bnews.bg/article/235031-tramp_sasht_sa_gotovi_za_pregovori_s_kndr", "text": "Президентът на САЩ Доналд Тръмп е съобщил на южнокорейския си колега, че е готов за разговори със Северна Корея в \"подходящото време, при точните обстоятелства\", информират агенции, позовавайки се на съобщения на Белия дом и на Синия дом. Тръмп е провел телефонен разговор с Мун Дже-ин. Белият дом поясни, че Мун е благодарил на Тръмп за \"лидерството му, направило разговорите възможни\". Двамата президенти вярват, че преговорите между двете Кореи могат естествено да доведат до разговори между САЩ и КНДР за ядрено разоръжаване на Корейския полуостров след Олимпиадата. Сеул добави, че Тръмп е уверил Мун, че САЩ няма да бомбардират КНДР, докато преговорите между двете държави продължават. Вчера КНДР и Южна Корея проведоха първите преговори на високо ниво за последните две години. Пхенян се съгласи да изпрати делегация на Зимните олимпийски игри, а също така да проведе разговори със Сеул за намаляване на напрежението на границата. По-рано днес Мун заяви, че готов да проведе среща с лидер на Северна Корея Ким Чен-ун за разрешаване на ядрения въпрос.", "date": "2018.01.10", "title": "Тръмп: САЩ са готови за преговори с КНДР"}
{"url": "http://www.bnews.bg/article/235019-otide_si_golyam_ruski_astyor", "text": "Актьорът от Московския академичен театър на сатирата, народният артист на РСФСР Михаил Державин почина на 81-годишна възраст. Това беше оповестено на страницата на театъра във Фейсбук, предаде ТАСС. Михаил Михайлович Державин е роден на 15 юни 1936 г. в Москва. През 1959 г. завършва Театралното училище „Щукин“ и става актьор на московския театър „Ленком“. През 1965 г. се включва в трупата на московския театър на „Малая Бронная“, а от 1967 г. бе актьор от Московския академичен театър на сатирата. Снимал се е в редица филми, сред които „Те бяха първите“ (1956) на Юрий Егоров, „Трима души в една лодка, без да става дума за кучето“ (1979), заснет от Наум Бирман по едноименната книга на Джеръм К. Джеръм, „Младоженецът от Маями“ (1994) на Анатолий Ейрамджан, „Стари кранти“ (2000) на Елдар Рязанов, „Мексиканското пътуване на Степанич“ (2012) на Максим Воронков. През 2007 г. Михаил Державин стана лауреат на наградата „Кристална Турандот“ за дългогодишния си принос към театъра.", "date": "2018.01.10", "title": "Отиде си голям руски астьор "}
{"url": "http://www.bnews.bg/article/235018-kendal_dzhenar_s_akne_na_zlaten_globus", "text": "На наградите “Златен глобус” Кендал Дженър бе една от най-ефектно облечените звезди. За лош късмет, кожата на модела не беше в добра форма тази вечер и хейтърите в Туитър моментално я атакуваха за това. Зложелатели заляха социалната мрежа с коментари за акнето на Кендал. По лицето й действително се забелязваха пъпки, които дори плътният грим не успяваше да скрие. Странно е обаче как нещо толкова нормално успя да се превърне в трън в очите на стотици потребители на Туитър. Самата Кендал отговори, че жените “никога не трябва да оставят нещо такова да ги спре”. Иначе Дженър отнесе критика и за това, че мястото й по принцип не било на подобна церемония. Като модел тя няма принос към постиженията в кино индустрията, нито пък има значение това, че е спазила черния дрескод и е подкрепила актрисите в борбата им срещу сексуалните посегателства. Или поне така сметнаха фенове от целия свят. \r\n ", "date": "2018.01.10", "title": "Кендал Дженър с акне на \"Златен Глобус\""}
{"url": "http://www.bnews.bg/article/235026-strashen_skandal_v_rodniya_futbol_ot_tsska", "text": "\"Сигурен съм, че ако ЦСКА не стане шампион, причините няма да са спортно-технически. Виждам, че има добри отзиви за съдиите (родните) в Европа, но в България не им се получават нещата. Предполагам, че причините не са спортно-технически. Щом на едното място свириш добре, а на другото не. Как 2-3 дни преди церемонията за Съдия на годината се променя победителя. Само един мач ли е решаващ? Това е показателно как се натискат съдиите. Щом Михайлов е казал, че трима-четирима души притискат реферите, да си направи разследване\", заяви главният мениджър на ЦСКА - Стойчо Стоилов, пред Нова телевизия.  След 20 изиграни кръга в шампионата \"червените\" заемат втората позиция в класирането. Лидер е Лудогорец с точка преднина спрямо \"армейците\". Левски е на третото място с 9 пункта пасив от \"орлите\".", "date": "2018.01.10", "title": "Страшен скандал в родния футбол! От ЦСКА..."}
{"url": "http://www.bnews.bg/article/235012-barovka_mis_pleymeyt_nora_nedkova_izbyaga_na_pochivka_v_panama", "text": "Носителката на титлата \"Мис Плеймейт\" Нора Недкова избяга на почивка в Панама. Тя сама се похвали със снимки в Инстаграм, на които позира по бански под панамските палми. Изкусителната блондинка е отпътувала към екзотичната страна още преди Нова година, като екскурзията й включва и обиколка на южноамериканската държава Колумбия и Карибите. В Панама плеймейтката демонстрирала изключително висок стандарт на живот, като отседнала в хотел, където една нощувка започва от 1000 долара, пише всекидневник. Тузарското местенце предлагало богат букет от глезотии, от които мадамата с удоволствие се възползвала. Плеймейтката вероятно е платила за екскурзията с наградата от 20 000 лева, която спечели на конкурса през ноември. 24-годишната варненка неведнъж е споделяла, че има афинитет към луксозните стоки, далечните дестинации и скъпите хотели.", "date": "2018.01.10", "title": "БАРОВКА! “Мис Плеймейт“ Нора Недкова избяга на почивка в Панама "}
{"url": "http://www.bnews.bg/article/235021-rosen_angelov_se_e_samoubil_den_sled_nachaloto_na_izdirvaneto_mu", "text": "Издирваният за шесторното убийство в Нови Искър Росен Ангелов се е самоубил още в петък – ден, след като е започнало издирването му. От прокуратурата са категорични, че именно Росен Ангелов е извършител на шесторното убийство. Това стана ясно на специален брифинг на тема шесторното убийство в Нови Искър. Разследващите се постараха да отговорят на всички въпроси, които циркулират в последните дни в медиите и онлайн. Благодарение на експертизите става ясно, че Росен Ангелов е сложил край на живота си само ден, след като е започнало неговото издирване, започнало на трети януари. Къде се е намирал Росен Ангелов преди това и какво точно е правел, не стана ясно. В тялото му не са открити нито наркотици, нито алкохол. До него е открит таблет, от който Ангелов е посещавал уебсайтове за детска порнография, както и телефон. Мотивите Един от мотивите, който е подтикнал Росен Ангелов да извърши шесторното убийство в Нови Искър е желанието му да обере домовете, в които е чистела жертвата му Кети Кюхова, поясниха разследващите на пресконференция по случая. Според тях мотивът за убийствата е смесен – от една страна емоционален, заради приключилата любовна връзка между Ангелов и Кюхова, а от друга – финансов, защото Кюхова отказала да помогне на Ангелов в обирите. „Ангелов е искал от Кети да му предостави достъп до домовете, които чисти, като му даде ключ и код за алармата, за да може да ограби тези жилища”, поясни зам.-главният прокурор Борислав Сарафов. о думите на разследващите това е станало ясно от разпити на свидетели, на които Ангелов е споделил желанието си да извърши обирите. На въпрос защо Ангелов се е върнал в къщата, за да убие семейството на Кюхова, разследващите казаха, че те са единствените хора от обкръжението на Ангелов, които биха могли да потърсят Кети. ДНК анализът От брифинга стана ясно също, че ДНК експертизата, която според прокуратурата категорично доказва, че извършител е Росен Ангелов, е сравнена с взет през 2007 г. негов генетичен материал. „Тогава Ангелов има направена полицейска регистрация и от него е взет както дакталоскопен материал, така и ДНК материал”, допълни Сарафов. Този ДНК материал е сравнен с ДНК от панталони на Ангелов, открити край постройката, в която живее. Върху тези панталони е имало ДНК както на Росен Ангелов, така и на жертвите Неделчо и Кети Кюхова. „ДНК анализът беше извършен бързо, защото това беше приоритетна задача, по която работеше целият експертен състав”, допълни Сарафов. Той уточни, че 48 часа са напълно достатъчни да бъде направена експертизата. Оръжието Направените до момента експертизи сочат, че оръжието, с което е извършено престъплението, съвпада с оръжието, с което се е самоубил Росен Ангелов.", "date": "2018.01.10", "title": "РОСЕН АНГЕЛОВ се е самоубил ден след началото на издирването му"}
{"url": "http://www.bnews.bg/article/235022-lyubimetsat_na_chervenata_publika_spas_delev_s_lyubopiten_komentar_za_tsska_i_ludogorets", "text": "Бившият нападател на ЦСКА - Спас Делев, направи интересен коментар относно \"червените\" и Лудогорец. Ето какво каза Делев пред Канал 3: \"Този сезон ЦСКА се доближава до нивото на Лудогорец, а в някои мачове играе и по-добре. Сега има доста добра конкуренция в първенството, до последно няма да се знае кой ще е победител. Лудогорец превъзхождаше останалите, но тази година вече ще има голяма борба с ЦСКА. За мен ЦСКА е фаворит и се надявам да стане шампион\", заяви Спас Делев. В момента Делев е част от последния в полския елит Погон (14 мача и 2 гола), но намекна, че може да напусне през зимата.", "date": "2018.01.10", "title": "Любимецът на \"червената\" публика Спас Делев с любопитен коментар за ЦСКА и Лудогорец"}
{"url": "http://www.bnews.bg/article/235020-remontirame_balgarskiya_kulturen_dom_v_budapeshta_s_300_hil_evro", "text": "България дава 300 000 евро за ремонт на Българския културен дом в Будапеща. На Министерски съвет днес стана ясно, че правителството ще отпусна сумата за обновяване и разширяване на Българския културен дом в унгарската столица. Парите идват от бюджета на Министерството на външните работи за 2018 г. в полза на Българското републиканско самоуправление в Будапеща. То заедно с дружеството на българите в Унгария, активно подпомагат отличните исторически и културни връзки между двете държави. Нашият културен дом в Будапеща е открит през 1957 г. Сградата е построена с дарения на семействата на българските градинари в Унгария. Домът се е превърнал в най-важният духовен и културен център на българската общност зад граница. В него се отбелязват всички български национални и традиционни празници.Оказва се обаче, че към момента сградата на Българският културен дом не отговаря на изискванията за многофункционално културно средище. Тя има нужда от сериозен ремонт. Вече е планувано обновяването и разширяването на Българския културен дом.", "date": "2018.01.10", "title": "Ремонтираме Българския културен дом в Будапеща с 300 хил. евро"}
{"url": "http://www.bnews.bg/article/235016-g_zha_petkanova_se_oplakva_dani_e_super_stisnat", "text": "„Дани е супер стиснат! Скъпи се дори един бански да ми купи, да не говорим за по-голям харч. В Дубай всичко сама съм си плащала“, оплакала се пред приятелки моделката Александра Богданска, вече Петканова. Всъщност именно скъперничеството на Лудия репортер било една от причините двамата да се разделят преди година, научи „Галерия“. „Алекс винаги си е била малко меркантилна. Неслучайно никога не се е заглеждала по обикновени момчета, а бившият й годеник италианецът Макс бе милионер. Дани обаче е голяма циция и дори едно кафе не е платил на Алекс, което много я дразнеше“, разказват нейни близки. В началото Богданска се примирявала, тъй като популярността му компенсирала скъперничеството и покрай него Алекс бързо стана известна. Когато обаче около нея започнали да се навъртат богати момчета и да я черпят по заведенията, разбрала откъде изгрява слънцето. Именно заради стиснатия характер на Дани, Богданска потдала на флиртовете и му изневерила. И така - 10-ина пъти. Поредното доказателство, че Лудия репортер е циция, лъсна в Дубай по време на медения им месец. Алекс и Дани заминаха по празниците за Емиратите, където посрещнаха Новата година. Направи впечатление, че през целия им престой моделката се снима с един и същ бански костюм, за което отново били виновни „тесните пръсти“ на съпруга й. Петканов й обещал, че лично ще й купи марков бански от Дубай като подарък. Когато обаче видял баснословните цени по моловете, бързо обърнал палачинката: „Е, ти нали си имаш бански! За какво ти е още един?!“. „Идеше ми да завра годежния пръстен в стиснатия му... Дори и той не е платен от него, а от „ВИП Брадър“, беснеела Алекс пред приятелки.   \r\n ", "date": "2018.01.10", "title": "Г-жа Петканова се оплаква: Дани е супер стиснат!"}
{"url": "http://www.bnews.bg/article/235027-upravitel_na_firma_za_dograma_prostrelya_mazh_v_tseha_si", "text": "Управител на фирма за дограма в Бургас простреля мъж, който твърди, че е негов бивш работник. Пострадалият 23-годишен мъж е прострелян в лицето и в тялото, вероятно с въздушна пушка. След преглед е освободен за домашно лечение. При разследването е установено, че пострадалият не е бил на трудов договор във фирмата. Според собственика на цеха мъжът влязъл да краде. кандалът между двамата възникнал в късния следобед в района на предприятието в квартал „Комлука”. Иззети са видео записи от камерите в района, разпитват се и очевидци. По случая е образувано досъдебно производство.  ", "date": "2018.01.10", "title": "Управител на фирма за дограма простреля мъж в цеха си"}
{"url": "http://www.bnews.bg/article/235029-v_sarbiya_24_may_stava_darzhaven_praznik", "text": "От тази година 24 май в Сърбия ще бъде държавен празник, когато ще се отбелязва \"Денят на Св. Кирил и Методий\". Предложението е внесено в правителството от страна на Министерството на труда, но инициативата е на министерството на културата и информацията, съобщава в. \"Вечерне новости\", цитиран от БГНЕС. Новият празник няма да бъде неработен ден, а ще се използва за \"отдаване на почит към делото на светите братя и значението им за всички славянски народи“, пише още изданието без да се споменава тяхната българска мисия и дело. Според вестника с \"новия държавен празник властите ще изместят досегашния празник 25-ти май\", когато се отбелязва рождения ден на бившия югославски диктатор Йосип Броз Тито. В бивша Югославия рождения ден на диктатора се отбелязваше и като \"Ден на младежта\". В Белград има само един паметник на \"Св. Кирил и Методий\", който е дарение от известния македонски скулптор Томе Серафимовски.", "date": "2018.01.10", "title": "В Сърбия 24 май става държавен празник"}
{"url": "http://www.bnews.bg/article/235023-den_predi_predsedatelstvoto_zagrazhdeniya_i_zatvoreni_ulitsi_v_sofiya", "text": "Ден преди официалното откриване на българското европредседателство столицата вече е под блокада. Около Народния театър „Иван Вазов”, където утре ще се проведе церемонията по откриването, вече са поставени заграждения. Районът беше старателно изчистен До театъра е разположен и автобус за наблюдение, който е снабден с камери. Портативни камери пък са разположени  и на всяка пресечка в района и предават на живо какво се случва.  Затворени са и паркингът на площад “Княз Александър I” и карето между улиците „Ген. Гурко”, „Георги С. Раковски”, „Княз Александър I” и бул. “Цар Освободител”. Периметърът около НДК също е отцепен.  ", "date": "2018.01.10", "title": "ДЕН ПРЕДИ ПРЕДСЕДАТЕЛСТВОТО: Заграждения и затворени улици в София! "}
{"url": "http://www.bnews.bg/article/235007-slavena_vatova_v_perfektna_forma_sled_razhdaneto", "text": "Носителката на титлата \"Мис България\" 2006 г. Славена Вътова разказа за живота си като майка. Тя гостува в предаването \"На кафе\", където сподели за раждането на втората си дъщеричка - Ана. \r\n\"Раждането не мина по най-гладкия начин, но в крайна сметка и аз, и Ани сме добре\", каза красавицата. \r\nВ момента малката Ана е на 4 месеца, а кака ѝ Ема е на 2 години и 7 месеца. \"Ема малко ревнува, но аз прекарвам много време с нея, защото Ани е уникално бебе, което обича да спи. Самата аз съм по-уверена\", сподели хубавицата. \r\nСлавена е в чудесна физическа форма. По време на бременността си с Ана тя качила 17 кг, а с Ема килограмите били 25. \r\nНо в момента тя тренира усилено всеки ден и така поддържа стройната си фигура. В началото ѝ помогнал режимът с кърменето, тъй като е приемала предимно протеини и зеленчуци. \"Като започнах да тренирам по-интензивно, нещата си дойдоха на мястото\", сподели Славена. \r\nВътова се занимава с фитнес и други класове, като табата, което представлява \r\nразлични упражнения със силна музика и инструктор, паралелно с това прави и йога, както и смесица между йога, пилатес и балет. \r\nВъпреки двете малки деца, за които се грижи, тя успява да се организира и ходи обикновено сутрин между 7:30 и 8:30, когато те все още спят, или вечер, когато съпругът ѝ Юлиян се прибере. \r\n\"Много ще щастливи с двете ни момичета. Ние сме много \"за\" да има повече деца, но е много важно да си спокоен, да си в хармония\", разказа за вижданията си красивата Славена.", "date": "2018.01.10", "title": "Славена Вътова в перфектна форма след раждането"}
{"url": "http://www.bnews.bg/article/235024-parvi_versii_eto_kak_se_stigna_do_karvavata_banya_v_zavoda_za_dograma_v_kumluka", "text": "Първи обяснения за стрелбата в завод за дограма в Бургас даде шефът на фирмата Стойчо Попов. Неговата версия е коренно различна от получения сигнал на 112 за стрелба и улучен в главата мъж на територията на производството. Попов е заявил, че днес – в ранния след обед в цеха е влязъл младеж на около 25 години – с вид на наркозависим. Поведението му било неадекватно. Той попитал кой е началникът и дали имат нужда от работници. Суетял се странно из базата. Правел впечатление на неадекватен, заради което намиращият се вътре шеф Стойчо Попов се намесил и казал, че нямат свободни работни места. След което помолил младежа да си тръгне поживо поздраво. На излизане неканеният гост грабнал скъпоструваща машина – ъглошлайф и хукнал да бяга. Тук обаче се къса нишката с последвалите събития, защото Попов твърдял, че младежът се върнал след известно време окървавен – заедно с полицаи. Той започнал да крещи, че бил надупчен със сачми в главата от самия Попов, което обаче не било вярно. Какво се е случило със задигнатия ъглошлайф също е неясно. Дали е имало спречкване с физическа разправа, дали е стреляно с пистолет, кой стрелял, е неясно. Разпитите продължават.", "date": "2018.01.10", "title": "ПЪРВИ ВЕРСИИ! Ето как се стигна до кървавата баня в завода за дограма в „Кумлука”"}
{"url": "http://www.bnews.bg/article/235013-katya_i_zdravko_ot_riton_na_kulinaren_turizam_v_nish", "text": "Катя и Здравко от \"Ритон\" започнаха Новата година с пътешествие, което означава, че ще им върви на пътуване през цялата година. Това не е нещо необичайно за тях, тъй като кръстосват из цялата страна заради участия, на които представят новия албум \"Златен Ритон\", пише ПИК. В първите дни на януари \"Ритон\" посети Ниш, пише фейсбук-страницата на дуета. Изпълнителите на набиращия все повече популярност хит \"За последен път ти повтарям\" се разходите из центъра на сръбския град. Разгледаха Нишката крепост, която е от 18 век и подземния град. Звездите се разходиха и по \"Калайджийско сокаче\" - стара занаятчийска улица, която е изпълнена с духа на стария град Ниш, а от многобройните кафани се носи ароматът на добро кафе и традиционните месни специалитети като ущапци, плескавици и вешалици. От прословутите и пищно отрупани сръбски трапези обаче Катя не останала възхитена. \"Наистина не съм очарована от т.нар кулинарен туризъм. Аз съм свикнала като отида на ресторант да мога да си поръчам свежа салата. А в Сърбия по това време на годината в заведенията се яде само месо и едни тежки мариновани и пресолени туршии. Е, за качеството на месото и тънките мезета Здравко, който е месар, нямаше никакви забележки\", призна пред ПИК нежната половинка от дуета. Направило й впечатление, че по централната улица отвсякъде чували българска реч, вероятно доста нашенци са посрещнали Нова година и последвалите празници в Ниш. Катя и Здравко не пропуснаха да си направят снимка край бронзова скулптура на нишкия ловец Калча с вярното му куче и писателя Стефан Сремац, живял в града в края на 19 век.", "date": "2018.01.10", "title": "Катя и Здравко от \"Ритон\" на кулинарен туризъм в Ниш "}
{"url": "http://www.bnews.bg/article/235010-mis_balgariya_2017_si_otryaza_nosa", "text": "Чудо! Мис България 2017 Тамара Георгиева все пак се реши на пластика и оперира така обсъждания си нос, видя „Галерия“. Блондинката, чиито обонятелен орган дълго време бе Тема №1 в светските среди, се е подложила на ринопластика едва преди няколко седмици. Макар в интервю Тамара да бе категорична, че няма да пипа носа си, явно негативната вълна срещу нея все пак й е повлияла. Тези дни пък стана ясно, че от централата на „Мис Свят“ в Лондон отправили неформално запитване относно подгласничката на Тамара – Йовита Георгиева. Оттам също не одобрявали вида на Мис България и предпочитали втората по красота. Вероятно Тамара е решила да жертва носа си в името на конкурса „Мис Свят“ и затова е склонила за операция.", "date": "2018.01.10", "title": "Мис България 2017 си отряза носа"}
{"url": "http://www.bnews.bg/article/235014-nelegalni_tsigari_kareliya_zaloviha_ot_gdbop", "text": "Заловените във Владая преди дни близо половин милион контрабандни кутии цигари, са част стари турски и гръцки канали, които сега са обединени в един, използващ общи трасета, разпределители и транспорт, съобщава в. 24 часа. По този канал през България преминавали транзит или оставали за вътрешни продажби основните количества. Дистрибуцията по мегаканала като правило се извършвала във вътрешността на страната чрез мобилни екипи от контрабандисти, за да се избегне граничният контрол. Операцията стартирала след получен сигнал от Турция до ГДБОП. Стоката е пристигнала във влекач с ремарке, шофиран от турски гражданин. Камионът влязъл у нас през ГКПП Капитан Андреево. Там водачът декларирал, че превозва цимент за българско търговско дружество. Последваща проверка установила, че такава компания няма. Влекачът бил открит на софийски паркинг, но при огледа се оказал празен. Стоката била транспортирана до склад във Владая, където са открити 598 200 кутии цигари - основно от гръцките марки “Карелия” и “Брокс”. Митничари твърдят още, че цигари “Карелия” има почти при всяка контрабандна пратка. Причините са две - тя се продавала бързо у нас, а отделно слим цигарите се предпочитали от контрабандастите, защото граничната “такса” била на камион. В него пък 5 кутии “Карелия слим” заемали място, колкото 4 нормални. Представителят на “Карелия” у нас не вдигна мобилния си телефон, потърсен от “24 часа” за коментар. Митничарите наричат на жаргон канала за леките цигари малкия кръг на контрабандата. По него вървят и пробни количества по-малко популярни и по-евтини марки, с които най-често се тества ново трасе или нов дистрибутор Малкият кръг за региона стартира от Гърция или Турция и се слива в България, твърдят митнически разузнавачи. Гръцкият върви най-често по море, а турският - по суша. При обратния път често пъти се сменяло трасето. Кораби с гръцка стока се претоварвали на лодки или корабчета и цигарите се транспортирали до сушата, където пък се връщали обратно в изходния пункт или поемали към други дестинации. Турските контрабандни цигари пък пътували обикновено от безмитни магазини по границите, по суша до нашите пристанища, където се товарели на кораби и се връщали обратно или тръгвали към трети държави. До 850 000 лв. била средната печалба на камион нелегални цигари. От същия товар държавата губела средно 1,4 млн. лв. от продажната цена плюс несъбрани акциз и ДДС. За безпрепятствената работа на канала си имало тарифи за отчисления. Част от нелегалните количества са хонорар за транзита, ако са предназначени за други пазари. Колко са те, зависело от методиката на вноса. Повечето тарифи тръгвали от 1 евро на стек и стигали до 100 000 евро при по-големите пратки. Според информирани преди една година е имало чистка на дистрибутори на нелегални цигари. Целта била да се заблудят службите с това, че от години познати им лица вече не можели да бъдат уличени в съпричастност. Те били заменени с нови лица, с относително чисти досиета. “Стари муцуни” от митническите среди също вече били извън голямата игра. Източници на “24 часа” твърдят още, че митническото разузнаване много добре взаимодействало със специализирана работна група в ГДБОП, в която имало хора от всички отдели - от наркотрафик, акцизни стоки, данъчни измами, пране на пари. Тя била създадена преди 4 години като затворена група от предимно млади хора, необвързани с групировки и политици. Занимавала се главно с големите корпоративни играчи в трансевропейския трафик на цигари и наркотици. трансевропейския трафик на цигари и наркотици. ", "date": "2018.01.10", "title": "Нелегални цигари “Карелия” заловиха от ГДБОП\r\n\r\n"}
{"url": "http://www.bnews.bg/article/234992-9_protesta_edin_start_na_evropredsedatelstvoto_v_sofiya", "text": "Девет протеста посрещат откриването на българското председателството на Съвета на ЕС, съобщи старши комисар Антон Златанов. Сред протестите утре са тези в подкрепа на Истанбулската конвенция, който е сутринта. От 17 до 20:30 ч. са останалите - \"за\" и \"против\" втория лифт над Банско и други. С организаторите на протестите са съгласувани маршрутите на движение, сборните и крайни пунктове, така че да не се пречи на движението на делегациите и вярваме, че това ще се спази от всички протестиращи, каза още Златанов.", "date": "2018.01.10", "title": "9 протеста – един старт на Европредседателството в София"}
{"url": "http://www.bnews.bg/article/235008-v_yaponiya_padna_75_santimetra_snyag_video", "text": "Зимна буря връхлетя днес обширни райони в Япония и донесе 75 сантиметра сняг на някои места, предаде ДПА, като се позова на метеорологичната служба.  На северния остров Хокайдо заради бурята бяха отменени 149 влакови и 8 корабни пътувания. В град Машике бурята беше съпроводена от ветрове със скорост до 124 километра в час, а в някои части на острова падна 35 сантиметра сняг, съобщи в. \"Хокайдо шимбун\". Според Японската радиотелевизионна корпорация в североизточния град Йонедзава има снежна покривка от около 75 сантиметра. Японската метеорологична служба прогнозира още сняг до 60 сантиметра на Хокайдо, в североизточните части и в района Хокурику. Тя предупреди за виелици, големи вълни и нарушения на движението по пътищата в Северна Япония и по крайбрежието на Японско море до петък включително.  ", "date": "2018.01.10", "title": "В Япония падна 75 сантиметра сняг(ВИДЕО)"}
{"url": "http://www.bnews.bg/article/235009-poslanikat_na_sasht_v_izrael_se_nahvarli_sreshtu_palestintsite", "text": "Посланикът на САЩ в Израел Дейвид Фридман предприе безпрецедентна атака срещу палестинците, обвинявайки ги с категоричен тон за липсата на мир с Израел, съобщават израелски медии. \"Израелски баща на 6 деца беше убит снощи хладнокръвно от палестински терористи. \"Хамас\" похвали убийците, а законите на Палестинската автономия ще им осигурят финансови възнаграждения\", коментира Фридман в профила си в \"Туитър\" в отговор на убийството на израелски равин, който е бил застрелян, докато е шофирал. \"Не се чудете повече защо няма мир. Съболезнования за опечаленото семейство Шевач\", добави той, повтаряйки обвиненията, отправени от израелски официални лица след нападението. Заместник-министърът на външните работи на Израел благодари на Дейвид Фридман за коментарите му. \"Скъпи посланик Фридман, дълбоко оценяваме вашата солидарност с Израел. Ценим вашето партньорство в борбата срещу тероризма и разбирането ви, че подкрепата на Палестинската автономия за терористите лежи в основата на проблема\", написа заместник-министърът в \"Туитър\". Палестинската автономия, която отказа да участва в мирни преговори с Израел, ако американският президент Доналд Тръмп не отмени признаването на Йерусалим за столица на Израел, не е излязла с изявление във връзка с убийството. Палестинците се нахвърлиха на изявленията на Фридман, обвинявайки американския посланик в \"лицемерие\" за това, че не е осъдил случаите, при които палестински протестиращи са били застреляни от израелските сили. Специалният координатор на ООН за мирния процес в Близкия изток Николай Младенов също обвини палестинците в подбуждане на насилие и възпрепятстване на мирния процес, макар и индиректно. Германското външно министерство осъди атаката и призова \"всички страни да действат за успокояване на положението\". За разлика от предишни американски посланици, Фридман беше известен като категоричен поддръжник на израелските селища в Западния бряг. Тази подкрепа продължи и след назначаването му като посланик. През септември Фридман каза, че израелските селища \"са част от Израел\".", "date": "2018.01.10", "title": "Посланикът на САЩ в Израел се нахвърли срещу палестинците"}
{"url": "http://www.bnews.bg/article/235004-krisko_izbuhna_ne_sam_se_zhenil", "text": "„Не съм се женил. Ако се стигне до церемония, тя ще бъде публична, а не скрита”. \r\nТова заяви рапърът Криско по повод слуховете, че вече се е оженил за приятелката. От известно време упорито се шушука, че рапърът е сключил брак с новата си приятелка. Двамата са заедно от миналата година, но избягват да афишират отношенията си.  Това обаче не пречи на столичните клюкари редовно да го женят с гаджето му. \r\nИ да анонсират новината, че чакат дете, пише \"България днес\". Криско обаче засега не се е похвалил нито със сватба, нито с бебе. Музикантът обаче не пропусна да изцепи в ефир, че половинката му не е девствена. \r\nЗа целта използва доста ясна метафора за това. \r\n„Японското знаме при нея отдавна е развято”, изръси той. Скоро Криско заминава за първо турне в САЩ, така че половинката му може да си отдъхне, че няма да чува подобни бисери от него. \r\n ", "date": "2018.01.10", "title": "Криско избухна: Не съм се женил!"}
{"url": "http://www.bnews.bg/article/234998-tozi_pat_zavinagi_mihaela_fileva_izrita_pavel", "text": "\r\nПавел и певицата имаха връзка като от турски сериал. Двамата ту се събираха, ту се разделяха, докато най-накрая тя го заряза. \r\nСкандалите помежду им започнаха през лятото на миналата година. Чаровната певица дори го изгони от общия им дом, пише „България днес”. \r\nТя замина сама и на пътешествие в Америка, за да може да не мисли за него. В края на есента той успя отново да я спечели, а двамата дори заживяха заедно. \r\nЗа кратко. \r\nПреди няколко седмици Филева съобщила на рапъра, че нямат бъдеще. \r\n„Всичко между нас приключи”, категорична е музикалната звезда. „И двамата поехме по нов път”, казва тя. \r\nПо-разстроен от раздялата обаче е Павел. Той все още е лудо влюбен в нея и прави всичко, за да си я върне. Въпреки че постоянно го преследват фенки, музикантът има очи само за бившата си изгора. \r\nМихаела обаче не иска да се събере с него и го отбягва по всякакъв начин. За да покаже, че й е безразличен тя дори изтри всички техни общи снимки от социалните мрежи. \r\nЗа разлика от Павел, дуетната му половинка – Венци Венц, е на крилете на любовта. Отскоро той има връзка с истинска красавица и са постоянно заедно, докато Павел стои в дома си и страда по Филева. \r\n ", "date": "2018.01.10", "title": "ТОЗИ ПЪТ ЗАВИНАГИ! Михаела Филева изрита Павел "}
{"url": "http://www.bnews.bg/article/235002-mrasen_vazduh_vizhte_kolko_hilyadi_dushi_umirat_ot_tova", "text": "Всяка година в Европа преждевременно умират 400 000 души заради лошото качество на въздуха. Това каза пред БНТ еврокомисарят за околната среда, морските въпроси и риболова Кармену Вела. Във връзка с това дали замърсяването на въздуха е най-големият екологичен проблем за България и за целия ЕС, Кармену Вела обясни: \"Замърсяването на въздуха е глобален проблем - не само за България и Европа, но и за целия свят\". \r\n\"Всяка година в Европа преждевременно умират 400 000 души заради лошото качество на въздуха. Тук не включвам хроничните заболявания, които нашите граждани развиват. Всички държави членки трябва да правят повече, България не е изключение. Очакваме форума, който министър Нено Димов организира с подкрепа на Комисията за екоиновациите в областта за подобряване на качеството на въздуха. Този форум ще помогне не само на България, но и другите държави членки, за да постигнат целите, които сме поставили“, каза още Вела. \r\nТя заяви, че е уверена, че България ще продължи да подобрява прилагането на европейското законодателство в областта на екологията. \"България е въвела повечето закони правилно и на време\", добави той.", "date": "2018.01.10", "title": "Мръсен въздух? Вижте колко хиляди души умират от това! "}
{"url": "http://www.bnews.bg/article/234994-pleymeytkata_gloriya_aenska_krie_abort_ot_mlado_gadzhe_skandalen_chat_snimki", "text": "Драматични събития и обрати бележат личния живот на миската Глория Аенска. Красавицата е била принудена да направи аборт от младото си гадже, пише HotArena. След като приключила почти едногодишна връзка, Глория се запознала и хлътнала по младок, с когото още след първите няколко срещи направили… бебе. Плеймейтката била в шок, защото въпреки силните чувства не била готова за толкова сериозна крачка. Взела категорично решение и направила аборт. Чак след това уведомила гаджето си. Последвали луди скандали и раздяла. Палавата Глория намерила утеха в прегръдките на стабилен господин, който да я избави от кошмарите на преживяното. И тук вече дошъл краят на любовта, защото младокът ги хванал на калъп. Това разкрива близка на Глория, която разпространи чат в социалните мрежи От него става ясно, че Глория е влюбена, но категорична, че не може да остави бебето. Снимките и скандалния чат вижте  „Много съм рискувала, не мога повече. Ще му кажа и ще видим, Ако го задържа пък няма кой да ми помага“, пише Аенска. И на 27 декември е взела съдбовното решение да се отърве от бременността. Оказа се, че малко след това същата тази „приятелка“ се е намърдала в леглото на вече бившия на Глория.", "date": "2018.01.10", "title": "Плеймейтката Глория Аенска крие аборт от младо гадже (Скандален чат + снимки)"}
{"url": "http://www.bnews.bg/article/234999-mitnichari_zadarzhaha_tabletki_za_otslabvane_zashtoto", "text": "8500 таблетки лекарствени продукти за отслабване откриха митнически и гранични служители на ГКПП Капитан Андреево. \r\nНа 9 януари след полунощ на входящото трасе на пункт Капитан Андреево пристига лек автомобил с българска регистрация. Шофьорът на автомобила и неговият спътник заявили пред митническите служители, че не внасят нищо за деклариране. \r\n  \r\nПревозното средство обаче било селектирано за щателна митническа проверка, при която в кутия за обувки и сред други лични вещи, в багажа на водача на автомобила, са открити 85 опаковки по 100 таблетки лекарствен продукт \"Tiromel\", съобщават от Агенция \"Митници\".", "date": "2018.01.10", "title": "Митничари задържаха таблетки за отслабване, защото… "}
{"url": "http://www.bnews.bg/article/234996-hyu_grant_shte_stava_bashta_za_peti_pat", "text": "Британският актьор Хю Грант и партньорката му, шведската телевизионна водеща Ана Ебърстийн, отново ще стават родители, съобщи Контактмюзик. Бебето ще бъде трето за двойката и пето за 57-годишния актьор. Хю Грант и Ана Ебърстийн, които изключително ревниво пазят личния си живот от медийното внимание, не са потвърдили радостната вест. Мълвата, че отново ще стават родители плъзна, след като преди броени дни Грант и Ебърстийн бяха засечени на летището в Ню Йорк. Половинката на актьора беше забелязана с наедряло коремче. Това стана видно и на церемонията за наградите \"Златен глобус\", въпреки че 39-годишната телевизионна водеща направи опит да прикрие бременността си с широк черен тоалет. Същевременно шведското издание \"Афтонбладет\" съобщи, че бебето се очаква \"скоро\", позовавайки се на майката на Ебърстийн, която не е скрила задоволството си, че отново ще става баба. Хю Грант и Ана Ебърстийн имат две деца - 5-годишен син, Джон, и 2-годишна дъщеря. Британският актьор има и две деца от бившата си партньорка Тинглан Хонг - 6-годишната Табита и 4-годишен син на име Феликс, припомня изданието, цитирано от БТА. \r\n ", "date": "2018.01.10", "title": "Хю Грант ще става баща за пети път\r\n"}
{"url": "http://www.bnews.bg/article/235001-nevizhdana_pochit_pogrebenieto_na_hristov_shte_bade", "text": "Близките на застреляния бизнесмен Петър Христов са решили тялото му да бъде кремирано. Урната с прахта пък ще бъде положена в специална камера в гробищния парк във Велико Търново. Предвижда се поклонението, на което се очаква да се стекат хиляди хора от цялата страна, да е в 12 часа в петък в ДКС „Васил Левски“ в старата столица. „Предложих на майка му Момка Манолова траурната процесия да мине през родното му село Самоводене, защото местните хора много го тачеха и искат да се простят с Петър. Обмисляме катафалката да мине по улиците на селището, покрай родната му къща. В същия ден ще е обявен и траур в Самоводене. Какво ще решат роднините на покойния бизнесмен обаче, все още не се знае“, каза кметът на Самоводене Николай Милаковски, цитиран от \"Труд\". Междувременно обаче стана ясно, че криминалисти от болярския град започват щателна проверка на имотите на осъдения на доживот бизнесмен Георги Вълев от „Килърите“. Ще бъдат прегледани всички сделки и търгове с въпросните имоти и имало ли е апетити към тях. Според запознати обаче тези недвижими имущества отдавна са прехвърлени на други лица и не се водят на името на Вълев. Засега обаче нямало разпореждане да бъдат ревизирани обществените поръчки, които са печелили фирмите на убития бизнесмен Петър Христов. \r\n ", "date": "2018.01.10", "title": "Невиждана почит: Погребението на Христов ще бъде… "}
{"url": "http://www.bnews.bg/article/234995-snegat_blokira_13_000_turisti_v", "text": "Силните снеговалежи блокираха близо 13 000 туристи в швейцарските Алпи. Един от най-известните ски курорти в страната – Цермат, е откъснат от света, съобщава BBC. Пътят до него е затворен повече от 24 часа. Влаковете също са спрени. Според управата в града пристигането и заминаването не са възможни в момента, има вероятност и от прекъсвания на електрозахранването. По въздушния мост могат да бъдат извозени по около 100 души на час, в зависимост от метеорологичните условия. От курорта се извеждат единствено туристи, които изрично са пожелали, каза представител на местните власти и уточни, че това не е официална евакуация. Булдозери се използват за преодоляване на преспите, за да може пътищата да бъдат обработени със сол, а местен хотелиер каза, че за разчистването на снега се използват дори контролирани експлозии. Свличането на скали и опасността от лавини предизвикаха затварянето на няколко пътища в кантон Вале. Във френските Алпи пък за 24 часа паднаха между 40 и 90 сантиметра сняг. Според френските синоптици подобни снеговалежи се случват веднъж на три десетилетия. Положението е тежко и в италианската част на планината – Червиния и Сестриере, също са затрупани. Там също в момента се намират хиляди почиващи, отишли да карат ски.В курорта в кантон Вале има около 13 000 туристи. Пътят до там е затворен от вчера сутринта. Влаковете са спрени от снощи и на практика никой не може да влезе или излезе от курорта. Заради огромното количество натрупан сняг туристите нямат възможност да карат ски, нито да се разхождат, спрени са и лифтовете. Затова швейцарските власти изпратиха хеликоптери да превозят част от туристите до близко село.", "date": "2018.01.10", "title": "Снегът блокира 13 000 туристи в…"}
{"url": "http://www.bnews.bg/article/234993-zhivot_na_kredit_ili_kolko_miliona_balgari_sa_dlazhnitsi_kam_banki_vizhte", "text": "Всеки трети българин има кредит. Ако не се броят децата и най-възрастните хора, се оказва че от населението в трудоспособна възраст почти всеки втори гражданин има задължения към банка или фирма за бързи кредити. \r\nВ края на месец юни 2017 г. в Централния кредитен регистър на БНБ са записани 2,33 млн. кредитополучатели. От тях 2,217 млн. са граждани на страната, 98 000 са юридически лица, 7000 са чуждестранни лица, които нямат ЕГН или ЕИК, а 8000 са физически лица със свободни професии, или упражняващи занаятчийска дейност. При положение, че населението на страната с 7,1 млн. души, се оказва че всеки трети има кредит. Взетите заеми обаче са много повече от броя на кредитополучателите. \r\n  \r\nВ края на юни 2017 г. регистрираните кредити в информационната система на БНБ са 4,991 млн. броя на обща сума малко над 69 млрд. лв. Оказва се, че хората, които са принудени да вземат заем, имат средно поне по два кредита. \r\n  \r\nВ много семейства и двамата съпрузи са взели заеми. Според данните на БНБ, банковите кредити в края на юни 2017 г. са 2,765 млн. броя на обща стойност 50,37 млрд. лв. Оказва се, че близо 2,22 млн. броя са отпуснатите заеми от фирми за бързи кредити. \r\n  \r\nПри гражданите, най-голям е делът (63,7%) на тези с остатъчен дълг по кредитите до 5000 лв. Това са заеми за покриване на неотложни нужди в семейството или евентуално за покупка на кола на старо, а не за по-сериозни покупки като на апартамент или обучение в чужбина, за които са необходими доста по-сериозни суми. \r\n  \r\nПри фирмите преобладават тези с остатъчен дълг по заемите между 5000 и 50 000 лв. (35,4%). Броят на тези фирми със сравнително малки заеми е най-голям. Но най-съществена роля за кредитния пазар в страната имат големите компании, които взимат заеми за милиони, обобщава \"Труд\". \r\n  \r\nДанните за кредитната задлъжнялост на хората и фирмите се използва от банките и другите кредитни институции при преценката дали да отпуснат заем на даден човек или компания. Информацията за заемите се осигурява в реално време и включва данни както за текущото състояние на кредитите, така и за просрочията по тях за 5 години назад. \r\n  \r\nДанни в Централния кредитен регистър на БНБ подават 204 компании, в т.ч. 28 банки, 3 платежни и 173 финансови институции, като сред тях има и такива с предмет на дейност гаранционни сделки и придобиване на вземания по кредити.", "date": "2018.01.10", "title": "Живот на кредит или колко милиона българи са длъжници към банки – вижте! "}
{"url": "http://www.bnews.bg/article/235003-dogovori_s_darzhavata_za_5_godini_50_miliona_lv_v_smetkite_na_razstrelyaniya_petar_hristov_vizhte_imperiyata_mu_shema", "text": "“Политрейд кънстръкшън” на Петър Христов е работила по договори с държавата и общините за над 50 млн. лв. в последните 5 г., показа проверка на “24 часа” в Агенцията за обществени поръчки. Депото за отпадъци във Велико Търново, открито през 2016 г., е най-мащабният проект, в който дружеството на Христов е участвало. Той ориентира бизнеса към обществените поръчки през 2012 г., а през 2014 г. вече се занимава и с инженеринг на инфраструктурни проекти. Фирмата има екип от специалисти и участва в консорциуми с други дружества. Последната промяна в партидата на “Политрейд кънстръкшън” е от 20 декември 2017 г., три седмици преди убийството. Тогава фирмата, която участва в обществени поръчки, е прехвърлена от холдинговата структура “Пропъртис Мениджмънт груп” (собственост на дъщеря му Михаела), която обединява различните му дейности, на “Ай Би Пи Мениджмънт” - еднолична негова собственост. Христо е имал преди да започне активен бизнес с държавата, мащабна стройителна дейност. Още преди 10 г. той доведе бизнесмени от Израел, които инвестираха в проекти за жилищни и офис сгради във Велико Търново, София и по морето. Апартаментите и офисите в повечето от тях са продадени отдавна, други се отдават под наем. Някои от мащабните проекти обаче не се реализираха заради кризата на имотния пазар.  Дружествата в групата на Христов нямат дългове към банки, петцифрени суми са вписани като вземания от други фирми. Млекопреработвателното предприятие “Лактима” е най-популярното, което е в холдинговата структура на “Пропъртис Мениджмънт груп”. Приватизирано е от фирма на Петър Христов през 1996 г. Дотогава той е известен като собственик на охранителната “Дито”. 21 г. след приватизацията “Лактима” работи все по-успешно и налага марките си на пазара. Над 100 души са заети в завода във В. Търново.", "date": "2018.01.10", "title": "Договори с държавата за 5 години = 50 МИЛИОНА ЛВ. в сметките на разстреляния Петър Христов! Вижте империята му (СХЕМА)"}
{"url": "http://www.bnews.bg/article/235017-aut_li_e_valeri_simeonov_ot_vlastta", "text": "През последните дни се случват интересни неща във властта, които обаче се пазят в тайна от обществото. Вицепремиера Валери Симеонов се е покрил и никой не го знае къде е.  За същия се заговори покрай фейсбук публикациите на синът му Даниел, от които хората останаха с впечатление,че WC министъра желае смъртта на сина си. От свои източници Би Нюз научи, че тоалетния вицепремиер де факто е алт от властта същия не се появи и на консултативния съвет при президента Радев. Няма информация Симеонов да е коамндирован в чужбина. Още по- странното е, че вчера бе погрбението на водещия от СКАТ Иван Григоров, но Симеонов не е забелязан да отдаде последна почит към най-възрастния водещ в света. Наши източници ни довериха и най-скандалната информация и тя е, че от официалния сайт на министерски съвет е свалена снимката и биографичната справка на Симеонов. По всичко личи, че Симеонов е аут от властта и поради факта, че не участва в правителствени мероприятия и е държан в пълна изолация.За изхвърлянето от властта на тоалетния министър загатна и неговия кумец Волен Сидеров в медийните си изяви, в които открито нападна Симеонов.", "date": "2018.01.10", "title": "Аут ли е Валери Симеонов от властта?"}
{"url": "http://www.bnews.bg/article/235000-skandal_za_pari_razvali_priyatelstvo_na_poli_genova_s_zhenata_koyato_ya_sazdade_kato_pevitsa", "text": "Скандал за пари е развалил 20-годишното приятелство на Поли Генова с основателката на детската вокална група „Бон-бон“ Рози Караславова, която доскоро й беше и продуцент. Благодарение на известната педагожка Поли постигна най-големите си успехи на сцената – първото място в „Музикална академия“ и доброто представяне на „Евровизия“. Напоследък обаче те имали сериозни разминавания във финансово и творческо отношение. Караславова критикувала Поли, че лежи на стара слава и не записва нови песни. Изпълнителката я контрирала, че създаването на парчета, заснемането на клипове и правенето на албуми е излишно прахосване на пари. Инвестициите не си заслужавали, защото не носели възвръщаемост, писа „Галерия“. Генова смятала, че е по-добре да се прехранва чрез участия в реалити формати, които носят не само повече пари, но по-голяма популярност и присъствие в медиите. Постепенно Поли осъзнала, че няма нужда от Караславова и е безсмислено да дели с нея хонорарите си. Раздялата е изненадваща, защото двете бяха изключително близки, а и Генова никога не е крила, че дължи успешната си кариера на Рози.  ", "date": "2018.01.10", "title": "СКАНДАЛ ЗА ПАРИ развали приятелство на Поли Генова с жената, която я създаде като певица"}
{"url": "http://www.bnews.bg/article/234987-deyvid_bekam_puska_sobstvena_liniya_kozmetika", "text": "Футболната звезда Дейвид Бекъм ще представи собствена линия козметика за мъже под названието \"House 99\", съобщи Лента. В колекцията ще бъдат включени 21 продукта за бръснене и грижа за кожата на лицето. Спортистът лично е взел участие в разработката на козметиката съвместно със специалистите от компанията L'Oreal. \"Много се вълнувам най-накрая да споделя House 99 със света! За мен грижа за външния вид означава не само как изглеждате, а и как се чувствате. Това усещане за комфорт, възможността да изпитате нови чувства и да създадете свой нов образ. Създадох линията, за да вдъхновя мъжете да експериментират с точните продукти и да се чувстват удобно\", каза Бекъм. \r\n ", "date": "2018.01.10", "title": "Дейвид Бекъм пуска собствена линия козметика"}
{"url": "http://www.bnews.bg/article/234970-za_zhiveeshtite_v_tsentara_shte_mozhete_da", "text": "Гражданите, които имат винетни стикери за паркиране по улиците, които ще бъдат затворени от 10 до 12 януари 2018 г за церемонията по откриване на Българското председателство на ЕС, но не могат да намерят свободно място във въпросните три дни, ще имат право да паркират в съседната подзона,  съобщават от Центъра за градска мобилност (ЦГМ) в София. По предварителни проучвания на ЦГМ става дума за около 100 автомобила, които сега ползват паркоместа в подзона  IV. Тези водачи могат да оставят колите си на паркоместата в подзона V, която е значително по-малко натоварена с коли, които ползват правото на паркинг за живущи в зона.  Подчертаваме, че възможността за паркиране на автомобилите на гражданите от IV-та подзона е еднократна -  само за трите дни на събитието и е съобразена със Заповед на Кмета на Столична община за промяна в организацията на движението на територията на Столична община, допълват от ЦГМ. На сайта на ЦГМ може да намерите точните улици, които ще бъдат затворени -    https://www.sofiatraffic.bg/bg/news/2895/oficialno-poseshtenie-na-kolegiuma-na. А на https://www.sofiatraffic.bg/bg/parking/lokalno-plateno-parkirane-na-pps/578/karti-na-podzoni-za-lokalno може да видите четвърта и пета подзона, както и да използвате картите. ", "date": "2018.01.10", "title": "За живеещите в центъра: Ще можете да… "}
{"url": "http://www.bnews.bg/article/234986-lora_karadzhova_progovori_zashto_se_e_razdelila_s_bashtata_na_dashterya_si", "text": "Поп певицата Лора Караджова и бащата на дъщеря й Алиса Валентин Славов са разделени, научи HotArena. \r\nДвамата не живеят под един покрив от четири месеца, но пазят в тайна краха на отношенията си.  „Да, няма да крия, вярно е, че сме разделени с Валентин“, разкри пред Love Style самата Лора и допълни: \r\n„Спорно е да се каже точно откога не сме заедно-някъде от около четири месеца. Колкото и банално да звучи, се оказа, че имаме несходство в характерите и не можем да живеем под един покрив. Не сме разделени заради изневяра или трети човек, а просто не се разбирахме“. \r\nЩерката на Данчо Караджов твърди, че двамата с бащата на малката Алиса са останали приятели. \r\nИз светските среди се говори, че Караджов не харесвал зет си. Самата Лора обаче отрича баща й да е повлиял на решението й за раздяла. \r\n„Няма нищо вярно в това. Аз и Валентин преценихме така. Винаги ще имам симпатии и добро отношение към него, защото той е баща на дъщеря ми“, категорична е Караджова. Тя твърди, че няма мъж в живота й, но се надява новата 2018-а да и донесе нова любов. \r\n ", "date": "2018.01.10", "title": "Лора Караджова проговори защо се е разделила с бащата на дъщеря си"}
{"url": "http://www.bnews.bg/article/234991-skandalno_kravnite_tsentrove_ne_uvedomyavat_kravodaritelite_za_zabolyavaniya", "text": "Оказва се, че кръвните центрове нямат задължението да уведомяват кръводарителите за заболявания, които са установени при изследване на дарената от тях кръв. Причината както всичко в България е в сбърканата нормативна уредба. Кръводарители научават за здравословния си проблем, едва когато отидат да дарят втори път и разбират, че кръвта им не е използвана, защото са носители например на хепатит. По този начин хората вместо да започнат провеждане на адекватно лечение се превръщат и в носители на зарази. Наша проверка установи, че донорът на кръв има право да получи информация за резултатите от прегледа и изследванията, направени във връзка с кръводаряването, но не е записано никъде по какъв начин и как се реализира това право, не е въведено реципрочно задължение за съответния служител, който е запознат с резултатите от съответните изследвания, да уведоми пациента или кръводарителя. \r\nВ    наредбата, в която се сочат задълженията на медицинските специалисти, които са установили наличие на заразни заболявания, да съобщават за това обстоятелство, е записано, че установените заразни заболявания се съобщават на Регионалната здравна инспекция, на чиято територия е открит случаят, за да може това обстоятелство да се регистрира. Съобщава се и на общопрактикуващия лекар, ако лицето, което е открило заболяването, не е общопрактикуващият лекар. Кръвните центрове се позовават на факта, че липсва законово задължение да уведомяват кръводарителите за установени от тях заболявания. Проблемът е от години, но нито Здравното министерство, нито депутатите са предприели каквито и да е мерки за решаването му. Така хората, които извършват благородното дело да даряват кръвта си, за да спасят човешки живот се превръщат в потърпевши заради добрината си и безхаберието на държавата!", "date": "2018.01.10", "title": "Скандално: Кръвните центрове не уведомяват кръводарителите за заболявания!"}
{"url": "http://www.bnews.bg/article/234985-pleymeytki_ludnaha_po_svetovna_r_b_zvezda", "text": "Родни плеймейктки се точат на световната R&B звезда- Cody Wise, който ще е специален гост по повод новия парти сезон на 10 януари (сряда) в “Bedroom Premium Club”. Тийн сензацията е за първи път в България и именно той е избран да сложи началото за 2018 на най-мащабните черни партита у нас – “Blackroom”. Дуетът му “It’s My Birthday” с легендарния рапър will.i.am от “Black Eyed Peas” го превърна в звезда за една нощ, а песента вече е гледана близо 88 милиона пъти в Youtube. И до днес рекордните позиции на дуета в английските и австралийските класации са неоспорими. Едва на 22 години Cody Wise вече е световна знаменитост и чест гост-изпълнител в множество музикални риалити формати по света. Кариерата му започва на Бродуей, където е избран за главната роля в хитовия мюзикъл “Цар Лъв”.Гостуването на актуалната R&B знаменитост в столичния клуб е заявка за изключителна музикална програма през 2018 и поредица от легендарни партита, които са запазената марка на “Bedroom Premium Club”. \r\n ", "date": "2018.01.10", "title": "Плеймейтки луднаха по световна R&B звезда\r\n"}
{"url": "http://www.bnews.bg/article/234980-shash_nameriha_choveshki_skelet_v_plevnya_toy_e_na", "text": "Жена намери човешки скелет в плевня в имот в село Арчар във видинската община Димово. Тя се натъкнала на зловещата находка вчера следобед. Отзовалите се на място полицаи установили, че скелетът е човешки и транспортирали останките до съдебна медицина. Съдебният лекар не установил следи от насилие, става ясно от съобщение на МВР. Пред Агенция „Фокус“ кметът на селото Венелин Атанасов изрази предположение, че скелетът вероятно е на собственика на имота, който по думите му изчезнал преди десет години. Тогава всички в селото помислили, че 60-годишният човек отишъл при роднини в столицата, за да се лекува. В София живеели внуците му. Според кмета на Арчар жената, която е отишла в къщата в селото, е търсила дърва за огрев и така е открила човешките останки.", "date": "2018.01.10", "title": "ШАШ: Намериха човешки скелет в плевня, той е на... "}
{"url": "http://www.bnews.bg/article/234997-zashto_svaliha_protestniya_bilbord_na_politsaite_i_kakvo_naredi_borisov", "text": "Сваленият билборд на полицаите, в който те отправиха послание към делегатите, които ще дойдат в София за Българското председателство на съвета, е скандалът на деня… за сега. Оказва се, че билбордът на Синдикалната федерация на служителите в МВР (СФСМВР) е свален от фирмата собственик, а причината – управителят на \"Метрополис\" Тихомир Младенов е взел решението на базата на договора за наем, който е сключил с фирма \"Аргент\". „В случая ние сме подведени и сме въвлечени в явно търсен политически скандал, защото аз имам договор с една голяма агенция, която се казва \"Аргент\", които наемат билборда и според договора е уточнено, че това ще бъде \"визия на събитие\". Тъй като след монтаж на тази визия ние констатираме, че не става въпрос за събитие, а става въпрос за послание, което е с политически отенък - синдикално, ние го сваляме на базата търговски отношения между двете компании.“ Веднага щом се разбра за напрежението и сваления билборд, Бойко Борисов нареди мигновено - един от билбордовете, който е платен от правителството във връзка с европредседателството, да бъде преотстъпен на синдикатите. Борисов нямал нищо против да се види това послание, което отправят полицаите. „Това, което съм разпоредил на Лиляна Павлова, е колкото искат билбордове от рекламата, която имаме за председателството, да им се предостави, защото не ни пречат“, уточни той. ", "date": "2018.01.10", "title": "Защо свалиха протестния билборд на полицаите и какво НАРЕДИ Борисов? "}
{"url": "http://www.bnews.bg/article/235006-zapochna_se_bombena_zaplaha_na_letishte_sofiya_evakuiraha", "text": "ътници и служители на Терминал 1 и Терминал 2 на Летище София са били евакуирани в ранните следобедни часове заради сигнал за бомба, научи bTV от свои източници. Работещи в Т2 разказват, че се е активирала аларма, след което всички са били изведени от сградата. По информация на МВР \"злоумишлено обаждане\" е било получено в 13:20 часа. На мястото има полиция, по процедура са дошли и медицински екипи. Сигналът се проверява. По-малко от час преди постъпването му, на Терминал 2 министърът за българското председателство Лиляна Павлова показа електрическите автомобили, които ще превозват делегатите, пристигащи в София за започващото официално утре Европейско председателство на Съвета на ЕС.", "date": "2018.01.10", "title": "Започна се! БОМБЕНА заплаха на Летище София! Евакуираха… "}
{"url": "http://www.bnews.bg/article/234984-radikalni_merki_sreshtu_patnite_intsidenti_v", "text": "Непопулярна, но необходима мярка – така вчера вечерта френското правителство аргументира решението си за намаляване на разрешената скорост по второстепенните двупосочни пътища в страната от 90 км/ч на 80 км/ч, предаде АФП. Целта на мярката е да се намалят инцидентите по пътищата. Според премиера Едуар Филип мярката може да спаси поне един човешки живот на ден. Допитване на агенция „Харис” от вчера показва, че 6 на 10 французи са против нея. От 28-те страни членки на ЕС само в Швеция има по-строго ограничение на скоростта - 70 километра в час. Финландия разрешава скорост от 80 километра в час извън градовете и магистралите. На другите места в съюза остава разрешението за 90 километра в час, дори за 100 километра в час. Ограничението за скоростта по второстепенните пътища във Франция влиза в сила от 1 юли. То касае второстепенните двупосочни пътища, по средата на които няма мантинела или земен насип. От тази мярка ще са засегнати 400 000 километра пътища в страната. На 1 юли 2020 г. ще бъде направена оценка на мярката. Крайната десница от Национален фронт я разкритикува и обяви петиция срещу нея. Партията каза, че ограничаването на скоростта ще засегне средната класа. Друга мярка, обявена от премиера Едуар Филип, ще бъде временно отнемане на разрешителното за управление на превозно средство, ако шофьорите извършат пътно нарушение, докато са говорели или пишели съобщения по мобилните си телефони. \r\nПрез 2016 г. във всеки десети инцидент по пътищата е \"бил замесен\" мобилен телефон, уточни премиерът Филип. В Европа забраната за използване мобилни устройства без хендс фрий по време на шофиране е широкоразпространена, но наказанията общо взето са ограничени до глоби, вариращи от под 50 евро в Ирландия до неколкостотин евро в Холандия, допълва „Ройтерс” по същата тема.", "date": "2018.01.10", "title": "Радикални мерки срещу пътните инциденти в…"}
{"url": "http://www.bnews.bg/article/234988-mvr_prizova_obshtestvoto_proyavete_razbirane_evropredsedatelstvo_e", "text": "Гражданите на избягват центъра и да проявят разбиране. Това призоваха от МВР ден преди официалното откриване на Европредседателството. Невиждани мерки за сигурност се планират в София. Антон Златанов призова гражданите да проявят разбиране, да избягват центъра, ако е възможно, тъй като там ще има пълна блокада. Както писа медията ни, центърът ще бъде блокиран от днес вечерта, а утре ще бъде наистина непроходимо. До края на юни около НДК ще бъде „военна“ обстановка –множество полицаи, охранителна техника и още… Паркоместата се закриват, а гражданите да бъдат активни – ако забележат оставени багажи и други съмнителни неща, то да сигнализират веднага на полицията. По спирките ще има оперативна информация за движението на Градския транспорт, за да е ясно при промяна на автобусните спирки, както ще е с тази при Моста на влюбените при НДК. Полицейският протест и този за втори лифт в Банско също могат да допринесат за усложняване на обстановката, а от МВР призовават за търпение и разчитат на добро поведение и спазване на мерките от протестиращите и техните маршрути.", "date": "2018.01.10", "title": "МВР призова: Обществото, проявете РАЗБИРАНЕ… Европредседателство е!"}
{"url": "http://www.bnews.bg/article/234989-stryaskashto_za_1_5_miliarda_leva_e_paralelniyat_iznos_na_lekarstva_u_nas", "text": "Месец след операцията на ГДБОП и арестуването на лица занимаващи се с незаконен износ на лекарства в аптеките продължават да липсват жизнено важни медикаменти. Тази информация бе изнесена от няколко пациентски организации. Близо 60% от лекарствата, внесени от страни от Европейския съюз, се изнасят обратно. Освен това през последните две години 2/3 от фирмите не са декларирали намерения за износ в Изпълнителната агенция по лекарствата. Ваня Добрева – председател на Асоциация „Хипофиза” съобщи  какво още показват справките от институциите. „От Здравна каса поискахме информация за 15 лекарства, които според информацията, която получихме, са най-често изнасяни. Това, което те подадоха е, че има случаи, в които броят опаковки по активни протоколи са повече от броя платени опаковки, както и обратното - платени са опаковки от Здравна каса, за които насреща не стоят протоколи“, заяви тя.  Според изчисления на пациентските организации 1,5 милиарда е размерът на паралелния износ на лекарства.  Д-р Стойчо Кацаров – председател на Центъра за защита правата в здравеопазването посочи, че проблемът не е в износа на лекарства, а в това, че хора остават нелекувани. „Пълна какафония с тези лекарства - разлики от десет пъти между изписани протоколи и платени лекарства, което според нас практически няма как да стане. Виждахме разлики от платени опаковки инсулин - единия месец 300 опаковки, другия месец 30 опаковки - как да го обясним това нещо. Тези 130 пациента не са си били инсулина ли? Те нямаше да са живи, ако не са го направили това нещо“, коментира председателят на ЦЗПЗ. ", "date": "2018.01.10", "title": "Стряскащо! За 1,5 милиарда лева е паралелният износ на лекарства у нас!"}
{"url": "http://www.bnews.bg/article/234983-iztarkani_nomera_nikoleta_v_ligavi_pregradki_s_priyatelka_na_andrea_snimki", "text": "Николета е на път да потъне в забрава, след като Светлана Василева и Моника Валериева я изместиха от челните страници на таблоидите и трябва да ги догонва. Вечната футболна играчка изглежда е отегчена от мъжките ласки, защото все по-често се появява на фотоси в лигави интимности с жени, граничещи с явно лесбийство, забеляза репортер на \"LifeOnline.bg\". Николета в лигави прегръдки с доскорошната приятелка на Андреа - Моника Кирвикова Дали Нилото наистина се забавлява или това е безпомощен опит за привличане на внимание към поизтърканата й личност, не е ясно. Факт е обаче, че онлайн таблоидите все по-рядко споменават плеймейтката, а обществото е толкова отегчено от образа й, че вече не посяга към \"Инстаграм\" от страх да не я мерне някъде. Преди 6 месеца детронираната като телеводеща пловдивчанка обеща да се завърне с истински бум и да гърми шампанското, уви това все още не се е случило. А годините си текат, кожата повяхва и някои знаменитости все по-често използват фотошоп не само, за да си издължат краката, но и за да загладят бръчките. Всъщност повечето от познавачите на родния шоубизнес са наясно, че това бе поредният въздушен балон, който силиконовите гърди на Николетка надуха и разбира се, както всички преди това, ще се спука с гръм и трясък. Колко хубаво е да живееш в свой измислен свят… Снимките вижте ", "date": "2018.01.10", "title": "Изтъркани номера! Николета в лигави прегръдки с приятелка на Андреа (Снимки)"}
{"url": "http://www.bnews.bg/article/234975-tragediya_v_sasht_13_zaginali_pri_navodneniya_i_svlachishta", "text": "Най-малко 13 души са загинали в резултат на наводнения и кални свлачища, отнесли къщи и прекъснали важна магистрала в Южна Калифорния след силна буря с проливни дъждове, съобщиха световните агенции. \r\nБурята връхлетя вчера призори, след като хиляди жители на окръг Санта Барбара по Тихоокеанския бряг северно от Лос Анджелис получиха нареждане да се евакуират. Само 10-15 процента обаче изпълниха заповедите на властите, заяви Амбър Андерсън, говорителка на пожарната служба на Санта Барбара. Пожарникарите съобщиха, че телата на загиналите са били намерени в калта и разрушените сгради по време на спасителни операции, в които са използвани специално обучени кучета и хеликоптери. Повечето от жертвите са в град Монтесито, северозападно от Лос Анджелис. \r\n Пожарната служба на Санта Барбара публикува в Туитър няколко снимки, показващи цели квартали, залети от кал - на места достигаща до кръста - съборени къщи и пътища, станали непроходими поради калта и падналите дървета, съобщи Франс прес. Повечето от районите, засегнати от калните потоци, бяха опустошени през декември от пожара \"Томас\", най-унищожителния в историята на Калифорния. \r\n ", "date": "2018.01.10", "title": "Трагедия в САЩ: 13 загинали при наводнения и свлачища! "}
{"url": "http://www.bnews.bg/article/234978-gey_avtomobil_na_godinata_e", "text": "Темата за хомосексуализма винаги е предизвиквала двуполюсни мнения у нас, а днес третият пол е цъкаща бомба в коалицията. Тези драми са надмогнати в западните общества, където дори си имат конкурс „Европейски гей автомобил на годината”. Провежда се от френската хомосексуална организация Ledorga за 12-а поредна година. В конкурса участват автомобили, излезли на европейския пазар в периода между 1 януари и 31 декември на предходната година. Победителят се определя чрез един Like от членовете на организацията, в която членуват автомобилни ентусиасти с хомосексуална ориентация, а не от автомобилни журналисти. И отличникът тази година е… Mercedes-Benz E-Class Coupe! Изглежда странен избор на фона на любовта на гейовете към италианските (5 призьора) и френските (3) модели, голяма част от които кабриолети. Но пък веднъж бе избран и Aston Martin DB9 Volante, така че от правилото явно си има изключения. Общо 8 от досегашните 12 призьори са кабриолети, което означава, че победителят трябва да е нещо специално, за да спечели голямото отличие, ако няма подвижен покрив. Миналогодишният победител бе Fiat 124 Spider, а година преди това бе „сестринския” Mazda MX-5. Ford Mustang изненада през 2015 г., тези преди него са в следния ред: Citroen DS3 Cabrio (2014), MINI Roadster (2013), Citroen DS4 (2012), Peugeot RCZ (2011), Fiat 500C (2010), Alfa Romeo MiTo (2009), Fiat 500 (2008), Alfa Romeo Spider (2007), Aston Martin DB9 Volante (2006) и MINI Cabriolet (2005).", "date": "2018.01.10", "title": "ГЕЙ автомобил на годината е… "}
{"url": "http://www.bnews.bg/article/234981-skandalno_200_chengeta_prospali_trupa_na_rosen_vizhte_koy_e_otkril_barakata_i_tyaloto_mu", "text": "Служители на Военна полиция открили къщата с тялото на Росен Ангелов, заподозрян за шесторното убийство в Нови Искър. Това е станало в неделя – на четвъртия ден след акцията за издирване в района на софийското село Луково. През цялото време близо 200 ченгета от МВР минали по 10 пъти по пътека около постройката, без да я забележат, пише \"Труд\". Бараката, в която за последно се крил Росен, била на 500 метра по-надолу от къщата, в която живеел от няколко месеца. 13-те униформени от сектор “Издирване” с шеф Юлиян Василев видели пресни следи от отсечени сухи дърва и място, на което човек се е подхлъзнал по нанадолнище. Те тръгнали по следата и така стигнали до бараката, която отдавна била необитаема и пътеката към нея била обрасла с храсти. В една от стаите бил открит трупа на самоубилия се Росен. “Има около 95 експертизи, готови са само основните, на които се обосновава нашето заключение, че това е убиецът”, заяви вътрешният министър Валентин Радев. Той обеща, че днес, съвместно с прокуратурата ще бъдат огласени безспорните до момента доказателства за шесторното убийство. А те са, че Росен Ангелов се е застрелял със същия пистолет, с който са убити жертвите и това е станало на 3 януари – ден след намирането на телата и ден преди обявяването му за издирване. “По телевизията се наслушахме на спекулации във връзка с убийствата. Благодаря на медиите, които допуснахме много близо, може би минахме границата, но това няма значение. Обществеността беше информирана, притеснението беше общо”, посочи Валентин Радев. Близките на шестте жертви от Нови Искър получиха право да вземат телата им от Съдебна медицина. Най-вероятно в траурния парк на града ще бъде погребан само Боби Иванов. До последно роднини на Кети Кюхова и Неделчо Юнаков са обмисляли дали да ги погребат заедно с децата им в София или Сапарева баня.", "date": "2018.01.10", "title": "СКАНДАЛНО: 200 ченгета „проспали“ трупа на Росен! Вижте кой е ОТКРИЛ бараката и тялото му…"}
{"url": "http://www.bnews.bg/article/234976-unikalno_doktori_ot_pirogov_i_vma_spasiha_4_mesechno_momichentse_s_tumor_v", "text": "Животът на 4-месечно момиченце беше спасен от лекари от болниците \"Пирогов\" и ВМА. Детският хирург д-р Цветко Георгиев (\"Пирогов\") и проф. Никола Владов (ВМА) са извършили резекция на черния дроб заради голям тумор, с размер на детска главичка, обхващащ едната половина на дроба и изпълващ цялата коремна кухина. Изследванията в спешната болница показали, че туморът се развива прогресивно, довел е до анемично състояние и трябва да бъде отстранен възможно най-бързо. Д-р Георгиев се свързал с проф. Никола Владов и двамата обединили усилията си за спасяването на детето.  Седмица след операцията детето вече е изведено от детската реанимация. Сега младата госпожица е настанена в Отделението по хирургия на новородено и вродени аномалии на „Пирогов\", тя е под наблюдение на д-р Цветко Георгиев и екипа му. Според лекарите не е новост, че детето се е родило с тумор, но толкова голям се среща рядко. Лекарите дават положителни прогнози за момиченцето – тя ще води нормален начин на живот, смятат те.", "date": "2018.01.10", "title": "УНИКАЛНО: Доктори от Пирогов и ВМА спасиха 4-месечно момиченце с тумор в… "}
{"url": "http://www.bnews.bg/article/234982-bivshata_na_dzhizasa_pak_se_varna_pri_milionera_lazgin", "text": "Бившата на футболиста Благой Георгиев – Христина Витанова отново се е събрала с Лазгин Маджид, пише HotArena. \r\nХристина за пореден път му е простила и сега отново живее при него с децата и от Джизъса. Майката и бащата на Христина поемат почти изцяло грижите за внуците си, а тя продължава да се забавлява и весели с любимия си. Миналия уикенд гимнастичката е прекарала по пистите на Боровец с Лазгин и децата и. \r\nДокога ще продължи тази идилия ще видим, имайки предвид, че милионерчето й изневерява често. От друга страна Христина е свикнала с висок стандарт на живот и продължава да му прощава, както го правеше и с предишния й мъж, от когото има има две деца. \r\nПрез есента на 2017-а HotArena първи писа за поредната раздяла между Лазгин и Христина. \r\nПричината беше доста тривиална - бившата гимнастичка хванала любимия си да й кръшка. Ослепяла от ревност и ярост Витанова вдигнала нечуван скандал и е напуснала жилището му, където двамата живееха на семейни начала. Христина изнесла багажа си и решила да започне на чисто. В отговор Лазгин я блокирал в инстаграм, с което завинаги я изтрил от живота си. \r\nС днешна дата явно нещата са се променили, но докога – предстои да разберем. \r\n ", "date": "2018.01.10", "title": "Бившата на Джизъса пак се върна при милионера Лазгин"}
{"url": "http://www.bnews.bg/article/234990-ognen_uzhas_kray_veliko_tarnovo_ima_zaginali", "text": "Има загинали при пожар в къща в село Камен, община Стражица, съобщиха от пресцентъра на ОД на МВР във Велико Търново. Предполага се, че има трима загинали. Сигнал за тежкия инцидент е получен тази сутрин в 05,45 ч. На адреса са изпратени два пожарни автомобила с 5-ма огнеборци от РС ПБЗН в Стражица. Огънят е унищожил изцяло двуетажната къща. В нея са били 76-годишния стопанин и 74-годишната му съпруга. Предполага се, че 54-годишната им дъщеря също е била в жилището. Тепърва на местопроизшествието ще се извършва оглед. Ще се уточнява броят на обитателите и ще се изясняват причините за пожара. По първоначална информация данни за умишлен палеж няма.", "date": "2018.01.10", "title": "Огнен ужас край Велико Търново, има загинали! "}
{"url": "http://www.bnews.bg/article/234977-svaliha_politseyskiya_bilbord_za_delegatite_na_es", "text": "Билборд на английски език, с който служителите на МВР планираха да посрещнат евроделегатите у нас, е бил свален тази нощ, въпреки че е бил платен за две седмици, съобщи bTV. Полицейският синдикат няма представа кой и защо е направил това. Билбордът на кръстовището на улица \"Гурко\" и булевард \"Евлоги Георгиев\" гласеше: \"Служители в Министерството на вътрешните работи са платени по-зле от колегите си в ЕС. Основната им заплата е само 340 евро\". Плакати има също на булевардите \"Брюксел\" и \"Цариградско шосе\". В деня на официалното откриване на европредседателството, полицаите излизат на улицата, с искане за 15% увеличение на заплатите.", "date": "2018.01.10", "title": "Свалиха полицейския билборд за делегатите на ЕС"}
{"url": "http://www.bnews.bg/article/234973-na_krachka_ot_evropredsedatelstvoto_palna_blokada_v_tsentara_na_sofiya", "text": "Центърът на София ще бъде блокиран заради председателството на Съвета на Европейския съюз, което България официално поема от утре. В центъра на града ограниченията ще бъдат в две основни зони. Там няма да бъдат допускани автомобили освен тези, превозващи участниците в мероприятията по приемането на председателството. \r\nОт 17:30 часа днес – 10 януари, се затваря зоната пред Народния театър „Иван Вазов”. Няма да е възможен престоят и паркирането в Синята зона на площад „Александър Първи” и на паркинга на бившия Партиен дом. Затворени ще са улиците в карето на ул. „Ген. Гурко”, „Георги С. Раковски”, „Княз Александър Първи” и бул. „Цар Освободител”. От утре – 11 януари, ще бъде затворен и паркингът при НДК. Затворени остават улица „Доспат” и площад „Баба Неделя”. Там също няма да е възможен престоят и паркирането на автомобили до 12 януари.", "date": "2018.01.10", "title": "На крачка от Европредседателството: Пълна блокада в центъра на София!  "}
{"url": "http://www.bnews.bg/article/234979-vizhte_prichinata_za_toksichnata_magla_v_sofiya", "text": "Причината за силно замърсения с твърди частици въздух над редица градове в България е антициклонът, който определяше времето в страната, обясни в „Здравей, България” синоптикът Анастасия Кирилова. Най-силно през последните дни беше замърсяването над София, въпреки сравнително високите температури. От синоптична гледна точка за това е виновно тихото време. „В такава обстановка над столицата се образува дълбока атмосферна инверсия, която възпрепятства естествените механизми за очистване на въздуха”, посочи Кирилова. „Дори при липса на инверсия, в град като София, когато няма вятър, е нормално замърсяването веднага да се повиши”, поясни тя. „Софийското поле е котловина, т.е. е защитено от вятър”. По думите ѝ властите трябва да вземат мерки навреме, когато няколко дни преди това се знае, че времето ще е тихо. Анастасия Кирилова подчерта, че замърсяващите частици се свързват с водните капчици в мъглата, като я правят токсична – „това е смог”. „В този период броят на пациентите, които посетиха нашите кабинети с влошено състояние, са повече. Една седмица, след като е била повишена концентрацията на фини прахови частици, съответно се е увеличил и броят на хоспитализираните пациенти с хронични белодробни болести”, обясни от своя страна пулмологът д-р София Ангелова. Ако в продължение на дълго време сме изложени на такова замърсяване, това може да отключи хронични белодробни заболявания. „Не всеки ден има тези високи концентрации на прахови частици. В периода, когато мъглата падне, се влошава и състоянието на хронично болните. Много здрави хора също кашлят. Това е начин белият дроб да се мъчи да изкара токсичните вещества от себе си”, поясни пулмологът. Д-р Ангелова посъветва в периода, когато има смог, хората да избягват да карат велосипеди и да тичат в парка. С активни физически дейности се извършват по-дълбоки дихателни движения и по този начин токсичните вещества се поемат по-дълбоко. „Очакват ни три-четири дни с по-динамична атмосфера. Ще има вятър и валежи, които също помагат за очистване на въздуха. До понеделник-вторник смятам, че няма да има затруднения”, прогнозира синоптикът Анастасия Кирилова.", "date": "2018.01.10", "title": "Вижте причината за ТОКСИЧНАТА мъгла в София! "}
{"url": "http://www.bnews.bg/article/234972-smartonosen_udar_lineyka_i_avtobus_se_sblaskaha_ima_zaginal_shofyor", "text": "Тежка катастрофа е станала през нощта на пътя София – Варна в района на община Омуртаг. Ударили са се линейка и автобус с пътници, загинал е шофьорът на линейката, съобщи МВР. В автобуса са пътували около 40 души, сред тях няма сериозно пострадали. Линейката е ведомствена – на търговишко предприятие. В нея е пътувал само шофьорът. Той изведнъж е навлязъл в лентата за насрещно движение. Шофьорът на автобуса намалил скоростта, но не успял да избегне последвалия челен удар. Пътниците в автобуса са извозени към крайната си дестинация с друг транспорт. Сигналът за инцидента е подаден към 3:50 ч. Пътят София – Варна остана затворен до към 8 ч.", "date": "2018.01.10", "title": "Смъртоносен удар: Линейка и автобус се сблъскаха, има загинал шофьор! "}
{"url": "http://www.bnews.bg/article/234974-mrachno_vreme_dnes_a_ot_petak_zapochva_da", "text": "Днес ще е облачно, а на отделни места ще превали слаб дъжд. Ще духа слаб до умерен вятър. Максималните температури ще са между 4 и 9 градуса, а в София - около 5°, показва прогнозата на НИМХ-БАН. Атмосферното налягане ще продължи да се понижава, но ще остане по-високо от средното за януари. Над планините ще е слънчево, с умерен вятър, а по билата - силен. Температурите ще са около 5 градуса на 1200 метра, а на 2000 м - около 2 градуса. По морето ще е облачно, преди обяд на места ще е и мъгливо. Ще духа до умерен вятър от изток-югоизток. Максималните температури на въздуха ще са 8°-9°, а температурата на морската вода - 10°. Вълнението на морето ще бъде 3-4 бала. Зимата ще напомни за себе си в петък, когато ще завали сняг. Сняг ще вали всеки ден до вторник, а минималните температури ще паднат до минус 6 (в понеделник).", "date": "2018.01.10", "title": "Мрачно време днес, а от петък започва да… "}
{"url": "http://www.bnews.bg/article/234971-ekskluzivno_barekov_hvarli_nova_bomba_dava_nova_na_prokuraturata_zaradi", "text": "Нов скандал се разраства между евродепутата и бивш изпълнителен директор на ТВ7 Николай Бареков и Нова телевизия. Припомняме, че през есента на миналата година Бареков даде на прокурор водещите на сутрешния блок на медията Ани Цолова и Виктор Николаев. Според евродепутата двамата са забогатели внезапно и са се сдобили с имоти за стотици хиляди левове. Този път в центъра на скандала се оказа сериалът \"Дървото на живота\". В профила си в социалната мрежа Фейсбук Николай Бареков алармира, че Нова телевизия представя прожекцията като своя, а тя всъщност е изцяло финансирана от вече фалиралата ТВ7, съобщава ПИК. Ето какво каза евродепутатът Николай Бареков: Сериалът \"Дървото на живота\" е поръчан от ТВ7. Аз, като изпълнителен директор, подписах договор за поръчката. Сериалът е изключително скъп. Той беше реализиран благодарение на добрите връзки тогава на г-н Евтим Милошев с консултанта на телевизията Цветан Василев, както и с хора от висшите политически етажи. Имаше голям натиск този сериал да бъде реализиран. Аз имах огромни съмнения не към художествената стойност на сериала, а по-скоро към неговата цена. Той е изключително скъп. Говорим за над половин милион лева за една серия. Това е сериал в епоха, с първокласни актьори, някои от които холивудски звезди. Имах известни съмнения и около самата фабула на сериала. Притеснявах се дали той ще бъде достатъчно атрактивен за зрителите. За съжаление, в България зрителският вкус много изпадна през последните години заради евтините турски сапунки. Бях привлякъл тогава един художествен съвет, в който членуваше изтъкнатият кинокритик Люба Кулезич. Те се произнесоха нееднозначно и въпреки всичко този сериал беше реализиран. Аз го подписах, получих дори благодарствена грамота от г-н Милошев. Сериалът струва около 10 млн. лева. Вчера търсих финансовият министър Владислав Горанов, който има голямо желание да върне парите от патримониума на КТБ и фалиралата ТВ7 в държавата. Предстои ми среща с него. Документите са в мен. Сериалът е платен от ТВ7. В момента тази фалирала телевизия дължи огромни пари на хората си за заплати. Много хора се свързаха с мен, които през последните месеци на тази телевизия, когато тя се управляваше еднолично от Цветан Василев и неговият мениджмънт, не са взимали заплати. Самата ТВ7 дължи на компанията \"No Frame\", която се управляваше от хора, назначени от мен, над 7 млн. лева. Всички тези сметки стоят неразплатени. Пари не получават нито работниците в телевизията, нито кредиторите. Аз като управител на \"No Frame\"също съм кредитор и очаквам да получа над 7 млн. лева, които трябва да разплатим на служителите за заплати На целия този фон сериалът \"Дървото на живота\" цъфва в Нова телевизия с логото на медията: \"Ние подкрепяме българското кино\". Кое кино подкрепят, след като този сериал е платен от нас - от ТВ7 и от мен, като изпълнителен директор. Има два варианта този сериал да попадне при Нова телевизия. Затова и търсих Владислав Горанов, за да се консултирам с него. Получих уверение, че ще разговаряме през следващите дни. Финансовият министър винаги е бил коректен и винаги е бил на страната на държавата. Първата версия, която е и позитивна, е, че Нова телевизия е заплатила на ТВ7. Тези пари в момента са в телевизията и хората, които си чакат парите, сега трябва да си ги получат. Защото този сериал не се е обезценил. Неговата обезценка е много малка. Той беше излъчен само веднъж по ТВ7, при това телевизията беше под сериозна обществена атака. Тогава този сериал не постигна очакваните рейтинги, те не бяха добри и за мен това беше голямо разочарование. Така или иначе сериалът струва 10 млн. лв. и се надявам да е платен от Нова телевизия, за да може сега всички служители да си получат заплатите. Втората версия, която е доста притеснителна, е, че синдикът на ТВ7 или самият продуцент на сериал е взел под масата продукцията и я е продал на Нова телевизия срещу пари на ръка, които не са влезнали в патримониума на телевизията. Възможно е да са направили и така, че Нова телевизия да е платила символична сума, вместо 10 млн. лева е платила 20 или 30 пъти по-малко на ТВ7. Това е лошата версия. Съвсем случайно разбрах, че синдикът на ТВ7 се казва Росен Милошев. Не казвам, че Росен Милошев е братовчед на продуцента на сериала Евтим Милошев. Просто има едно странно съвпадение в имената и задавам въпроса как този сериал е излязъл от ТВ7 и се е появил в Нова телевизия. Посредникът бил ли е г-н Милошев. Възможно е той да е излъгал, защото той като продуцент няма правата върху този сериал. Те са на ТВ7, но на него не му е все тая къде ще бъде излъчен сериалът и как ще бъде представен. В случая Евтим Милошев взе парите от ТВ7 и КТБ и той не трябва да се срамува, че ги е взел. Сега обаче не е редно да отива в Нова телевизия и да казва, че тя подкрепя българското кино. Задължително ще сезирам прокуратурата, както направих с имотите на Ани Цолова и Виктор Николаев.  Тук става въпрос за засегнати интереси на служители, които очакват своите заплати. Те не са си взели своите възнаграждения след моето излизане от телевизията. Специално за агенция ПИК ще припомня, че аз напуснах телевизията в края на 2013 година. Тя фалира една година по-късно. Говорим за заплати на хората, които не са си взели парите след моето напускане. Това, което знаем, е, че те не са си взели възнагражденията за последните 7-8 месеца. И сега тези хора трябва да си търсят заплатите от Нова телевизия. Това е най-скъпата продукция. Никога не е имало такава продукция в историята на българското кино. Никога не е имало и толкова скъпа продукция в ТВ7. Тя беше реализирана до някаква степен от предишния мениджмънт, аз само трябваше да узаконя излъчването на сериала и неговото довършване. През 2012 година, когато аз поех поста в ТВ7, сериалът беше заснет наполовина. Сериалът се излъчи от 3 март до 8 декември 2013 година.", "date": "2018.01.10", "title": "ЕКСКЛУЗИВНО! Бареков хвърли нова бомба - дава NOVA на прокуратурата заради…"}
