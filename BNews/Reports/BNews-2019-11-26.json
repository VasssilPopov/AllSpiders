{"url": "http://www.bnews.bg/article/264522-ofitsialno_radev_podpisa_ukaza_za_naznachavaneto_na_ivan_geshev_za_glaven_prokuror_na_republika_balgariya", "text": "\n Президентът Румен Радев подписа указа за назначаването на Иван Гешев за главен прокурор на Република България. Това съобщи държавният глава след среща с Гешев на \"Дондуков\" 2 във вторник. \r\n\r\n Гешев бе повторно бе избран от Висшия съдебен съвет (ВСС) за поста главен прокурор. \r\n\r\n Кандидатурата бе върната от президента за ново гласуване във ВСС. След първия вот Радев отказа да подпише указа за назначаването на Гешев. \r\n \n\t\t\t\t\t\t", "date": "2019.11.26", "title": "ОФИЦИАЛНО! Радев подписа указа за назначаването на Иван Гешев за главен прокурор на Република България"}
{"url": "http://www.bnews.bg/article/264524-shofyorka_padna_ot_8_m_visochina_s_kolata_si_v_starozagorsko", "text": "\n 56-годишна жена от с. Преславен, Старозагорско падна от 8 метра височина с колата си, съобщи БНР. \r\n\r\n Водачката е загубила контрол над автомобила при мокра настилка, на ляв завой. Колата преминала през мантинелата и паднала от 8 метра височина в частен имот. \r\n\r\n В следствие на катастрофата жената е получила фрактура на четири ребра, контузия на белия дроб и мозъчно сътресение. Настанена е за лечение в УМБАЛ - Стара Загора, с опасност за живота. \r\n \n\t\t\t\t\t\t", "date": "2019.11.26", "title": "Шофьорка падна от 8 м височина с колата си в Старозагорско"}
{"url": "http://www.bnews.bg/article/264523-izvanredno_politseyska_aktsiya_v_bfs", "text": "\n Полицейска акция има в централата на БФС в Бояна. По информация на БНР разследването, по което се работи, е свързано с подозрения за злоупотреби, свързани с наемане на тренировъчни и спортни бази. \r\n\r\n Коли на жандармерията са пред сградата на БФС, а полицаи са в сградата на Футболния съюз в столичния кв. \"Бояна\". Разследването се води от \"Икономическа полиция\" от няколко месеца. \r\n\r\n Полиция има и в офиса на БФС в центъра на София. \r\n\r\n Акцията е часове преди официално обявена пресконференция на БФС. \r\n\r\n От bTV информират, че акцията е след тяхно разследване за това как от БФС харчат пари за развитие на детския футбил, и часове преди официално обявената пресконференция.  \r\n\r\n Преди дни от МВР заявиха, че от няколко месеца разследват футболната централа за икономически престъпления. \r\n\r\n Припомняме, на 15 октомври беше предишното нахлуване на полицията в централата на БФС.  \r\n\r\n Шефът на футболните съдии Йордан Сталев е сред задържаните \r\n\r\n В деня, когато полиция и жандармерия нахлуха в сградата на БФС през октомври, председателят на БФС Борислав Михайлов подаде оставка, след като тя му беше поискана от премиера Бойко Борисов след мача срещу Англия. \r\n\r\n Позицията му е следствие от създалото се напрежение в последните дни и най-вече заради поведението на футболни запалянковци по време на мач на стадион \"Васил Левски\", при който България падна с 6-0 от Англия и влезе в световните медии с расистки изпълнения от страна на агитките. \r\n\r\n Малко след това излезе информация от медийния директор на БФС Христо Запрянов, която гласеше, че Михайлов е отказал да подаде оставка \r\n\r\n На 8 юли премиерът Бойко Борисов свика среща със собствениците на големите отбори в Министерския съвет.  \r\n \n\t\t\t\t\t\t", "date": "2019.11.26", "title": "ИЗВЪНРЕДНО! Полицейска акция в БФС! "}
{"url": "http://www.bnews.bg/article/264521-prezidentat_na_albaniya_stranata_e_v_mnogo_dramatichna_situatsiya", "text": "\n Президентът на Албания Илир Мета и лидера на опозиционната Демократическа партия Лулзим Баша сутринта пристигнаха в местността Тумана, където силното земетресение с магнитуд 6.4 по скалата на Рихтер предизвика сериозни материални щети, предава скопския тв канал „Алсат-М“, информира \"Фокус\". \r\n\r\n „Много драматична ситуация. Правят се опити да се извлекат хората изпот руините. Надявам се да няма много жертви. Нека службите си свършат работата“, заяви Мета пред медиите, като след това посети местната болница. Броят на жертвите на разрушителното земетресение, което удари Албания в ранните сутрешни часове на деня, се увеличава. \\ \r\n\r\n Според последната потвърдена информация от Министерството на отбраната в Тирана загиналите са шестима – трима в Дуръс, двама в Туман и един в Курбин. Все още не е известна съдбата на четирима граждани на Косово, които са били настанени в малък хотел в Дуръс, който е изцяло рухнал. Не е изключено част от персонала в хотела да е сред загиналите. Спасителните екипи са задействани за отстраняването на отломки от пететажна сграда в Дуръс и многоетажна сграда в Туман. \r\n\r\n Според очевидци под развалините на сградата в Туман има девет души - членове на две семейства. Работата се утежнява от честите вторични трусове, броят на които е повече от 110 за последните часове. След силното земетресение в 3:56 часа местно време (4:56 часа българско време) със сила от 6,4 по скалата на Рихтер в 7:20 часа местно време е регистриран трус с почти идентичен магнитуд - 6,3. \r\n \r\n  \r\n \n\t\t\t\t\t\t", "date": "2019.11.26", "title": "Президентът на Албания: Страната е в много драматична ситуация\r\n\r\n"}
{"url": "http://www.bnews.bg/article/264520-ot_poslednite_minuti_sadat_zaporira_imushtestvo_za_142_mln_leva_na_banevi", "text": "\n Апелативният съд в Бургас издаде обезпечителна заповед, с която допусна обезпечение на бъдещ иск на КПКОНПИ за отнемане в полза на държавата на незаконно придобито имущество от Николай, Евгения и Мария Баневи на стойност 141 820 225,19 лева. \r\n\r\n Съдът наложи запор на поименни акции и дружествени дялове от капитала на търговски дружества на Баневи, на движими вещи, иззети от Специализираната прокуратура (златни кюлчета и накити, часовници, монети и др.), на средства в банкови сметки, както и на моторна яхта. \r\n\r\n Николай, Евгения и Мария Баневи са обвинени от Специализираната прокуратура за участие в организирана престъпна група (ръководена от Николай Банев) създадена с цел данъчни престъпления, пране на пари и длъжностни присвоявания. За повдигнатите обвинения  прокуратурата уведоми КПКОНПИ, която от своя страна предприе действия по обезпечаване на незаконно придобито имущество. \r\n \n\t\t\t\t\t\t", "date": "2019.11.26", "title": "OT ПОСЛЕДНИТЕ МИНУТИ! Съдът запорира имущество за 142 млн. лева на Баневи!"}
{"url": "http://www.bnews.bg/article/264525-tuk_mozhete_da_proverite_dali_ne_sa_iztochvali_nzok_ot_vashe_ime", "text": "\n Националната здравноосигурителна каса (НЗОК) предлага нова услуга на здравноосигурените лица. \r\n\r\n На здравния портал www.nhif.bg на институцията, в меню \"Услуги за граждани\" в секция \"Отчетени дейности за здравноосигурени лица от договорни партньори на НЗОК\", всяко здравноосигурено лице може да провери използваната от него медицинска помощ за период от 5 години. \r\n\r\n Визуализираната информация е обединена по дейности - болнична, извънболнична, лабораторни изследвания и др. \r\n\r\n Справката се извършва чрез въвеждане на собствено име, ЕГН и код за спам, без да съдържа лични здравословни данни и медицинска информация. \r\n\r\n При изявено желание от страна на здравноосигурения, той може да се абонира за автоматично известяване за всяко регистрирано движение по здравното му досие на посочен от него електронен адрес.Достъпът до пълната информация, съдържаща се в здравното досие, както и абонаментът, са възможни от портала на НЗОК, меню \"Услуги за граждани\", прозорец \"Преглед на досие от здравноосигурените лица\". Проверката се осъществява с електронен подпис, с уникален код за достъп (УКД) или ПИК на НАП. Издаването на УКД се извършва на място в районните здравноосигурителни каси (РЗОК). \r\n\r\n Изгражда се и мобилно приложение, което ще предоставя информация за услугите от сайта на НЗОК. \r\n\r\n Въвеждането на новата услуга предоставя възможност за цялостен и пълен контрол на здравноосигурените за ползваната от тях медицинска помощ. \r\n\r\n При открити несъответствия всеки може да подаде сигнал до съответната РЗОК. \r\n \n\t\t\t\t\t\t", "date": "2019.11.26", "title": "Тук можете да проверите дали не са източвали НЗОК от ваше име"}
{"url": "http://www.bnews.bg/article/264529-danatsite_v_plovdiv_skachat_v_kosmosa_ziko_vini_totev_che_opraznil_haznata", "text": "\nДанък смет скача в Пловдив с 1,20 на месец и гони републикански и световен рекорд.  \r\n\r\nВъпреки обещанията преди изборите на новия кмет от ГЕРБ се вдига драстично и още един масов данък - за възмездно добиване на жилища и коли.  \r\n\r\nЗдравко Димитров стриктно спазва политиката от първия мандат на ГЕРБ и Симеон Дянков и товари гражданите на макс, докато все още е прясно избран на поста. Данък смет се вдига само за гражданите, но не и за фирмите.  \r\n\r\nСъщевременно ГЕРБ ще има тотално мнозинство в съвета след като си купи вресливата, но удобна Дани Каназирева с поста на областен управител, а БСП се контролира във Филибето от близкия до Бойко Борисов и ДПС бизнесмен Георги Гергов.  \r\n\r\nСъщевременно кметът Здравко Димитров вече си изми ръцете с предишния Иван Тотев и обяви, че хазната на Общината била празна и нямало пари за стартирани вече проекти. Няма пари за басейн Младост, чиято първа копка направи вече Иван Тотев.  \r\n\r\nЛипсват 25 милиона за новия проект за водоснабдяване. Според новият кмет от ГЕРБ старият от ГЕРБ е надписал сметката с десет милиона. Няма пари и за подлеза под жп линиите Модър -Царевец.  \r\n\r\nВсички го обещаваха преди изборите, но сега се оказва, че пари няма. Пловдив е в състояние на шок и ужас. Изборите минаха, но пак същата управленска мафия ще дърпа конците. \n\t\t\t\t\t\t", "date": "2019.11.26", "title": "Данъците в Пловдив скачат в Космоса. Зико вини Тотев, че опразнил хазната!"}
{"url": "http://www.bnews.bg/article/264528-izvanredno_otkriha_trup_na_mazh_v_borisovata_gradina", "text": "\n Убиха 48-годишен мъж в Борисовата градина в София, съобщават от полицията. \r\n\r\n Той е бил намушкан смъртоносно от 33-годишен мъж, след като между двамата възникнал скандал. По-късно нападателят е бил задържан. \r\n\r\n Убийството е станало до \"Спортна София\" около 15.10 часа. \r\n\r\n На мястото се извършва оглед. По случая е образувано досъдебно производство. \r\n\r\n Припомняме, това е поредното убийство в Борисовата градина за последните десет години. \r\n\r\n През 2010 г. беше убита студентката Яна Кръстева, за чиято смърт на 20 години затвор беше осъден Николай Русинов-Чеци. \r\n\r\n През 2015 г. пък беше намушкан смъртоносно 16-годишния Георги Игнатов.Подсъдим за смъртта му е Йоан Матев. \r\n \n\t\t\t\t\t\t", "date": "2019.11.26", "title": "ИЗВЪНРЕДНО! Откриха труп на мъж в Борисовата градина! "}
{"url": "http://www.bnews.bg/article/264515-totalna_izlagatsiya_amerikanskiyat_televizionen_kanal_fox_10_phoenix_sbarka_i_v_nachaloto_predstavi_borisov_kato_premier_na_belgiya_video", "text": "\n Вярно е, че България и Белгия си приличат по площ, население и дори Търновската конституция взима най-доброто от белгийската. Но близката до Тръмп телевизия Fox направо ни обедини като посочи Борисов за премиер на Белгия. А доскоро даже в  Белгия го караха без избран премиер и бяха в политическа криза. \r\n\r\n \r\n\r\n Припомняме, че Борисов вчера пристигна на посещение в САЩ. \r\n\r\n Борисов се срещна по-рано с ръководствата на Международния републикански институт (IRI) и Националния демократичен институт (NDI). Това се случи по време на официалното му посещение в Съединените щати. \r\n\r\n Преди срещата българската делегация поднесе венец на Мемориала на Незнайния воин в Национален гробищен парк \"Арлингтън\". \r\n \n\t\t\t\t\t\t", "date": "2019.11.26", "title": "ТОТАЛНА ИЗЛАГАЦИЯ! Американският телевизионен канал FOX 10 Phoenix сбърка и в началото представи Борисов като премиер на Белгия (ВИДЕО)"}
{"url": "http://www.bnews.bg/article/264519-beliyat_dom_za_sreshtata_borisov_tramp_fakti_proekti_otsenki", "text": "\n Ние, президентът на Съединените щати и министър-председателят на България препотвърждаваме силното приятелство и съюз между нашите две страни. Като приятели и съюзници ние се ангажираме  да задълбочаваме нашето сътрудничество в областта на сигурността  и  насърчаваме икономическия растеж и просперитет на нашите две велики нации. Днес  обявяваме мерки, насочени към засилване на стратегическото партньорство между Съединените американски щати и Република България. \r\n\r\n Главната цел на нашите отношения е укрепване на трансатлантическата общност като общност от нации, обединени от споделени саможертви и ангажимент към обща отбрана, демократични ценности, справедлива търговия и взаимни стратегически интереси. Преди трийсет години,  след края на комунистическата диктатура, България свободно избра трансатлантическа ориентация. Преди петнайсет години България препотвърди своя трансатлантически прозападен избор, като стана съюзник в НАТО. \r\n\r\n Съединените щати оценяват високо лидерството и ангажимента за споделяне на финансовата тежест на България, чиито разходи за отбрана надхвърлят два процента от БВП тази година. България също така планира в дългосрочен период да изпълни обещанието си за разходи за отбрана като член на НАТО до 2024 година. Нашите въоръжени сили са обединени  в защита на свободата и очакват да засилят  своите отбранителни и възпиращи позиции по източния фланг на НАТО, включително и Черно море, което е от особена важност за евроатлантическата сигурност. Съединените щати и България извличат взаимна полза от съвместните учения и другите начини  за оперативно използване от страна на САЩ на учебния полигон „Ново село“ и авиобаза „Граф Игнатиево“ и възнамеряват да проучат начини  за по-нататъшно развитие на възможностите ни за съвместни учения в бъдеще. Съединените щати и България също така възнамеряват да продължат сътрудничеството си за унищожаване на излишни конвенционални оръжия. \r\n\r\n Съединените щати оценяват високо неотдавнашното закупуване на осем изтребителя F-16 от България и усилията на страната да модернизира въоръжените си сили. България благодари на Съединените щати за подкрепата при тази придобивка. Съединените щати и България планират да задълбочат своето партньорство в отбранителната индустрия и технологии. Ангажираме се да развием  допълнителни партньорства в областта на отбранителната индустрия и технологии, които са от решаващо значение за регионалната отбрана и възпиране, включително като продължаваме да улесняваме достъпа до високотехнологични отбранителни технологии и въоръжение, които Съединените щати считат за налични. България се ангажира да обмисли надлежно предложенията на американските компании, които желаят да се конкурират на българския пазар. \r\n\r\n Съединените щати и България разбират, че енергийната сигурност е национална сигурност. Ние подчертаваме нашето общо разбиране, че диверсификацията на енергийните източници е гаранция за енергийна сигурност, независимост и конкурентоспособност за нашите икономики. Отчитайки интереса на България да премине към по-ефективни и по-чисти източници на енергия,  ще си сътрудничим за увеличаване на доставките на газ от различни и надеждни източници и за диверсификация на сектора на ядрената енергия. В тази връзка Съединените щати възнамеряват да изпратят технически екип в България, който заедно със своите български колеги да проучи възможностите за по-нататъшно сътрудничество в различни области на енергетиката, включително и ядрената. Споделяме виждането за разработване само на енергийни проекти, които имат ясна икономическа основа или търговска необходимост. Съединените щати и България планират също така да работят заедно за засилване на енергийната сигурност на България, като подкрепят експедитивното лицензиране и използване на американско ядрено гориво за атомната електроцентрала „Козлодуй“ при стриктно спазване на изискванията за безопасност и диверсификация и разпоредбите на Европейския съюз. \r\n\r\n Приветстваме стремежа на България да стане регионален разпределителен център за природен газ посредством завършване на интерконекторната връзка Гърция-България, придобиване на дял и резервиране на капацитет в плаващата платформа за съхранение и регазификация  край Александруполис, Гърция, либерализиране на вътрешния си газов пазар, разширяване на капацитета и осигуряване на достъп до газовото си хранилище, сътрудничество със Сърбия по изграждане на друг интерконектор и инвестиране в реверсивния капацитет на Трансбалканския газопровод за диверсифициране вноса на газ за Източна Европа съобразно правилата на Европейския съюз. Всички тези стъпки значително ще подобрят енергийната сигурност на България, ще понижат цената на енергоносителите за българския потребител и ще направят България енергиен лидер в региона. \r\n\r\n Също така споделяме желанието да работим заедно чрез многостранни форуми, особено чрез Инициативата „Три морета“ и Партньорството за трансатлантическо енергийно сътрудничество, за насърчаване на регионалното развитие, включително посредством разширяване на ключовата енергийна, транспортна и цифрова инфраструктура. Отчитайки, че сигурните мрежи за комуникация от пето поколение (5G) ще бъдат от жизненоважно значение, както за бъдещия просперитет, така и за националната сигурност, САЩ и България заявяват желанието си да засилят сътрудничеството си в тази област. \r\n\r\n Съединените щати подкрепят неотдавнашните усилия на България да защити независимостта и суверенитета на страната от зловредни влияния. Подкрепяме дългосрочните усилия на институциите и агенциите, участващи в разследването и разкриването на нарушения на българското законодателство от страна на злонамерени чуждестранни фактори и потвърждаваме правото на България да определя своето собствено бъдеще. \r\n\r\n Подчертаваме, че доброто управление и върховенството на закона формират основата на нашата обща сигурност и просперитет. Съединените щати приветстват постоянните усилия на България по отношение на икономическите реформи, добрите практики и регулаторната рамка, които са насочени към спазване на международните стандарти, включително тези на Организацията за икономическо сътрудничество и развитие (ОИСР). България подчерта своето желание да започне присъединителния процес към ОИСР възможно най-скоро. \r\n\r\n Съединените щати насърчават България да продължи борбата с корупцията, която възпрепятства доверието в публичните институции и икономическия растеж. Съединените щати твърдо подкрепят медийната свобода в глобален мащаб, тъй като свободната преса е от съществено значение за демократичните нации, и насърчават България да продължи да защитава свободата на медиите. \r\n\r\n Съединените щати и България с гордост изтъкват връзките в търговията и инвестициите между двете страни и общия ни интерес за формиране на инвестиционен климат, който предлага прозрачност, предвидимост и стабилност, както и равни условия за съответните компании. Ангажирани сме с принципа  за справедливо отношение към инвеститорите, разрешаване на инвеститорските спорове  по пътя на добросъвестни преговори и разширяване на двустранната търговия. Възнамеряваме също да работим заедно за определяне на момента, когато ще е възможно сключването на Споразумение за социална сигурност. Съединените щати подкрепят желанието на България за присъединяване към Програмата за безвизово пътуване и приветстват продължаващия напредък на България по изпълнение на определените от закона изисквания за присъединяване към тази програма. \r\n\r\n Съединените щати и България поемат ангажимент да провеждат редовен стратегически диалог между нашите две нации през 2020 година и след това. \r\n\r\n   \r\n \n\t\t\t\t\t\t", "date": "2019.11.26", "title": "БЕЛИЯТ ДОМ ЗА СРЕЩАТА БОРИСОВ - ТРЪМП! Факти, проекти, оценки "}
{"url": "http://www.bnews.bg/article/264516-stud_i_dazhd_v_tsyala_balgariya", "text": "\n През следващото денонощие ще се задържи облачно, с валежи от дъжд. Значителни количества ще има през нощта на много места в Южна България и Централния Предбалкан, а през деня - в югоизточните райони. В районите с надморска височина над 1200 метра дъждът ще се примесва със сняг. В Дунавската равнина ще продължи да преръмява. \r\n\r\n Около обяд от югозапад валежите ще спират и облачността ще се разкъсва. Ще духа до умерен, в Източна България временно силен североизточен вятър, който след обяд ще се ориентира от север-северозапад. Преобладаващите температури ще са: минимални - между 7° и 12°, максимални в по-голямата част от страната - между 8° и 13°, на места в Северна България - по-ниски. \r\n\r\n Над Черноморието ще е облачно с валежи от дъжд. По южното крайбрежие количествата ще са значителни. Ще духа умерен, временно до силен североизточен вятър, който след обяд ще се ориентира от север-северозапад. Максималните температури ще са между 11° и 14°. Температура на морската вода е 15°-16°. Вълнението на морето ще бъде 3-4 бала.В планините ще е облачно, с валежи от сняг, под 1200 метра - от дъжд. Ще духа умерен вятър от изток-североизток. Максималната температура на височина 1200 метра ще е около 5°, на 2000 метра – около 0°. \r\n\r\n В средата на седмицата вятърът ще отслабне и ще се ориентира от югозапад. Облачността ще се разкъса и ще намалее, най-късно в Дунавската равнина. Дневните температури ще се повишат, сутрешните ще се понижат, в отделни райони до 0° - минус 1°. В сряда ще е без валежи, в четвъртък облачността отново ще се увеличи и в северозападните райони ще превали дъжд. Вятърът от югозапад ще се усили, по-съществено в Източна България. Ще остане с високи дневни температури – максималните на места ще достигат и надхвърлят 15°. \r\n\r\n През нощта срещу петък и в петък на много места от северозапад на югоизток ще превали дъжд, в южните райони придружен с гръмотевици. Вятърът от югозападен постепенно ще се обърне от запад-северозапад и по-късно през деня в петък ще започне понижение на температурите.Атмосферното налягане е по-ниско от средното за месеца и слабо ще се понижи. \r\n \n\t\t\t\t\t\t", "date": "2019.11.26", "title": "Студ и дъжд в цяла България "}
{"url": "http://www.bnews.bg/article/264517-chetirima_sa_zaginali_a_nad_150_sa_raneni_pri_zemetresenieto_v_albaniya", "text": "\n Четирима души са загинали, а над 150 други са ранени в резултат на разрушителното земетресение от 6,4 по скалата на Рихтер, което разлюля Албания в ранните сутрешни часове на деня, предаде Агенция \"Фокус\" , като се позовава на информация от световните медии. \r\n \r\nТелата на мъж и жена са извадени от развалините в Туман, северно от столицата Тирана. Четвърто тяло е намерено в крайбрежния град Дуръс. Най-малко 150 души с наранявания са настанени в болници в Тирана и Дуръс, заяви здравният министър Огерта Манастерлиу. \r\n \r\nПо-рано се съобщаваше за най-малко двама загинали – възрастна жена и мъж на около 50-годишна възраст, скочил от прозорец на сграда в пристъп на паника. \r\n \r\nВ град Дуръс е рухнала цяла сграда, в резултат на което са ранени „мнозина“. Предполага се, че десетките хора остават под руините й. В града вече са в ход спасителните операции за издирване на оцелели под развалините. Пожарникари и военнослужещи са разпределени да оказват помощ на бедстващите по домовете. \r\n\r\n Земетресението е регистрирано в 3:54 ч. (04:54 българско време). Източникът му е в района на двойката трусове с магнитуди 5.6 и 5.2, станали на 21 септември т. г.  \r\n \r\nПо данни на българското посолство в Тирана няма постъпили данни за пострадали български граждани или за загубена връзка с наши сънародници в Албания. В страната е създадена консулска група за взаимопомощ и информация, към която също не са постъпили данни за пострадали граждани на други държави. \r\nПри необходимост българските граждани могат да се свържат с посолството ни в Тирана на телефони +355 4 22 33 155 и +355 4 22 32 906. \r\n \n\t\t\t\t\t\t", "date": "2019.11.26", "title": "Четирима са загинали, а над 150 са ранени при земетресението в Албания\r\n"}
{"url": "http://www.bnews.bg/article/264527-vtorichno_zemetresenie_ot_4_7_po_rihter_do_kraybrezhieto_na_albaniya", "text": "\n Силен вторичен трус от 4,7 по Рихтер до крайбрежието на Албания, съобщават от Европейския средиземноморски сеизмологичен център. \r\n\r\n Трусът е регистриран в 15,05 часа местно време на 42 километра северозападно от албанската столица Тирана на 10 километра дълбочина. В същия район са регистрирани още няколко по-слаби вторични труса. \r\n\r\n По-рано земетресение от 6,4 по Рихтер в Албания отне живота на най-малко 14 души. От здравното министерство в Албания съобщават и за над 600 ранени. \r\n \n\t\t\t\t\t\t", "date": "2019.11.26", "title": "Вторично земетресение от 4,7 по Рихтер до крайбрежието на Албания"}
{"url": "http://www.bnews.bg/article/264526-bfs_se_pravyat_na_udareni_za_nahluvaneto_na_mvr", "text": "\n БФС вече е като риба - скумрия след тиган. Костите са изхвърчали навън. Полиция нахлува в офисите в Бояна. Останалото ръководство след прогонването на Боби Михайлов се прави на две и половина. \r\n\r\n \"Провеждаме пресконференцията в малко неочаквана ситуация. Преди нея получихме едно съобщение от Софийски районен съд. Дадено е съгласие да се извърши проверка на документи, които не са описани. В тази връзка в момента горе, полицията и колегите от футболния съюз, подготвят необходимите документи. Една част от тях сме ги подготвили. Няма нищо страшно или неприятно. Не е хубаво това, което колегите преживяват, защото в БФС работят млади и интелигенти хора. Всички тези събития, които се случват, не са хубави за тяхната психика. Ако се разследват физически лица, ще се разбере какво са направили\". Tова заяви изпълненителния директор на БФС Борислав Попов.  \r\n\r\n По думите му парите на УЕФА били изхарчени компетентно.  \r\n \n\t\t\t\t\t\t", "date": "2019.11.26", "title": "БФС се правят на ударени за нахлуването на МВР!"}
{"url": "http://www.bnews.bg/article/264518-menda_i_valeri_demonstriraha_svrah_nekompetentnost_tandemat_iska_da_spre_dostapa_do_airbnb_booking_i_facebook", "text": "\n Депутатите Менда Стоянова (ГЕРБ) и Валери Симеонов (\"Обединени патриоти\") -  ключови фигури в управляващото мнозинство, внесоха проект за умопомрачителни промени в Закона за туризма. Двамата народни представители предлагат всеки гражданин, който предоставя на туристи стая или апартамент чрез електронни платформи като Airbnb, Booking, Expedia, Facebook и т.н., задължително да се снабди с \"категория\" от Министерството на туризма. Такова изискване в момента има само за традиционните места за настаняване като хотели, хижи, хостели и къщи за гости.  \r\n\r\n Освен това тандемът предлага да се забрани на електронните платформи да качват оферта за настаняване, ако стаята (или апартаментът) не е получила \"звезди\" от българското МТ. Връх на законодателния устрем на Стоянова и Симеонов е идеята при три повтарящи се нарушения да се блокира достъпът до е-платформата - съучастник в нарушението. Спирането на достъпа се възлага на интернет доставчиците след произнасяне на съда.  \r\n\r\n Предложенията удивляват, защото от тях излиза, че някой в България може да \"дръпне шалтера\" на  Airbnb, Booking, Facebook, Homeway и други интернет колоси, ползвани по цял свят и с милиони потребители, само защото не са обърнали внимание, че чрез тях се предлага някаква стая в София, Самоков или Варна, без да има категория, присъдена от министър Николина Ангелкова. От друга страна, не е ясно как самите платформи ще проверяват дали даден имот е категоризиран. Стоянова и Симеонов искат и глоби за участващите в подобни нарушения. \"Който предлага туристическа услуга, която не е категоризирана, или допуска включване в електронна платформа на некатегоризиран туристически обект, се глобява от 500 до 5 хил. лв., а еднолични търговци и юридически лица - от 1000 до 10 хил. лв.\", гласи проектът.  \r\n\r\n Двамата депутати съвсем постно са описали \"наказателната процедура\", която обаче трябва да бъде задействана светкавично, все едно става дума за терористична опасност: при системни нарушения министърът на туризма подава искане до съда, който трябва в срок до 72 ч. да задължи интернет доставчиците да спрат достъпа до онлайн платформата, която предлага некатегоризирани имоти. А телекомите ще трябва в срок до 24 часа да спрат достъпа до сайтовете нарушители. \r\n\r\n Всички тези законодателни бисери са вкарани през \"задния вход\" - сред многото депутатски предложения към Закона за бюджет 2020, който в момента се готви за второ четене в парламента. Мотивите на Стоянова и Симеонов са оскъдни, а оценка за ефекта от предложенията им напълно липсва, въпреки че засяга и огромен брой предлагащи и ползващи туристически услуги, както и бюджетните приходи. Министерството на туризма горещо подкрепя идеята. В отговор до \"Сега\" от там обясниха, че имало много сигнали от общини и хотелиери, които настояват за такава промяна. \r\n\r\n \"Опитът за блокиране на сайтове и за категоризация на имоти, предлагани от електронните платформи, е политика против бизнеса. Бумът на туристи в София не е заслуга на Министерството на туризма или на Столичната община, а именно на платформи като Airbnb, Booking и на нискотарифните авиокомпании. Имотите, които се предлагат по този начин, са най-многобройни в София и се търсят най-вече за кратък престой\", коментира пред \"Сега\" директорът на Института за оценки и анализи в туризма Румен Драганов. Става въпрос за над 2500 жилища. Според него самата идея за задължително категоризиране на този тип обекти е абсурдна. \"Нашите категории са непознати за света, те се използват от общините за начисляване на туристическия данък - дали трябва да е 2 или 20 лева\", обясни той. И обобщи: \"Жалко е, че имаме такова архаично мислене\", посочи Румен Драганов.  \r\n\r\n В мотивите си дуетът Стоянова - Симеонов отбелязва, че през последните години имало бум в отдаването на апартаменти за краткосрочен наем и в търсенето им чрез електронни платформи, а това било туристическа услуга, протичаща при неспазване на Закона за туризма. \"Целта на предложените изменения и допълнения не е да се ограничат продажбите чрез електронните платформи, а категоризирането на обектите върви с минимални задължителни изисквания\", успокояват авторите. Няма и дума за истинските мотиви - да се обложат с данъци и такси хората, които отдават жилищни имоти за краткосрочно настаняване. Тъй като в закона няма определение за краткосрочен наем, това отваря врати за санкциониране и на платформи и хора, които отдават всякакви имоти за различен период от време. \r\n\r\n Предложенията идват на фона на признанията на централната и местната власт, че криенето на нощувки и обороти в туризма е масов спорт и че не могат да си съберат данъците и таксите от обекти, които са регистрирани и категоризирани.   \r\n\r\n Темата е любима на Валери Симеонов. Още преди две години той предложи да се вземат мерки за облагане на апартхотелите и да се въведе данък \"втори дом\" - хората, които имат втори или трети жилищен имот в курортите, да плащат по-високи ставки. Конституционният съд отмени утежненото облагане \"втори дом\" като дискриминационно. \r\n\r\n Сега депутатът, който преди дни стана зам.-председател на парламента, стигна и до е-платформите за предлагане на туристически услуги. Самият Симеонов има хотелиерски бизнес. \r\n\r\n   \r\n \n\t\t\t\t\t\t", "date": "2019.11.26", "title": "МЕНДА И ВАЛЕРИ ДЕМОНСТРИРАХА СВРЪХ НЕКОМПЕТЕНТНОСТ! Тандемът иска да спре достъпа до Аirbnb, Booking и Facebook"}
