{"url": "http://www.bnews.bg/article/263106-nikolay_barekov_s_razbivasht_komentar_za_mrasnite_pari_na_kostov", "text": "\n Да обобщим историята на Иван Костов с данъчните. Семейство възрастни пенсионери, единият бивш премиер, си купува след финансови врътки с пари от неясен произход земеделска земя в Златна Добруджа за милиони левове, за да дупчи земята, която ражда хляба на българите, за шистов газ в съдружие с трима олигарси, от които двама са подсъдими за корупция, пране на пари и укриване на данъци. Не сте забравили, че като премиер Костов подари за смешни стотинки на въпросните двама олигарси перли в българската икономика - Каолин, Софарма, Албена, Винпром Дамяница. Нарушенията на закона са очеизвадни. Но да поговорим и за морал. Същият Костов заедно с ортака си Прокопиев го играят моралните ментори на нацията в медиите под шапката на Сорос. Същите са кръстници на либералната “десница”, която стана патерица на ГЕРБ и използват гласовете на заблудените, за да тъкат своите схеми и да търгуват със своето влияние в парламента и извън него в медиите и ужким “независимия” граждански сектор. Същите приватизираха икономиката на нацията с разбойнически схеми и изпразниха де факто пенсионните активи на българския народ. Милиони пенсионери живеят под прага на бедността в тежка мизерия заради точно тях. Същата групичка начело с Иван Костов сега иска да посегне и на хляба на нацията като продупчат и отровят Златна Добруджа, за да дълбаят шисти от недрата и да се превърнат в газови шейхове от арабски тип. И всичко това, защото преди 20 години гуруто и вожда на “дясното” раздаде активите на България под масата на сламени човечета, а сега е дошло времето да си ги прибере обратно, сякаш иска да ги отнесе на Онзи свят. Мерзко, евтино и долно. \r\n\r\n Николай Бареков  \r\n\r\n \r\n\r\n   \r\n \n\t\t\t\t\t\t", "date": "2019.08.28", "title": "Николай Бареков с разбиващ коментар за мръсните пари на Костов!"}
{"url": "http://www.bnews.bg/article/263100-narodat_na_bunt_zaradi_dalavera_na_karakachanov_s_bivshi_voenni_imoti_na_parva_liniya_na_moreto", "text": "\n Апетитни терени на първа линия по южното Черноморие доведоха до сблъсък между кметове от ГЕРБ и правителството. \r\n\r\n Засегнати жители на Поморие и Черноморец обявиха, че готвят протести заради национализацията на земята им и поискаха оставката на вицепремиера и военен министър Красимир Какачанов, предаде БНР. \r\n\r\n Поводът за напрежението е решение на Министерския съвет от 28 март, с което се дава право на Министерството на отбраната да обяви за продажба бивши военни поделения с отпаднала необходимост. Те се намират на първа линия до морето в община Поморие и край село Черноморец, община Созопол. \r\n\r\n Кметовете на Поморие - Иван Алексиев (ГЕРБ) и на Черноморец - Добри Добрев (ГЕРБ) реагираха остро на правителственото решение. \r\n\r\n Жители на Черноморец твърдят пред БНР, че земите на бившите военни поделения са частни и възстановени на собствениците им от Областната дирекция \"Земеделие и гори\" в Бургас. \r\n\r\n В Поморие изоставените казарми в местността \"Кротирия\" се намират на площ от 56 декара. Те са включени в изготвения градоустройствен план. Идеята на общината е крайбрежната зона да се превърне в градски крайморски парк. Кореспонденцията между общината и Министерството на отбраната до този имот има дълга история. \r\n\r\n В писмо до Министерството на отбраната община Поморие настоява бившото военно поделение да ѝ бъде безвъзмездно предоставено за превръщането му в градски крайморски парк. Ако искането не бъде уважено, общината ще оспорва по съдебен ред предстоящия публичен търг за продажба на имота, каза кметът Иван Алексиев. \r\n\r\n За военните поделения в местностите \"Червенка\", \"Акра\" и \"Таласакра\" край Черноморец историята е още по-дълга и заплетена. Там бившите военни поделения се намират на частни земеделски земи. 375 дка е площта на военния имот в местността \"Акра\", 173 дка е на полуостров Червенка и 114 дка в местността \"Таласакра\". Близо 150 са наследниците на тези земи, които твърдят, че не са получили обезщетения за отчуждаването им. \r\n\r\n Мария Димитрова и Васил Жечев от Сдружението за защита на собствениците на земеделска земя в село Черноморец обясняват: \r\n\r\n \"Това са много декари, с които хората са ощетени, те не са получили обезщетение. Тези имоти са признати като право на собственост на наследниците, но не ги връщат, защото попадат в МО и би трябвало да бъдат обезщетени. Сега МО настоява, че земята е била платена тогава, че е бил завършен целият процес на обезщетение, което е странен казус. Една държавна служба - Поземлената комисия - удостоверява, че това не е станало, а сега военните настояват, че това е станало\". \r\n\r\n Още две общини през годините са искали военните поделения да им бъдат прехвърлени като публична общинска собственост. Това са Несебър и Царево. Министерството е давало уклончиви отговори, но така и до конкретни действия и процедури не се е стигнало. \r\n\r\n Дали сега тези атрактивни имоти ще попаднат в ръцете на инвеститори, предстои да разберем. Жителите на Черноморец няма да се откажат от наследството си и готвят протести. Кметът на Черноморец Добри Добрев заяви: \"Земята на хората трябва да бъде върната!\". \r\n\r\n   \r\n \n\t\t\t\t\t\t", "date": "2019.08.28", "title": "Народът на бунт заради далавера на Каракачанов с бивши военни имоти на първа линия на морето "}
{"url": "http://www.bnews.bg/article/263095-arestuvaha_dvama_ubili_balgarin_na_ostrov_rodos", "text": "\n Полицията е арестувала двама мъже, убили българин на гръцкия остров Родос. Фаталният инцидент станал в нощта срещу вторник при сбиване в централната част на главния град на острова. \r\n\r\n 37-годишният ни сънародник и негов 38-годишен приятел от Полша били нападнати от 53-годишен грък и украински гражданин на 52 години. След известно време свадата била прекратена. Малко по-късно обаче нападателите се завърнали, въоръжени с прътове. Гъркът нанесъл  удар на българина, а украинецът го ранил със сгъваем нож. \r\n\r\n Според полицията спорът възникнал заради дребен проблем \r\n \n\t\t\t\t\t\t", "date": "2019.08.28", "title": "Арестуваха двама, убили българин на остров Родос"}
{"url": "http://www.bnews.bg/article/263102-mis_dzhuki_pokaza_dashterichkata_si", "text": "\n Мис Джуки показа дъщеричката си. Каквато е традицията при майките, Габриела Радославова, която вече по мъж носи фамилията Гълъбова, публикува снимка на чаровната Леа в деня, в който тя навърши 40 дни. \r\n\r\n Блондинката роди на 17 юли своето отроче. Момиченцето се яви на бял свят 2900 г и с 49 см височина. По време на бременността Габриела качва 16 килограма, а близо месец и половина по-късно постепенно се доближава до предишната си фигура. \r\n\r\n Споделя, че не спазва хранителен режим и си хапва всичко. Не тренира, защото и да иска, не й остава свободно време от грижи и ангажименти към дъщеричката и съпруга й. \r\n\r\n В края на 2017 г. Габриела се омъжи за Велизар Гълъбов, с когото се запознала през 2016 г. на футболен мач на ЦСКА в Гоце Делчев, когато отборът играеше във В група. \r\n\r\n Червената фенка е категорична, че тази любов е от пръв поглед и може би най-красивото нещо, което й се е случвало до момента. \r\n\r\n \"Цял живот да си останеш същият прекрасен и грижовен мъж, в който се влюбих и обичам безкрайно. Благодаря ти от сърце, че си моя опора, че си моят съпруг и винаги ме караш да вярвам\", не пести нежни и ласкави думи тя към Велизар, който също е запален привърженик на червените. \r\n\r\n И дори стига по-далеч: \"Обещавам ти да те обичам, дори когато те мразя. Да не избягам никога. Никога няма да си тръгна, независимо какво се случва и колко трудно е. И ако някой ден имам алцхаймер и те забравя, обещай ми, че всеки ден ще ми напомняш кой си\". \r\n\r\n Сватбата на Габриела и Велизар е била в тесен кръг - със семействата, кумовете и роднините. Русокоската се омъжила с рокля за 5000 лв., а за събитието Габриела изхарчила толкова пари, колкото други младоженци хвърлят за грандиозно тържество. \r\n \n\t\t\t\t\t\t", "date": "2019.08.28", "title": "Мис Джуки показа дъщеричката си"}
{"url": "http://www.bnews.bg/article/263094-mazh_zagina_po_vreme_na_rabota_testova_mashina_go_zasmuka", "text": "\n Работник в завода за производство на полиетиленови и полипропиленови тръби \"Химипаст“ във Враца е загинал при трудова злополука. 53-годишният Емил Димитров е разкъсан от тестова машина в двора на предприятието, съобщава Монитор.  \r\n\r\n Трагичният инцидент е станал в петък малко преди 18 часа. Димитров е бил приключил работния ден, но отишъл да помогне на жена си, която също работи в предприятието. Оказало се, че в тестова машина е била заседнала тел. Мъжът поел риска сам да се справи с проблема, въпреки че съоръжението имало ограничител, на който пишело, че влизането е абсолютно забранено. Той веднага бил засмукан от валяците. На метри от машината бил управителят на фирмата Сергей Тодоров, който чул писъците му и хукнал към работника. Тодоров реагирал адекватно и веднага изтеглил разкъсания работник. Обадил се на тел. 112 и тръгнал към портала на фирмата, за да посрещне линейката.  \r\n\r\n По думите на Сергей Тодоров медиците пристигнали бързо, но Емил вече бил мъртъв. Управителят все още е в шок и не може да проумее как работник с 10-години стаж във фирмата е постъпил толкова безотговорно. По процедура Емил Димитров е трябвало да сигнализира на техниците и управителя за проблема с машината, а вместо това той е решил сам да отстрани омотаната тел, което е коствало живота му. \r\n\r\n Инспекцията по труда и полицията са започнали разследване на злополуката. \r\n \n\t\t\t\t\t\t", "date": "2019.08.28", "title": "Мъж загина по време на работа, тестова машина го засмука"}
{"url": "http://www.bnews.bg/article/263104-burgazlii_vsichki_znayat_che_shefovete_na_babh_rzi_i_rdnsk_v_burgas_sa_hora_na_simeonov", "text": "\n Бургазлии изригнаха след ареста на д-р Митев ще последват ли арестите на д-р Паздеров -директор на РЗИ- Бургас и на Милен Ненчев. Всички в Бургас знаят, че това са хора на Симеонов, а Ненчев е и общински съветник от НФСБ. Чрез институциите, които оглавяват се контролира абсолютно всяка частна инициатива. За рекетьорските похвати и плащането на такса спокойствие в БАХБ- Бургас се знае отдавна разказват бургазлии, те дори припомнят, че през 2017 г. са арестувани двама инспектори с подкупи в Слъчев Бряг, за което свидетелства и материал на бургаския сайт УниконБГ   По абсолютно същата схема действали и в РЗИ- Бургас, аз Паздеров се разказват легенди. Бургазлии още помнят как Паздеров се правел на тежко болен от инсулт, за да избегне уволнението си, но безкрайно уважавания от тях разследващ журналист Димитър Байрактаров го заснел в едно от бургаските кафенета как пуши и излъчил разобличаващите кадри. В 43-то Народно събрание вече като депутат журналиста Димитър Байрактаров издействал заповедта за уволнение на Паздеров и дори изпратил министър Москов да му я връчи. Паметливи бургазлии дори припомнят, че министъра на здравеопазването Петър Москов дори показал заповедта за уволнение на Паздеров в Поморие и заявил, че е тръгнал за Бургас да му я връчи лично. Точно тогава според запознати се намесил Валери Симеонов, който пък бил помолен от тайния си съветник Георги Колев да спаси Паздеров.Семейството на  Колев има лечебни заведения, които са спасявани многократно именно от Паздеров като шеф на РЗИ. Според хората това си е една мафиотска структура, която мачка всеки, който откаже да си плати рекета. Милен Ненчев е назначен за шеф на РДНСК по личното настояване на Симеонов. Той бе уволнен преди години точно от тази длъжност, а според запознати причината за уволнението му била именно съмнения в корупционни практики. Следващия шеф на РДНСК Бургас Георги Георгиев разкрива голяма част от корупционните практики и се оказва, че те са свързани с изграждането на незаконни трасета за кабелната телевизия СКАТ на Симеонов. Симеонов чрез телевизията си подлага на изключителен тормоз почтения шеф Георги Георгиев, но той не се огъва и след извършени проверки заключава за всички незаконни трасета, че са такива и нарежда да бъдат премахнати. Междувременно фирмата СКАТ успява през нощта да премахне много други незаконни трасета, а в медиите се появява писмо на Симеонов до един от съдружниците му, в което той сам описва незаконните си трасета на кабелната му телевизия и какви загуби понася, тъй като предварително бил прибрал пари от хотели по Черноморието. Та сега бургазлии питат ще има ли воля специализираната прокуратура да унищожи тази мафиотска групировка, която както се вижда се покровителства от висши лица във властта! \r\n \n\t\t\t\t\t\t", "date": "2019.08.28", "title": "Бургазлии: Всички знаят, че шефовете на БАБХ, РЗИ и РДНСК в Бургас са хора на Симеонов!"}
{"url": "http://www.bnews.bg/article/263103-pozhar_gori_kray_nova_zagora_voenni_go_gasyat", "text": "\n Военнослужещи от Центъра за подготовка на специалисти – Сливен със специализирана техника участват в гасенето на горски пожар. Инцидентът е възникнал в борова гора в района между селата Еленово и Сокол, община Нова Загора. Това съобщиха от пресцентъра на Министерство на отбраната. С инженерна машина БАТ – М те изграждат просеки с цел ограничаването на пожара.  Действията на военнослужещите се ръководят от капитан Кирил Кирилов \r\n \r\n  \r\n \n\t\t\t\t\t\t", "date": "2019.08.28", "title": "Пожар гори край Нова Загора, военни го гасят \r\n\r\n"}
{"url": "http://www.bnews.bg/article/263091-tsisterna_razlya_nad_8_tona_maslo_na_stochna_gara_v_sofiya", "text": "\n Цистерна е разляла над 8 тона масло по ул. \"Първа Българска армия\", ул. \"Резбарска\", Сточна гара и бул. \"Данаил Николаев\" до надлеза на \"Подуяне\" в София. По тези улици движението е затруднено. Това съобщи в профила си във \"Фейсбук\" столичният кмет Йорданка Фандъкова. \r\n\r\n От Столична община обявиха, че проблемът към този момент е овладян. \r\n\r\n Цяла нощ е работило аварийното звено на пожарната и са се справили с разлятото масло. Към момента е възстановено движението, но само за градския транспорт. За началото на деня районът ще бъде отцепен за леки автомобили, за да може да се изчисти маслото. \r\n\r\n \r\n\r\n Фандъкова даде подробности за инцидента пред БНР: \"След като получихме сигнала за инцидента веднага организирахме затваряне на улиците, по които беше разлято маслото. Имаше няколко леки ПТП-та, преди това и започна обработката. Над 50 човека с нашето аварийно звено с директор Краси Димитров, колегите от Столичната пожарна, три екипа на пожарната работиха и успяха рано тази сутрин да освободят за движение ул. \"Резбарска\" и кръстовището на Сточна гара. Остава затворено само дясното платно посока \"Подуяне\" по ул. \"Ген. Данаил Николаев\" и очаквам до половин час да бъде пуснато движението по две ленти и на това платно. В момента работят екипи на почистващите фирми, за да може да обезопасят движението.\" \r\n\r\n Фандъкова призова водачите да шофират с повишено внимание. \r\n\r\n \"Трябва да знаят шофьорите да карат внимателно, тъй като пясъка, с който обезопасявахме през цялата нощ остава на място, за да може да свърши работа. Той ще бъде събран в рамките на деня, а през нощта ще затворим улиците, за да измием, така че през целия ден движението ще бъде пуснато, но трябва да карат внимателно\", настоя кметицата. \r\n \n\t\t\t\t\t\t", "date": "2019.08.28", "title": "Цистерна разля над 8 тона масло на Сточна гара в София\r\n"}
{"url": "http://www.bnews.bg/article/263101-izvanredni_novini_za_trupovete_v_bidon_otkriti_kray_negovan", "text": "\n Изяснена е самоличността на двамата убити, открити във водоема до село Негован преди 10 дни. МВР провежда от вчера операция по изясняване и събиране на доказателства по случая в апартамент на столичния бул „Витоша“, където се предполага, че на семейни начала са живели починалите мъж и жена, съобщава БНР.  \r\n\r\n Съседи споделиха, че мъжът е известно име от миналото в спортните ни среди. Според тях той бил известен шампион, спечелил отличия на олимпиади. Те били заможни, разкриват още съседите. \r\n\r\n Вероятно е установена и самоличността на извършителите на тежкото престъпление, допълват съседите.  \r\n\r\n Полицията официално не дава подробности по случая. Работата на разследващите продължава. \r\n  \r\n \n\t\t\t\t\t\t", "date": "2019.08.28", "title": "Извънредни новини за труповете в бидон, открити край Негован "}
{"url": "http://www.bnews.bg/article/263105-bomba_pusnaha_chay_s_marihuana_za_2_leva", "text": "\n Студен чай с марихуана се харчи като топъл хляб в магазините за хранителни стоки, разказват уредили се с екзотичната напитка. Ободрителната смес, предлагана на щандовете, струва само 2 лева и според етикета съдържа 5% коноп. Произведен е в Австрия.   \r\n\r\n Продавачки в магазините разказват, че младежи масово изкупуват купийките, оцветени в оранжево, явно с идеята да си пийнат и да докарат добро настроение. Те обаче явно не са наясно, че упойващата съставка е извлечена и липсва в напитката и няма да получат ефекта, който търсят.   \r\n\r\n Тийнейджърите обаче се надпреварвали да купуват по няколко опаковки и  доволни си тръгвали от магазина. \r\n\r\n На кутията на чая е изписано съдържанието - „сироп от коноп 5%, захар, лимонов сок от концентрат, екстракт от черен чай 0,14%, антиоксидант. Не съдържа ТНС (тертрахидроканабинол - основната психоактивна съставка в канабиса, б.ред.)” \r\n\r\n От БАБХ все още не са дали обяснение как се е появил на пазара този продукт. \r\n \n\t\t\t\t\t\t", "date": "2019.08.28", "title": "Бомба! Пуснаха чай с марихуана за 2 лева! "}
{"url": "http://www.bnews.bg/article/263098-ivan_kostov_privatizira_aktivi_za_100_miliarda_lv_a_v_byudzheta_vlyazoha_2_miliarda", "text": "\n \r\nБившият премиер на България Иван Костов изрази съмнения, че прокуратурата готви провокация срещу него в разгара на местните избори тази есен. \r\nПоводът – проверка на НАП, обект на която са Костов и съпругата му. \r\n„След две данъчни ревизии, които продължиха почти 2-3 години, екип на НАП стигна до абсурдното твърдение, че мои и на съпругата ми значителни парични средства не са наши, въпреки че ние сме декларирали тези средства като заеми пред Сметната палата, те са оповестени на обществеността от медиите и никога не са предизвиквали някакъв проблем”, каза Костов в ефира на „Тази сутрин” по bTV. \r\n„Това ще даде възможност на прокуратурата да действа срещу човек, за който те са убедени, че стои зад Демократична България и зад протестите срещу избирането на г-н Гешев за главен прокурор. (…) \r\nТъй като съм свързан с тази политическа формация и очевидно това е връзката, която ще бъде търсена. \r\nЗатова се надявам изпълнителният директор на НАП Галя Димитрова и нейният заместник Пламен Димитров да се запознаят с тези факти, които изнесох, и да не позволят данъчната агенция да бъде използвана за политически цели в предизборната кампания”, каза още бившият премиер. \r\nТой назова и сумите, които са обект на проверката – 262 хил. лева заем на съпругата му и 235 хил. лева негов заем. \r\nКостов сподели, че според него изборът за нов главен прокурор е по-важен от местния вот и добави, че няма нищо против Гешев като персона, възраженията му са срещу начина, по който функционира и е структурирана прокуратурата. \r\n„Там трябва да бъде човек, който е с позиции в полза на това да се отговори положително и да се изпълнят всички препоръки, които европейските институции отправят към България. Всички тези препоръки са загърбвани от политическите партии и от българската съдебна система, в частност – прокуратурата”, коментира Костов. \r\nИван Костов - днес борец за съдебна реформа, е известен като най-крадливия политик на прехода. По негово време бяха \"приватизирани\" активи за 100 милиарда лева, а в хазната постъпиха 2 милиарда. \r\n  \r\n \n\t\t\t\t\t\t", "date": "2019.08.28", "title": "Иван Костов приватизира активи за 100 милиарда лв., а в бюджета влязоха 2 милиарда..."}
{"url": "http://www.bnews.bg/article/263093-nyama_sleda_ot_izbyagalite_zatvornitsi_horata_v_panika", "text": "\n Все още няма следа от молдовците, които избягаха от затворническо общежитие в Стара Загора. Хората в района са в паника, защото знаят, че бандитите са гладни и могат да извършат престъпление.  \r\nТе са част от банда, осъдена за грабежи от банкомати чрез взривяване. \r\n\r\n Двамата са обявени за общодържавно издирване. Бегълците са 25-годишният Василе Морару и 31-годишният Александър Хаджи от Молдова.  \r\n\r\n МВР разпространи вчера нови снимки на издирваните бегълци в различни ракурси. \r\n\r\n Полиция търси затворниците и до този момент ченгетата удрят на камък. \r\n \n\t\t\t\t\t\t", "date": "2019.08.28", "title": "Няма следа от избягалите затворници! Хората в паника"}
{"url": "http://www.bnews.bg/article/263092-rumen_radev_premierat_ochevidno_gubi_samoobladanie", "text": "\n Началникът на НСО ген. Данчо Дяков получил много добро предложение за работа след толкова много години в системата за сигурност. \r\n\r\n Това заяви президентът Румен Радев в Гълъбово, където е за отбелязване на 50-годишнината на града. Повод за думите му са няколко дневната \"престрелка\" между премиера Бойко Борисов и него за напускането на началника на НСО. \r\n\r\n \"Необяснимо и недопустимо обаче е нахвърлянето на премиера на президентската институция без повод и с измислени доводи. Притеснително за всички ни е, че премиерът очевидно губи самообладание\", посочи още Румен Радев. \r\n\r\n Генерал Дяков е изключително стойностен професионалист и човек. Той получи много добро предложение за работа. Нямам право да го задържа, допълни президентът Румен Радев. \r\n\r\n Припомняме, на редовно правителствено заседание министрите от кабинета \"Борисов-3\" решиха генерал-майор Данчо Дяков да бъде освободенот длъжността началник на Националната служба за охрана считано от 30 август 2019 г. \r\n\r\n Ген. Данчо Дяков бе първо съветник на президента Радев, а след това одобрен за началник на Национална служба за охрана.  \r\n\r\n Питайте премиера какви са вътрешнополитическите и личните мотиви за Георгиев \r\n\r\n По думите на Радев решаването на тежките проблеми, пред които е изправена най-бедната държава в ЕС, изисква силно лидерство и реални действия, а не самохвалство и скалъпени интриги с цел бягство от отговорност \r\n\r\n Запитан за силното замърсяване на въздуха в град Гълъбово президентът заяви, че това системно обгазяване означава или че държавата е слаба и не може да изпълни контролните си функции, или зависимост от частни корпоративни интереси.  \r\n\r\n По думите на президента решаването на тежките проблеми на България изисква силно лидерство и реални действия, а не самохвалство и скалъпени интриги. \r\n \n\t\t\t\t\t\t", "date": "2019.08.28", "title": "Румен Радев: Премиерът очевидно губи самообладание\r\n"}
{"url": "http://www.bnews.bg/article/263097-dzheyn_siymur_i_dzho_lando_podludiha_sotsialnata_mrezha", "text": "\n Спомняте ли си д-р Куин-Лечителката и нейния партньор Сали и онзи култов филм, който преди двадесет години ни залепваше буквално за екраните. Глваните герои са Джейн Сиймур и Джо Ландо, които и до днес са приятели. Джейн е на 67 години, а Джо на 59, но изглеждат перфектно фотографиите, които Джейн качи в социалната мрежа просто подлуди феновете им.    \r\n\r\n \r\n \n\t\t\t\t\t \n\t\t\t\t\t\t \n\t\t\t\t\t\t\t* BNews.bg не носи абсолютна никаква отговорност за изразените от читателите/потребителите мнения и/или коментари.\n\t\t\t\t\t\t\tВсеки читател/потребител, който публикува мнение и/или коментар под публикация/статия в BNews.bg като свободен посетител,\n\t\t\t\t\t\t\tили чрез регистрацията си от Фейсбук, декларира, че се съгласява с Общите условия за ползване на сайта BNews.bg.\n\t\t\t\t\t\t\t !\n\t\t\t\t\t\t \n \n \n \n\t\t\t\t\t\t \n\t\t\t\t\t\t \n\t\t\t\t\t \n\t\t\t\t", "date": "2019.08.28", "title": "Джейн Сиймур и Джо Ландо подлудиха социалната мрежа!"}
{"url": "http://www.bnews.bg/article/263096-tragediyata_e_ogromna_chovek_zagina_v_katastrofa_sas_zlatno_momiche", "text": "\n Моторист е загинал при тежка катастрофа със златното момиче от ансамбъла по художествена гимнастика Любомира Казанова, пише „Телеграф“. Инцидентът е станал в събота около 16:00 часа в Казичене, но за него не е съобщено в официалния бюлетин на МВР. \r\n\r\n За катастрофа с починал моторист в Казичене пише в мото група във „Фейсбук“. Ден по-късно в социалната мрежа майката на загиналия – Вили Чакърова, разкри, че синът й е загинал при инцидент с известната гимнастичка. \r\n\r\n До момента единственото сигурно е, че 45-годишният Васил Палпулин не е имал шанс да оцелее, след като си е ударил главата след почти челния удар с колата на бронзовата олимпийска медалистка от Рио 2016. Твърди се, че загиналият е карал пистов мотор без каска. Част от мотористите отбелязват в социалните мрежи, че техният колега е карал бързо и не е спрял на знак „Стоп“. \r\n\r\n „Карал е много бързо, с около 100 км/ч. Не е спрял на стопа и е бил гол до кръста“, разказват близки на гимнастичката пред „Телеграф“. \r\n\r\n „Брат ми живее в центъра на Казичене и тя живее там. Това, което знам, е че брат ми е карал мотора и е идвал от сладкарницата, вървял е по главен път. Има „Стоп“, но той е много затулен от храсти. Васил е знаел, че го има този „Стоп“, има и легнал полицай, а пред него е имало автобус. Там има спирка. Той е изчакал автобуса и продължил. Важно е да се знае, че знакът е на поне 150 метра от удара. Всички го обвиняват и в следствието казват, че той не е спрял на стопа“, разказва сестрата Валентина пред lentata.com. \r\n\r\n „Искам само гласност. Нито искам обезщетение, нито ми трябват пари, защото нищо няма да върне брат ми“, допълва тя. \r\n\r\n Сестрата на загиналия е била посъветвана при срещата си със следователката да търси свидетели, да разговаря с кмета, за да проверят има ли някъде охранителни камери, които може да са записали инцидента, станал близо до кметството. \r\n\r\n Почиталият Васил Палпурин е бил международен шофьор. На профила си във „Фейсбук“ позира върху пистова „Ямаха R1”. По случая трябва да се проведат технически експертизи, за да се установи скоростта на двете превозни средства. Предстоят разпити на свидетели. \r\n\r\n Любомира Казанова стана известна като златната резерва. Тя замени в ансамбъла по художествена гимнастика Цветелина Стоянова, която направи опит за самоубийство. След олимпийските игри в Рио де Жанейро, където спечели бронзов медал, Казанова прекрати кариерата си. През септември миналата година тя се ожени за гребеца Александър Александров. \r\n \n\t\t\t\t\t\t", "date": "2019.08.28", "title": "ТРАГЕДИЯТА Е ОГРОМНА! Човек загина в катастрофа със златно момиче\r\n"}
