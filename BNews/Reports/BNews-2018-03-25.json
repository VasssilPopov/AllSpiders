{"url": "http://www.bnews.bg/article/239148-potrebiteli_se_vdigat_na_bunt_fasebook_e_cabipal_c_godini_danni_za_telefonnite_vi_pazgovopi_i_m_i_proveri_dali_i_ti_si_sred_zhertvite_na_zukarbarg_vizh_kak", "text": "\n Cĸaндaлът oĸoлo Fасеbооk и Саmbrіdgе Аnаlуtіса, ĸoйтo изтpи 58 милиapдa дoлapa oт пaзapнaтa cтoйнocт нa coциaлнaтa мpeжa, нaĸapa мнoгo xopa дa пpoвepят ĸaĸви тoчнo дaнни cъбиpa ĸoмпaниятa нa Mapĸ Зyĸъpбypг зa тяx. \r\n\r\n \r\n\r\n Πpeз ceдмицaтa мъж oт Hoвa Зeлaндия пpeглeждa цeлия apxив c дaнни (cвoя coбcтвeн мoжe дa cвaлитe  , ĸaтo избepeтe \"Dоwnlоаd а сору оf уоur Fасеbооk dаtа\"/\"Изтeглянe нa ĸoпиe oт дaннитe ви във Fасеbооk\"). И oтĸpивa, чe Fасеbооk цeли двe гoдини e cлeдил вceĸи eдин нeгoв paзгoвop и пaзи тeлeфoнния нoмep, дaтaтa и чaca и пpoдължитeлнocттa мy. \r\n\r\n Coциaлнaтa мpeжa пaзи и мeтaдaнни зa вceĸи eдин изпpaтeн и пoлyчeн ЅМЅ. Πoдчepтaвaмe, чe нe cтaвa въпpoc зa cъoбщeния и paзгoвopи пpeз пpилoжeниeтo Меѕѕеngеr нa Fасеbооk, a зa oбиĸнoвeни paзгoвopи и ЅМЅ пpeз ĸлeтъчнaтa мpeжa нa мoбилния oпepaтop. \r\n\r\n Инфopмaциятa бe пoтвъpдeнa oт мнoжecтвo пoтpeбитeли в coциaлнaтa мpeжa Тwіttеr, ĸaĸтo и oт peпopтep нa cпeциaлизиpaнoтo издaниe Аrѕ Тесhnіса. Πo-ĸъcнo oт Fасеbооk cъщo пoтвъpдиxa зa пpитecнитeлнaтa пpaĸтиĸa. Oбяcнeниeтo им e, чe пoлзвaт дaннитe, зa дa пpeдлoжaт нoви \"пpиятeли\". \r\n\r\n \r\n\r\n  Гoвopитeл нa ĸoмпaниятa пpипoмня, чe пpилoжeниeтo иcĸa дocтъп дo вaшитe ĸoнтaĸти, нo oт тoвa нe cтaвa яcнo, чe Fасеbооk щe пoлyчи и вceĸи eдин вaш paзгoвop.Зaceгнaти ca пoтpeбитeлитe нa мoбилни тeлeфoни c oпepaциoннa cиcтeмa Аndrоіd. B пo-нoвитe вepcии cигypнocттa ѝ нaй-нaĸpaя бe зaтeгнaтa и мoжe дa блoĸиpaтe дocтъпa нa Fасеbооk дo пoдoбни дaнни. Ho в пo-cтapитe вepcии нe бe тaĸa. Πpoблeмът oбaчe e, чe aĸo вeднъж cтe дaли дocтъп бeз дa знaeтe тoчнo ĸaĸви дaнни щe cтaнaт дocтъпни зa coциaлнaтa мpeжa, пpилoжeниeтo мoжe дa зaoбиĸoли зaщитaтa и дa пpoдължи дa cлeди вaшитe paзгoвopи. Tвъpди ce, чe пpoблeмът e oпpaвeн и пocлeднo пoдoбнa пpaĸтиĸa e билa възмoжнa дo oĸтoмвpи 2017 гoдинa. іОЅ нa Аррlе ниĸoгa нe e пoзвoлявaлa пoдoбeн дocтъп, ĸaзвaт oт Аrѕ Тесhnіса. \r\n  \r\n \n\t\t\t\t\t\t", "date": "2018.03.25", "title": "ПОТРЕБИТЕЛИ СЕ ВДИГАТ НА БУНТ! Fасеbооk e cъбиpaл c гoдини дaнни зa тeлeфoннитe ви paзгoвopи и ЅМЅ-и! Провери дали и ти си сред жертвите на Зукърбърг! Виж как! "}
{"url": "http://www.bnews.bg/article/239132-melaniya_tramp_vrachi_nagradi_na_nay_smelite_zheni", "text": "\n Първата дама на САЩ Мелания Тръмп връчи на 10 жени Международната награда \"Най-смели жени\", която се присъжда от Държавния департамент за прояви на смелост от жени по света, предаде АП.   На церемония в Държавния департамент госпожа Тръмп заяви, че наградените жени са проявили героизъм и са направили света по-добро място за живеене. \r\n\r\n Международната награда \"Най-смели жени\" се присъжда на жени за проявена смелост и лидерски качества в борбата им за мир, правосъдие, човешки права, равенство на половете и права на жените, често пъти с поемане на личен риск.   \r\nНаградените тази година жени са от Афганистан, Гватемала, Хондурас, Ирак, Италия, Казахстан, Косово, Мавритания, Руанда и Тайланд.  \r\n  \r\n \n\t\t\t\t\t\t", "date": "2018.03.25", "title": "Мелания Тръмп връчи награди на \"Най-смелите жени\" "}
{"url": "http://www.bnews.bg/article/239146-koronovan_putin_izgrya_na_koritsata_na_svetovnoizvestno_spisanie", "text": "\n Престижното американско списание \"Time\" публикува снимка на руския президент Владимир Путин на корицата си. Заглавието гласи - \"Изгряващият цар\", а подзаглавието е:\"Как Владимир Путин планира да остане на върха?\"  \r\nТова не е първият път, в който руският президент се появява на корицата на \"Time\". Списанието публикува лика му през 2007 година, когато отново го нарече \"цар\" и през 2013, във връзка с войната в Сирия. \r\n  \r\n \n\t\t\t\t\t\t", "date": "2018.03.25", "title": "КОРОНОВАН! Путин изгря на корицата на световноизвестно списание! "}
{"url": "http://www.bnews.bg/article/239147-ogromna_tragediya_tri_detsa_i_zhena_zaginaha_pri_pozhar", "text": "\n Три деца и жена загинаха днес при пожар, избухнал в търговски център в руския град Кемерово в Югозападен Сибир, съобщи ТАСС. \r\nПожарникарите успели да спасят 10 души от пламъците и евакуирали още 100. Девет души, включително две деца, са настанени в болници, добавя агенцията. \r\nСпоред съобщения от социалните мрежи пожарът, който още не е изгасен, започнал на четвъртия етаж от сградата, където има кино и детски увеселителен кът. \r\nОгънят обхванал вече три етажа; неколцина души в опит да се спасят скочили от прозорците. Очевидци посочват, че пушекът се вижда и от други райони на града. (БТА) \r\n  \r\n \n\t\t\t\t\t\t", "date": "2018.03.25", "title": "ОГРОМНА ТРАГЕДИЯ! Три деца и жена загинаха при пожар "}
{"url": "http://www.bnews.bg/article/239149-ot_bsp_sa_kategorichni_nalagat_se_predsrochni_izbori_sled_vsichki_gluposti_na_upravlyavashtite", "text": "\n .  \r\n\r\n Това каза заместник-председателят на ПГ на „БСП за България“ Антон Кутев пред журналисти преди Пленума на партията, предаде „Фокус“. \r\nПо думите на Кутев повечето политически сили нямат интерес от предсрочни избори. \r\n\r\n „БСП е може би единствената, която има. Аз лично смятах, че избори ще има, но чак следващата година“, посочи Кутев и заяви, че след всички глупости на управляващите, такива се налагат.  \r\n\r\n \r\n\r\n „Дълбоко не вярвам в това, което официално ми отговори министър-председателят, че не знае за тази сделка предварително. Не мога да повярвам, че българският и чешкият премиер се срещат и говорят за всичко друго, но не говорят за сделката, която в момента заплашва да го свали от власт“, посочи Кутев.  \r\n\r\n \r\n\r\n „За мен остава огромният проблем, когато Гинка продаде на Гинчо. След три години, примерно, тя източи няколко стотин милиона от ЧЕЗ, след което продаде на някой несъстоятелен човек фирмата и той фалира. Какво държавата пак ли ще стои отвън и ще каже, че не знае за какво става дума. Очевидно, че държавата трябва да има контрол, защото това е ключово дружество“, заяви Кутев.  \r\n\r\n \r\n  \r\n \n\t\t\t\t\t\t", "date": "2018.03.25", "title": "ОТ БСП СА КАТЕГОРИЧНИ: Налагат се предсрочни избори след всички глупости на управляващите \r\n\r\n"}
{"url": "http://www.bnews.bg/article/239153-turtsiya_ni_dalzhi_stotitsi_miliardi_samo_ot_danaka_dzhizie_po_vreme_na_petvekovnoto_robstvo", "text": "\n По повод на посещението на един висок гост на 26 март във Варна би било хубаво да си припомним едни неща за турското робство. \r\nНай-фрапиращия данък, прилаган по нашите земи тогава, е бил джизието. Това е безкомпромисен поголовен данък, събиран от немюсюлманското трудоспособно мъжко население на Турската империя. На джизие са били подложени всички българи на възраст от 15 до 75 години.  \r\n\r\n \r\nТози данък има и функцията на своеобразно унижаване на мъжкото българско население. Събирал се е в полза на турската държава като откупване на вярата. В Корана се заповядва: „Сражавайте се с онези от дарените с Писанието, които не вярват в Аллах… и не изповядват правата вяра, – докато не дадат налога (джизя) безусловно и с покорство“ (9:29). Турците са изпълнявали заповедта в България векове наред. \r\n\r\n \r\nРазмерът на данъка през ХVІІ век е бил около 20 пари, или половин златен алтън (турска жълтица) на човек. На някои места в България джизието е събирано по броя на къщите, като се е приемало, че средно във всяка къща живеят 5 души, и двама най-малко трябва да плащат този данък.  \r\nОт налога са били освободени всички изповядващи исляма - турци, цигани, арнаути и др.  \r\n\r\n \r\nПрез ХVІІІ век поради инфлацията и поради други политически причини (засилено потискане на българите), джизието се е увеличило значително и турските бирници започнали да го събират пропорционално на имуществото на нашите прадеди.  \r\n\r\n \r\nБългарското население било разделено на три слоя - богати, средни и бедни. Съотношението на данъка било 4:2:1. Сумата за по-заможните българи станала вече 10 гроша, средните плащали 5, а бедните - \"само\" два гроша и половина. Един алтън (жълтица) бил точно толкова - 2,5 гроша.  \r\n\r\n \r\nЗначи, ако примем че българското население в Мизия, Тракия и Македония тогава е било 3,5 милиона, можем да пресметнем приблизително, че турците са вземали от българите годишно по около 4 000 000 жълтици или около 25 тона чисто злато. \r\n\r\n   \r\nЗа последното столетие от петвековното робство, по мои лаически сметки, ние сме дали на турците наред с всички други данъци и тегоби като данък джизие (джизя), само за откупване на християнската си вяра, 2 500 тона злато. \r\n\r\n \r\nА за целия период на турското робство не ми се смята.  \r\n\r\n \r\nСтойността на насила иззетото злато от българите по тази линия в днешни пари (1 гр. - 50 лв.) е около 750 млрд. лева, или 375 млрд. евро. \r\nСпоред турските закони българите са облагани още с поголовен данък (хараджъ), който плащали и жените. Този данък е различен от плащания само от мъже данък джизие.  \r\n\r\n \r\nПочти всички семейства плащали поземлен данък (испендже). Освен всички други данъци, българите плащали още така наречените извънредни данъци (авариз, дивание). Давали на турците десятък от всички произведени от тях си продукти.  \r\n\r\n Имало данъци върху кошерите, данък за сеното на овцете, за свинете, за насечените дърва и т.н. Имало налог за всяка бъчва.  \r\nБългарите плащали и друга категория данъци - така наречените свободни данъци (баду хава). Най-известният от тях е диш хакъ. Това е един от най-издевателските и обидни данъци в света. Според мен, този данък може да бъде измислен само от много болен и перверзен ориенталски мозък. Данъкът се плащал само от българи и представлявал според Речника на редки, остарели и диалектни думи на БАН (Сф., 1974 г.) \"пари, които българите плащали на угощаваните от тях турци\" (стр. 108).  \r\n\r\n \r\nБългарите плащали данък даже за бракосъчетаването си. Не знам дали е нямало данък за умиране.  \r\n\r\n Питам се, дали въобще е имало нещо, за което не се плаща данък на поробителя по време на турското робство? \r\nОсвен данъците нашите прадеди са работели и ангария - своего рода трудова повинност. Но тя не е само за мъжете, а и за жените. Било възможно ангарията да се откупи с гюндер акчеси. \r\n\r\n   \r\nВ знаменитата българска песен \"Кажи, кажи, стара ле бабо, къде е бела Яна?\", певецът ни казва, че Яна \"ангария пойде во близкото село пшеница да жние\". Ясно става, че семейството на Яна няма пари за гюндер акчеси, и Яна полага безвъзмезден труд в полза на турци. \r\n\r\n \r\nЧудовищна тегоба, както всички знаем, е било вземането на български момчета за еничари, които после ставали известни с жестокостта си, включително и срещу сънародниците си християни. \r\n\r\n   \r\nЗа другите щети, нанесени от турците на българите, можем да се осведомим от многочислените трудове на историците. Те би трябвало да знаят много повече подробности. \r\n\r\n   \r\nНо във всички българите и българската държава са ощетени от турците за петвековното робство много, и не би трябвало да забравят този факт, даже и когато посрещат турски гости, каквито и да са те. \r\n\r\n \r\n \n\t\t\t\t\t\t", "date": "2018.03.25", "title": "ТУРЦИЯ НИ ДЪЛЖИ СТОТИЦИ МИЛИАРДИ САМО ОТ ДАНЪКА ДЖИЗИЕ ПО ВРЕМЕ НА ПЕТВЕКОВНОТО РОБСТВО "}
{"url": "http://www.bnews.bg/article/239152-nataliya_gurkova_i_veronika_stefanova_greynaha_v_3d_roklite_na_blink", "text": "\n \r\n\r\n Красавиците смениха една дузина тоалети, на които би завидяла и най-изисканата принцеса. Дантели, кристали, пера и много ръчно изработени цветя красят божествените рокли, дело на младата дизайнерка Ради Лазарова. Колекцията й „Womanity” е вдъхновена от независимата, дръзка и провокативна съвременна жена. Визията е вълнуваща, динамична и модерна. \r\n\r\n \r\n\r\n Колекцията е изпълнена в актуалните цветови палитри Nude, Mocca, Blush, Gray, Burgundy, Royal Blue, Emerald Green&Black. Изключително артистична и изискана, изпълнена от висококачествени ръчно нашити авторски дантели, ефирни и нежни материи като тюл и коприна, 3D флорални мотиви, пера, блестящи акценти – кристали, перли, мъниста; актуални съчетания на цветове, които биха заинтригували и най-претенциозната дама. Част от моделите са 3 или 2 в 1 реализации, като по този начин се дава възможност на бъдещите притежателки да комбинират една дреха в различни варианти – сменяйки горна или долна част, да се получи съвсем нова, интересна и стилна визия. \r\n\r\n За колекцията Womanity също са характерни прозрачните детайли, голи гърбове, дълбоки деколта, дантелени панели, различни женствени силуети и много бляскави акценти в уникална хармония. \r\n\r\n Ради Лазарова е второ поколение създатели на вълнуващата, романтична и оригинална визия на сватбени и официални тоалети. А под марката BLiNK ще откриете нейния характерен творчески стил. Целта на дизайнера е да предложи на жената дреха, която да е стилна, запомняща се, висококачествена и създадена така, че да й отива напълно. В BLiNK творят висококвалифицирани конструктори на облекло, технолози, декоратори, моделиери и т.н. С трепет, много старание и любов към модата, те се стремят да създадат мечтанат за всяка дама рокля и да задоволят и най-изтънчения вкус. \r\n\r\n \r\n \n\t\t\t\t\t\t", "date": "2018.03.25", "title": "Наталия Гуркова и Вероника Стефанова грейнаха в 3D роклите на BLiNK\r\n"}
{"url": "http://www.bnews.bg/article/239150-gimnastichkite_pak_razvyaha_balgarskoto_zname_vav_frantsiya_oshte_edin_medal_tozi_pat_za_boryana_kaleyn_video", "text": "\n Боряна Калейн донесе още един медал за България от Гран При на Тие. Нашата гимнастичка получи 17.500 точки на композицията си на топка и така грабна бронзовото отличие. \r\n\r\n Другата ни представителка Катрин Тасева се нареди шеста след 16.800. \r\n\r\n Златният медал на топка отиде при рускинята Дина Аверина (18.300), а със среброто се окичи представителката на Израел Никол Зеликман (17.800). На четвъртата позиция остана американката Настася Генералова (16.900). \r\n\r\n Във финала на обръч Калейн се класира пета след 17.150, а Тасева се нареди позиция назад със 17.000. \r\n\r\n Влада Николченко от Украйна грабна златото (18.450), следвана от рускините Арина Аверина (18.350) и Екатерина Селезнева (17.800). \r\n\r\n \r\n\r\n   \r\n \n\t\t\t\t\t\t", "date": "2018.03.25", "title": "ГИМНАСТИЧКИТЕ ПАК РАЗВЯХА БЪЛГАРСКОТО ЗНАМЕ ВЪВ ФРАНЦИЯ! Още един медал, този път за Боряна Калейн (ВИДЕО) "}
{"url": "http://www.bnews.bg/article/239151-barekov_poseche_mediite_u_nas_sutrin_varvi_porno_s_badzhatsi_vecherta_novini_i_tarkane_na_taloncheta_za_degradatsiyata_obvini_prokopievchetata", "text": "\n Евродепутатът и бивш телевизионен водещ и продуцент на ТВ 7 Николай Бареков направи кратък анализ на програмната схема, по която се водят основните телевизии у нас.  Той припомня, че по негово време (2000 - 2013 г.) електронните медии са се радвали на най-голямо количество аудитория в часовия диапазон, в който са се излъчвали сутрешните блокове и новинарските емисии. \"Сега сутрин върви порно с баджаци, а вечерта поравно новини и търкане на талончета\", заключва Бареков и назовава кой носи отговорност за срива на нивото в медиите.  \r\n\r\n \r\n\r\n *без редакторска намеса \r\n\r\n \r\n \n\t\t\t\t\t\t", "date": "2018.03.25", "title": "БАРЕКОВ ПОСЕЧЕ МЕДИИТЕ У НАС: Сутрин върви порно с баджаци, вечерта - новини и търкане на талончета! За деградацията обвини  \"прокопиевчетата\""}
{"url": "http://www.bnews.bg/article/239141-brutalno_otkriha_trupovete_na_15_mazhe_v_izostaven_kamion", "text": "\n Труповете на 15 мъже бяха открити в изоставен камион на шосе в западния мексикански щат Мичоакан, съобщиха от полицията. Властите подозират, че убийствата са свързани с криминални групировки, които се борят за надмощие в района. Камионът е открит през нощта на пътя между Акила и Ласаро Карденас, на тихоокеанското крайбрежие. \r\n\r\n \r\nМъжете са били убити с огнестрелно оръжие, предаде БГНЕС. Първоначалното разследване сочи, че жертвите са били членове на криминална група, която се е занимавала с наркотрафик, отвличания и изнудване.  \r\n  \r\n \n\t\t\t\t\t\t", "date": "2018.03.25", "title": "БРУТАЛНО! Откриха труповете на 15 мъже в изоставен камион"}
{"url": "http://www.bnews.bg/article/239134-skandalen_videozapis_vzrivi_mrezhata_nyama_da_povyarvate_kakvo_pravi_tozi_politsay_video", "text": "\n Скандален видеозапис взриви социалните мрежи. На кадрите се вижда как безпомощен полицай е заклещен в собствената си патрулка. Униформеният отчаяно прави опити да се измъкне от клопката, но те се оказват безуспешни.  \r\n\r\n   \r\n\r\n \r\n\r\n   \r\n \n\t\t\t\t\t\t", "date": "2018.03.25", "title": "СКАНДАЛЕН ВИДЕОЗАПИС ВЗРИВИ МРЕЖАТА! Няма да повярвате какво прави този полицай! (ВИДЕО)"}
{"url": "http://www.bnews.bg/article/239136-programa_shok_i_uzhas_na_pat_da_vleze_v_deystvie_vizhte_na_kakvo_shte_podlagat_piyanite_i_drogirani_shofyori", "text": "\n Водачите, спипани пияни или дрогирани от КАТ, да ходят на задължителни срещи с пострадалите в катастрофи и близки на загинали на пътя. Това предложение за промяна да залегне в един от трите нормативни акта за шофьорите след разкомплектоването на Закона за движение по пътищата, настояват от Асоциацията на пострадали при катастрофи.  \"Такава допълнителна санкция има от години в много страни от Европа, както и в Америка\", обясни пред \"Телеграф\" председателят на асоциацията Владимир Тодоров. До дни се очаква законите за водачите да бъдат качени за обществено обсъждане. Всички заинтересованистрани ще имат време от около месец, в който да дадат предложенията си за допълнителни текстове в тях. \" В този период ще поискаме да се въведат т. нар. \"Уикенд курсове\", уточни Тодоров. При провеждането им ще има беседи с психолози, както и различните инициативи със специална методика, наричани в чужбина \"Шок и ужас\". Водачите, спипани пияни или дрогирани на пътя, ще гледат по задължение стряскащи видеоматериали от зловещи катастрофи с жертви и ранени. \"Освен това ще се организират срещи с хора, загубили близки в инциденти на пътя, както и с пострадали при сблъсъци между автомобили\", каза Владимир Тодоров. Курсът няма да завършва с изпит, а целта му ще е да покаже на нарушителя до какво може да доведе поведението му, ако се повтори. Ще въздействаме на психиката. В чужбина има огромен ефект\", уверен е председателят на Асоциацията на пострадалите при катастрофи.  \r\n  \r\n \n\t\t\t\t\t\t", "date": "2018.03.25", "title": "ПРОГРАМА \"ШОК И УЖАС\" НА ПЪТ ДА ВЛЕЗЕ В ДЕЙСТВИЕ! Вижте на какво ще подлагат пияните и дрогирани шофьори"}
{"url": "http://www.bnews.bg/article/239144-zashto_simeonov_e_vav_vlastta_sled_kato_partiykata_mu_sashtestvuva_samo_na_kniga", "text": "\n \r\n\r\n Този въпрос масово задават бивши членове на партия НФСБ. Още през ноември миналата година емблематични лица на партията като Димитър Байрактаров, Ангел Божидаров, Велизар Енчев, Кръстьо Кръстев и др. \r\nобявиха на нарочна пресконференция, че членовете на партията са снели доверието си от Валери Симеонов и неговите депутати. \r\n\r\n Тогава те поискаха Симеонов незабавно да напусне властта, тъй като не се ползва с доверие на членовете на собствената му партия. Властта направи всичко възможно да бъде заглушена пресконференцията на напусналите партията на Симеонов, но днес техните думи са потвърдени от последното социологическо изследване на АФИС. \r\n\r\n \r\n\r\n Действията на Симеонов принудиха десетки честни и почтени членове на партията да я напуснат. Впоследствие Симеонов се обгради със съмнителни бизнесмени и послушници, които се интересуват като него от личния келепир. Партията му се е запътила към канала като потвърждение за прозвището на тоалетния министър! \r\n \n\t\t\t\t\t\t", "date": "2018.03.25", "title": "Защо Симеонов е във властта, след като партийката му съществува само на книга?"}
{"url": "http://www.bnews.bg/article/239143-ot_utre_patuvame_direktno_ot_sofiya_do_lyublyana", "text": "\n \r\n\r\n Полетите до Любляна ще са 3 пъти в седмицата - в понеделник, четвъртък и неделя. Те ще се изпълняват от авиокомпанията \"Adria Airways\". Първият директен редовен полет до столицата на Словения ще бъде утре, 26 март, от 15.30 часа. \r\n\r\n Припомняме, отварянето на пряка въздушна линия между столиците на България и Слвоения се обсъжда повече от 10 години. \r\n\r\n \r\n\r\n От днес стартират и ежедневните полети на компанията \"Wizz Air\" до Атина. От утре - 26 март, понеделник, авиокомпанията пуска и полети до новата за Летище \"София\" дестинация - Ница. Полетите до Ница ще са в понеделник и петък. \r\n\r\n Редовните полети на \"Wizz Air\" до столицата на Португалия Лисабон започват на 27 март, вторник. Тогава започват и полетите до Малага. Полетите до Лисабон и Малага ще са всеки вторник и събота. \r\n\r\n Авиокомпания \"Ryanair\" също предлага нова директна линия - до крайбрежния кипърски град Пафос. Полетите ще стартират от 26 март и ще се изпълняват три пъти седмично - в понеделник, сряда и петък. \r\n\r\n През летния сезон са планирани и голям брой чартърни полети от летище София до Турция, Египет, Италия, Мароко, Гърция, Тунис.  \r\nНай-голям брой чартърни полети се очаква да има в периодите май-юни и септември-октомври, имайки предвид климатичните особености на дестинациите, към които е насочен трафикът. \r\n\r\n Спрямо предходния летен сезон тази година се очаква ръст от 47% на чартърните полети, съобщават от Летище \"София\". Очаква се и двойно увеличение на броя заминаващи пътници - с около 40 хил. души. \r\n \n\t\t\t\t\t\t", "date": "2018.03.25", "title": "От утре пътуваме директно от София до Любляна\r\n"}
{"url": "http://www.bnews.bg/article/239135-bivshiyat_priyatel_na_zhana_bergendorf_tya_e_izrod_skandalni_razkritiya_za_izpalnitelkata", "text": "\n Бившият приятел на Жана Бергендорф – танцьорът от мъжката формация „Максимус” Лео проговори за отношенията си с певицата. Той направи това в ексклузивна изповед за списание LOVE style. \r\n\r\n \r\n\r\n „Тя мен ме е заплашвала хиляди пъти, но когато започна да заплашва и моето семейство, това ми дойде в повече – признава пред LOVE style танцьорът. Майка ми искаше да се махне от апартамента ни, защото телефонът звънеше постоянно. Сестра ми отиде да живее при приятеля си. И аз просто реших да сложа край на този психически тормоз. След като Жана разбра, че моите намерения да прекратим нашите отношения са сериозни, тя стана по-агресивна. Случвало се е да стои пред дома ми по цяла нощ Дори е спала в колата си, надявайки се да ме види, да се разплаче, да падне на колене и пак да ме накара да съм с нея. Ние няколко пъти се разделяхме. Постоянно се карахме. Аз й забранявах да ходи по заведения, да пие и да се друса, но тя правеше скандали и си излизаше. На мен ми се искаше да бъдем като нормално семейство - да се приберем в къщи, да си сготвим, да си гледаме някой филм, а не всяка вечер да сме по клубове. Слагам си ръка на сърцето и казвам, че никога не съм й посягал. Ето, дори сега, след като бяхме разделени за 6 месеца, малко преди съдебното дело пак направихме опит да се съберем. Мислех, че тя се е променила. А и наистина ми изглеждаше различна. Говореше ми, че е видяла грешките си, разбрала е какво е загубила след раздялата ни. В момента, в който й се обадиха да участва в Евровизия, тя пак стана същата. Започна да пие, да се друса. Превърна се в същия изрод, който беше преди. С мен се държеше грубо, крещеше, налиташе да се бие. А аз съм искал да имам дете от нея Представях си как я нося на ръце. Вярвах, че можех да я направя най-великата жена, а тя мен – най-великият мъж. Но не се случи.”  Лео споделя, че не е отишъл на делото, което е завел срещу певицата, тъй като му е станало жал за нея. Освен това разкрива как тя продължава да му звъни телефона и дори твърди, че е бременна от него. \r\n  \r\n \n\t\t\t\t\t\t", "date": "2018.03.25", "title": "Бившият приятел на Жана Бергендорф: Тя е изрод! (СКАНДАЛНИ РАЗКРИТИЯ ЗА ИЗПЪЛНИТЕЛКАТА)"}
{"url": "http://www.bnews.bg/article/239133-uzhasyavashto_otkriha_tri_samodelni_bombi_v_supermarket_vizhte_koy_e_toy", "text": "\n В супермаркета, в който терористът Редуан Лакдим беше взел заложници, следователи са открили три самоделни взривни устройства, пистолет и ловджийски нож, съобщи френската телевизия БФМТВ. По-рано при обиск в дома, в който е живеел Лакдим, беше намерена бележка, в който той заявява своята принадлежност към \"Ислямска държава\".  \r\n\r\n  В петък 29-годишният Редуан Лакдим уби пътник и рани шофьора на кола, която искал да открадне. След това откри огън срещу група трениращи недалеч от казарма за полицаи от специалните части. При последното от нападенията взе заложници в супермаркет в град Треб. При щурма на спецчастите терористът е ликвидиран, но загиват трима души, включително полицаят, предложил да се размени с един от заложниците.   \r\n\r\n Отговорност за серията нападения в Южна Франция пое групировката \"Ислямска държава\". \r\n  \r\n \n\t\t\t\t\t\t", "date": "2018.03.25", "title": "УЖАСЯВАЩО! Откриха три самоделни бомби в супермаркет! Вижте кой е той!"}
{"url": "http://www.bnews.bg/article/239145-viden_izdatel_izbuhna_sreshtu_bozite_na_faraona_halvadzhiyan", "text": "\n \r\n\r\n Много кич, много халтурам съм виждал, но такова чудо не помня, констатира той. \r\n\r\n По думите му Маги Халваджиян, Евтим Милошев и Слави Трифонов ежеседмично усвояват \"многомилионни бюджети и на практика са монополизирали цялата реклама плюс директното съфинансиране от телевизионния оператор. Плюс солидни държавни поръчки и еврофондове\". \r\n\r\n \r\n\r\n *публикуваме без редакторска намеса  \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n   \r\n \n\t\t\t\t\t\t", "date": "2018.03.25", "title": "Виден издател избухна срещу бозите на фараона Халваджиян!\r\n"}
{"url": "http://www.bnews.bg/article/239142-sluzhbite_vav_varna_sa_na_krak_zasileni_merki_za_sigurnost_po_povod_sreshtata_na_varha_mezhdu_erdogan_borisov_yunker_i_tusk", "text": "\n   \r\n\r\n От МВР обявиха, че до последния момент няма да бъдат оповестени улиците, които ще се затварят, както и конкретният маршрут до резиденция Евксиноград, съобщава Нова телевизия. \r\n\r\n Морската столица е домакин на разговорите между турския президент Реджеп Тайип Ердоган, премиерът Бойко Борисов и лидерите на Европа Жан-Клод Юнкер и Доналд Туск. \r\n\r\n  Ердоган заяви, че ще поиска оставащата сума от обещаните му 3 милиарда евро, за да държи сирийските бежанци в Турция. От своя страна, председателят на Европейската комисия Жан-Клод Юнкер обяви, че  проблемите между ЕС и Турция не спират да се увеличават, но Европа желае да укрепи сътрудничеството с Анкара. \r\n  \r\n \n\t\t\t\t\t\t", "date": "2018.03.25", "title": "СЛУЖБИТЕ ВЪВ ВАРНА СА НА КРАК! Засилени мерки за сигурност по повод срещата на върха между Ердоган, Борисов, Юнкер и Туск"}
{"url": "http://www.bnews.bg/article/239140-novi_iskar_izrigna_sreshtu_upravlenieto_zaradi_mizernite_usloviya_na_zhivot_zhitelite_razkriha_i_shokirashta_versiya_za_shestornoto_ubiystvo_v_grada_snimki", "text": "\n Жителите на Нови Искър изригнаха в социалната мрежа срещу управлението на града. Улиците в града не са асфалтирани от години и състоянието им е непоносимо.В същото време местната власт нехае и не полага никакви грижи за подобряване условията на живот. \r\n\r\n Много от хората откровено заявяват, че даже не познават кметицата на града и не проумяват как е избрана, като същата даже не живеела в Нови Искър. Хората публикуват снимки в специално създадената за това страница в социалната мрежа. \r\n\r\n Жителите се възмущават и от медиите, които седмици наред коментираха шесторното убийство, но странно защо мълчат за некадърното и безхаберно управление, наложено от ГЕРБ в града. \r\n\r\n В Нови Искър усилено се говори, че в масовото убийство на връх Нова година е замесен синът на големец приближен до управляващите от ГЕРБ. \r\n \n\t\t\t\t\t\t", "date": "2018.03.25", "title": "Нови Искър изригна срещу управлението заради мизерните условия на живот! Жителите разкриха и шокираща версия за шесторното убийство в града (СНИМКИ)"}
{"url": "http://www.bnews.bg/article/239127-poreden_povod_za_gordost_gimnastichkite_ni_v_blestyashta_forma_grabnaha_oshte_edin_medal_kakvo_predstoi_video", "text": "\n Боряна Калейн спечели бронзов медал, а Катрин Тасева се класира на четвърто място в многобоя на турнира по художествена гимнастика от сериите Гран При в Тие (Франция). Двете ни националки се представиха страхотно. \r\n\r\n Калейн изигра отлична композиция на топка и получи изключителната оценка от 19.000 точки. Тя събра сбор от 69.150 точки, след като беше оценена още с 16.450 точки на лента, 16.950 точки на обръч и 16.750 точки на бухалки. \r\n\r\n Тасева завърши четвърта със сбор от 68.300 точки (17.250 точки на бухалки, 15.350 точки на лента, 18.000 точки на обръч, 17.700 точки на топка). Най-груби грешки тя имаше в съчетанието с лента. \r\n\r\n Боряна Калейн и Катрин Тасева ще участват на финалите на всичките четири уреда в неделя. Титлата в многобоя спечели рускинята Дина Аверина със 74.200 точки, а втора е сънародничката й Екатерина Селезньова със 70.200 точки. \r\n\r\n В многобоя участваха 28 гимнастички. Катерина Халкина от Беларус се отказа в последния момент поради здравословни причини. \r\n\r\n \r\n\r\n   \r\n \n\t\t\t\t\t\t", "date": "2018.03.25", "title": "ПОРЕДЕН ПОВОД ЗА ГОРДОСТ! Гимнастичките ни в блестяща форма, грабнаха още един медал! Какво предстои? (ВИДЕО)"}
{"url": "http://www.bnews.bg/article/239138-tsetska_pak_stana_za_smyah_sled_kato_grazhdani_ya_popilyaha_a_gildiyata_ya_smaza_se_zavartya_na_180_gradusa", "text": "\n Само преди няколко дни правосъдният министър Цецка Цачева обяви, че по нареждане на премиера Бойко Борисов работна група ще предложи промени в текстовете от НК за неизбежна отбрана.  \r\n\r\n Определеният като крайно нелеп военен министър Красимир Каракачанов  пък бе категоричен, че трябва да се разшири неизбежната отбрана, като се „дадем възможност на хората, които законно притежават оръжие, да могат да се защитят.  \r\n\r\n Според \"експерта\"  от ВМРО Каракачанов в закона трябвало да бъде записана следната промяна: \"Няма превишаване на неизбежната отбрана, когато нападението е извършено чрез противозаконно влизане в жилище, както и когато нападението е насочено срещу живота, здравето, свободата или половата неприкосновеност на отбраняващия се или на другиго и е извършено от две или повече лица, от въоръжено лице или нощем.\"  \r\nОт този текст се вижда, че според Каракачанов неотложна отбрана ще се допуска и „когато нападението е извършено чрез противозаконно влизане в жилище“, примерно нощем. Но ако съседи ви изблъскат през входната ви врата и влязат в антрето при конфликт, защото сте пуснали силно уредбата нощем? Може да се приеме, че има нападение и взлом, има посегателство срещу личността. И тогава бам-бам с бренекето, да са мислили, както се изрази в своя статия Ивайло Дичев. \r\n\r\n ВСС също посече преди дни Цачева като отказа да прати свои представители в работната група към Министерството на правосъдието. Съдебните кадровиците са на мнение, че изменения не са необходими, тъй като има богата съдебна практика за неизбежна отбрана и не бива фундаментални неща в наказателното право \"да се решават от днес за утре с безкрайно лека ръка\", стана ясно на заседанието на ВСС. \r\n\r\n От гилдията също се възпротивиха на предложените промени и обявиха законодателите ни крайно некомпетентни, някои от тях дори поискаха оставката на Цецка Цачева.  \r\n\r\n Днес изненадващо правосъдният министър обяви, че няма да има промени в текстовете на НК за неизбежната отбрана. \r\n\r\n Това заяви правосъдният министър Цецка Цачева. Пред създадената от нея работната група категорично против промяната становища са дали прокуратурата, съдът, Висшият съдебен съвет и адвокатурата, както и НПО-та.    \r\n  \r\n \n\t\t\t\t\t\t", "date": "2018.03.25", "title": "ЦЕЦКА ПАК СТАНА ЗА СМЯХ! След като граждани я попиляха, а гилдията я смаза, се завъртя на 180 градуса!"}
{"url": "http://www.bnews.bg/article/239137-stolichen_kvartal_se_vdiga_na_bunt_zhiteli_ne_izdarzhat_na_tormoza_koyto_im_se_prilaga_vizhte_podrobnosti", "text": "\n Протест на цял жилищен квартал. Хората от \"Орландовци\" излизат на улицата, за да спрат камионите, които минават под прозорците на къщите и блоковете им. \r\nВ района има две училища и детска градина, но от две години през това място преминават хиляди автомобили.  \r\n\"Не смеем да си пуснем децата да излязат на улицата. Не се спазват ограничения на скоростта\", заяви Кирил Младенов,  \r\nместен жител, пред Нова тв. \r\nСпоред него шофьорите не спазват ограниченията за скоростта на движение, а спасението е да се сложат поне няколко \"легнали полицаи\". \r\nАд, прах и страх – така описват хората ситуацията в квартала.  \r\nПроблемът не е от вчера, а от 9-10 години, оплакват се те. \r\n \n\t\t\t\t\t\t", "date": "2018.03.25", "title": "СТОЛИЧЕН КВАРТАЛ СЕ ВДИГА НА БУНТ! Жители не издържат на тормоза, който им се прилага! Вижте подробности! "}
{"url": "http://www.bnews.bg/article/239126-pochina_velik_pisatel_vizhte_kakvo_napisa_saprugata_mu", "text": "\n Шотландският писател Филип Кер почина на 62-годишна възраст, предадоха БТА и Франс прес. \r\n\r\n \"Почивай в мир, Филип Кер - автор на поредицата \"Бърни Гюнтер\", гениален писател, обичан баща и съпруг\", написа в Туитър съпругата му, писателката Джейн Тин. Кер е автор на исторически трилъри и детски книги. Известен е с криминалните си романи. Той написа поредицата книги \"Бърни Гюнтер\", в които се говори за частен детектив в Берлин през 30-те години на миналия век. \r\n\r\n Филип Кер е роден в Единбург, следва в университета в Бирмингам и след това философия в Германия. По-късно работи за рекламната агенция \"Саачи енд Саачи\", както и за вестниците \"Сънди таймс\", \"Ивнинг стандарт\" и \"Ню стейтсман\". Автор е на трилогията \"Берлин нощем\", поредицата книги \"Скот Мейсън\", романите \"Един по един\", \"Мирът на Хитлер\", \"Пазителят на монетния двор\", поредицата детски книги \"Децата на лампата\". \r\n  \r\n \n\t\t\t\t\t\t", "date": "2018.03.25", "title": "ПОЧИНА ВЕЛИК ПИСАТЕЛ! Вижте какво написа съпругата му "}
{"url": "http://www.bnews.bg/article/239139-i_tramp_shte_goni_ruski_diplomati_zaradi_skandala_novichok", "text": "\n Президентът на САЩ Доналд Тръмп се готви да изгони десетки руски дипломати от страната в отговор на отравянето с нервопаралитично вещество във Великобритания на бившия двоен агент Сергей Скрипал, съобщи днес агенция Блумбърг, като се позовава на два независими източника. Тръмп се е съгласил с препоръките на съветниците си и експулсирането на руските дипломати вероятно ще бъде оповестено в понеделник, твърдят двамата, но правят уговорката, че решението на държавния глава може и да не е окончателно. \r\n\r\n Президентът на САЩ бил готов да действа, но искал преди това да е сигурен, че и съюзниците ще предприемат подобни мерки срещу Русия. До това решение се стигнало на среща в петък, на която са присъствали посланикът на САЩ в Русия Джон Хантсман, финансовият министър Стив Мнучин, министърът на търговията Уилбър Рос, министърът на правосъдието Джеф Сешънс, шефът на Пентагона Джим Матис, шефът на националното разузнаване Дан Коутс, както и напускащият поста си съветник по националната сигурност Хърбърт Макмастър. \r\n\r\n \"САЩ твърдо застават на страната на Великобритания, осъждайки възмутителните действия на Русия. Президентът винаги разглежда възможността за търсене на отговорност от Русия заради враждебните й действия\", заяви заместник-говорителят на Белия дом Радж Шах. \r\n\r\n В Белия дом се задълбочава битката как най-добре да се отговори на провокациите на руския президент Владимир Путин. Вътрешните различия по въпроса отново изплуваха на повърхността тази седмица, след като Тръмп поздрави Путин за преизбирането му, без преди това да погледне писмените съвети, дадени от екипа му, да не прави това, казал запознат със случая. \r\n \n\t\t\t\t\t\t", "date": "2018.03.25", "title": "И Тръмп ще гони руски дипломати заради скандала \"Новичок\""}
{"url": "http://www.bnews.bg/article/239129-tuzarshtina_maya_ilieva_hvarli_600_bona_za_imot_na_ekzotichna_destinatsiya_vizhte_kade", "text": "\n Мая Илиева купи втори имот в Доминикана, за който е броила 600 000 долара. Там тя има още 12 луксозни апартамента в курорта Кабарете, пише „Телеграф“. Точно там навремето Жоро е инвестирал 500 000 долара в имоти, които сега струват двайсет пъти по-скъпо. След разстрела на Главния неговата вдовица запазва имота и се споразумява с управата на курорта да получи 12 луксозни апартамента в новостроящия се комплекс, а срещу това да предостави земите си за изграждане на спортни съоръжения и атракциони. Единият от дванадесетте апартамента Мая отделя за себе си, а останалите отдава под наем, като получава по над 1000 долара седмично само от един апартамент в зависимост от лукса и площта. Всичките те са над 300 квадратни метра и в момента се смята, че струват около 25 милиона долара. Новопридобитият имот е в близост до комплекса. Все още не е ясно дали там ще бъде приложена същата схема с изграждане на туристически комплекс на мястото. Регионът се смята за един от най-добрите в света за екстремни морски спортове като кайф сърф и от година на година е посещаван от все по-богати туристи. \r\n  \r\n \n\t\t\t\t\t\t", "date": "2018.03.25", "title": "ТУЗАРЩИНА! Мая Илиева хвърли 600 бона за имот на екзотична дестинация! Вижте къде! \r\n\r\n"}
{"url": "http://www.bnews.bg/article/239131-skandalno_spipaha_dvama_balgari_na_vazrast_24_g_i_26_g_prenasyali_nad_6_kg_heroin", "text": "\n На граничния пункт „Калафат“ на българо-румънската граница полицейски служители на двете държави са конфискували 6,2 килограма хероин, пренасян в автомобил от двама граждани на страната ни, предава местният портал Stiripesurse.ro, като се позовава на информационната агенция Agerpress. \r\n\r\n Според разпространената информация, двамата българи на възраст 24 г. и 26 г. са направили опит да влязат в Румъния с автомобил, регистриран в България. При извършване на проверка полицаите са открили тайник в страничните части на задната седалка, в който са били скрити 12 всеки с тегло от около 500 грама. В тях е имало кафяво вещество, което се смята, че е хероин. \r\n\r\n „Граничните полицаи са осуетили пътуването на двете лица и според румънско-българския протокол за общ контрол при прем на границата те са били приети от българските власти, за да продължат разследването и да установят цялата престъпна дейност и необходимите законови мерки, които трябва да бъдат предприети\", се казва в разпространеното съобщение.  След разследване от страна на българските власти е установено, че пренасянето вещество с общо количество 6 203 грама, е хероин \r\n  \r\n \n\t\t\t\t\t\t", "date": "2018.03.25", "title": "СКАНДАЛНО! Спипаха двама българи на възраст 24 г. и 26 г. , пренасяли над 6 кг. хероин"}
{"url": "http://www.bnews.bg/article/239125-blagoveshtenie_e_vizhte_koy_praznuva_dnes", "text": "\n Християните отбелязват днес един от най-големите църковни празници – Благовещение. \r\nСпоред Библията на този ден Архангел Гавриил съобщава на Дева Мария благата вест, че тя ще роди Спасителя на човечеството – сина Божий Исус Христос.  \r\nБлаговещение винаги се празнува на 25 март.  \r\nПразникът се нарича още Благовец и се свързва с пролетното равноденствие, когато земята започва да се затопля. \r\nВ България Благовещение се свързва и с идването на пролетта, затова на този ден задължително трябва да се яде и нещо – зелено коприва, спанак, лапад. \r\nНа този ден от постите е разрешена риба. Традиция е да се приготвя рибник – риба с ориз. \r\nВярва се, че ако на Благовещение се засаждат дръвчета, те ще родят много сладки плодове. На този ден се става рано, за да е богата годината. \r\nИмен ден празнуват всички с имена Благовест, Благовеста, Благой, Евангелия и техните производни. \r\n  \r\n \n\t\t\t\t\t\t", "date": "2018.03.25", "title": "БЛАГОВЕЩЕНИЕ Е! Вижте кой празнува днес!"}
{"url": "http://www.bnews.bg/article/239130-sharlopova_v_otkrovena_izpoved_sled_smartta_na_sapruga_si_sabudih_se_pregarnah_go_beshe_studen_svetnah_lampata_i", "text": "\n \"Трудно е. Това накара децата да пораснат много бързо. Обединили сме се.\" Така коментира Бояна Шарлопова смъртта на съпруга си - бизнесмена Стефан Шарлопов пред Нова телевизия. \r\n\r\n \"Гръб в гръб сме. Сплотени сме. Момчетата се опитват да заемат неговата роля, което за мен е много тъжно. Всяка вечер сядаме и говорим за него. Той се опитваше всички да ни пази. Влизайки в бизнеса, разбрах, че съм много подготвена. След като почина се наложи да вляза в много лични негови неща. Беше си направил таблица с длъжници, всичко е описвал на ръка. Преди 2 години успя да върне всички кредити. В момента всичко е подредено, все едно си е знаел какво предстои.\", разказва с прискърбие вдовицата. \r\n\r\n \"Стресът е най-големият ни враг. През последните месеци той успя да се обърне към себе си, да прецени важните си неща. За жалост животът е жесток и ни го отне в момента, в който вече можеше да се наслади на постигнатото.\", коментира Шарлопова. \r\n\r\n \"Той показваше на момчетата как трябва да се уважават жените. В момчетата много се забелязва неговият почерк, а те са само на 7. Искам да благодаря на всичките си приятели, защото в момента не съм добра компания\", обяснява тя. \r\n\r\n Бояна Шарлопова разказа също как е настъпила смъртта на съпруга й и сложи край на всички спекулации по темата. \"Вечерта в неделя той не се чувстваше добре. Имаше вирус, децата бяха болни. Стефан казваше, че чувства неразположение - главоболие. Момичетата го разтриха. Беше му високо кръвното, но не чак толкова, че да се притесним. Казват, че това е сладката смърт - да умреш в съня си. Живя като победител, умря като такъв и искам да го помнят такъв. Причината за смъртта е сърдечна недостатъчност. Не се е мъчил.\", разказва тя. \r\n\r\n \"Сутринта се събудих, но нямах желание да ставам. Прегърнах го, усетих го студен, но - нищо. После, когато светнах лампата, то беше ясно. Опаковката е останала, духа го няма. Изпратих децата на училище, не исках да го виждат така, нищо не им казах.\", със сълзи на очи си спомня Шарлопова. \"Децата го сънуват - аз не. Усещам го. \", заключва почернената жена. \r\n  \r\n \n\t\t\t\t\t\t", "date": "2018.03.25", "title": "ШАРЛОПОВА В ОТКРОВЕНА ИЗПОВЕД СЛЕД СМЪРТТА НА СЪПРУГА СИ: Събудих се, прегърнах го, беше студен, светнах лампата и..."}
{"url": "http://www.bnews.bg/article/239128-polovinata_obshtini_u_nas_ya_zakasaha_lasnaha_prosrocheni_zadalzheniya_za_stotitsi_milioni_kakvi_shte_sa_posledstviyata", "text": "\n Половината от общините у нас имат сериозни просрочени задължения. Макар да намаляват в последната година, данните на финансовото министерство показват, че местната власт в 143 общини има забавени плащания за близо 150 милиона лева към различни фирми. \r\nНай-застрашените общини могат да разработят оздравителен план и да кандидатстват за безлихвен заем от държавата. От началото на тази година право на това имат 13 общини.  \r\n\r\n Това са: Симитли, Струмяни, Белоградчик. Грамада, Димово, Кочериново, Рила, Сапарева Баня, Септермври , Перник, Неделино, Чепеларе, Стамболово. Те са получили общо 27 млн. лв. Целта на тези заеми е да не се стига до спиране на дейности. \r\n  \r\n \n\t\t\t\t\t\t", "date": "2018.03.25", "title": "ПОЛОВИНАТА ОБЩИНИ У НАС Я ЗАКЪСАХА! Лъснаха просрочени задължения за стотици милиони, какви ще са последствията?"}
{"url": "http://www.bnews.bg/article/239124-zimata_otkazva_da_predade_shtafetata_stud_snyag_i_vyatar_i_dnes", "text": "\n Максималните температури ще са между 4° и 9°, в югозападните райони до 12°. \r\nДнес преди обяд над западната половина на страната облачността временно ще се разкъса, но по-късно през деня отново ще се увеличи и на отделни места, главно в планинските райони, слабо ще превали. Ще духа слаб в Източна България до умерен вятър от изток-югоизток. \r\nПрез нощта в Югозападна България валежите ще се активизират. \r\nНад Черноморието ще остане облачно, почти без валежи. \r\nЩе духа умерен вятър от изток-югоизток. Максималните температури ще са 7°-8°. Вълнението на морето ще е 2 бала. Температурата на морската вода е 6° - 7°. \r\nНад планините ще преобладава облачно време. \r\nВременни разкъсвания на облачността ще има преди обяд над масивите в Западна България, но по-късно през деня облачността отново ще се увеличи и на отделни места там ще превали слаб сняг. \r\nЩе духа умерен до силен вятър с южна компонента. Максималната температура на височина 1200 ще е около 3°, на 2000 метра - около минус 2°. \r\n  \r\n \n\t\t\t\t\t\t", "date": "2018.03.25", "title": "ЗИМАТА ОТКАЗВА ДА ПРЕДАДЕ ЩАФЕТАТА! Студ, сняг и вятър и днес"}
