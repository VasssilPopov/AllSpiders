{"url": "http://www.bnews.bg/article/252641-merkel_uspyahme_da_sazdadem_edin_diplomaticheski_shedyovar", "text": "\n Германският канцлер Ангела Меркел заяви, че напуска извънредната среща на върха в Брюксел със смесени чувства, предаде БГНЕС. \r\n\r\n Изключително тъжно е, че Великобритания излиза от ЕС след 25 години членство“, заяви тя пред репортери в белгийската столица. „Миля, че успяхме да създадем един дипломатически шедьовър в една изключително трудна ситуация“, категорична бе тя.  \r\n \n\t\t\t\t\t\t", "date": "2018.11.25", "title": "Меркел: Успяхме да създадем един дипломатически шедьовър"}
{"url": "http://www.bnews.bg/article/252636-boyni_samoleti_na_siriya_udariha_buntovnitsite_sled_predpolagaemata_himicheska_ataka", "text": "\n Бойни самолети на Сирия са извършили нападение срещу контролирани от бунтовниците райони в северната част на страната за първи път от месеци, след като сирийските власти обявиха, че повече от 100 души са били откарани на лечение в болници след предполагаема атака с отровен газ от страна на бунтовници в северния град Алепо, съобщава \"Асошиейтед прес\". \r\n\r\n Последната вълна от обстрелвания и въздушни удари в Северна Сирия е най-сериозното нарушение на примирието, постигнато от Русия и Турция, което донесе относително спокойствие в северната част на страната през последните два месеца. Бунтовниците, които отрекоха да са извършвали каквито и да е химически атаки, обвиниха сирийското правителство, че се опитва да подкопае примирието. \r\n\r\n Сирийският център за наблюдение на правата на човека, чието седалище е във Великобритания, и новинарската агенция \"Тика\" уточниха, че сирийските бойни самолети са ударили контролирани от бунтовниците райони западно и южно от Алепо. Въздушните удари бяха първите от влизането на примирието в сила на 17 септември. \r\n\r\n Държавната сирийска новинарска агенция САНА твърди, че предполагаемата химическа атака късно вчера е била извършена от \"терористични групировки, разположени в провинция Алепо\", които са изстреляли снаряди, съдържащи отровни газове по три квартала в най-големия град в Сирия. \r\n\r\n От своя страна говорителят на руското военно министерство ген.-майор Игор Конашенгов заяви, че руски специалисти по химически оръжия са били изпратени в Алепо. Русия е близък съюзник на президента Башар Асад и се намеси през последните години, за да обърне хода на гражданската война в негова полза. \r\n\r\n \"Според предварителните данни, особено симптомите, показани от жертвите, снарядите, които бомбардираха жилищни райони в Алепо, са натъпкани с хлор\", твърди Конашенков. \r\n\r\n Според сирийските здравни власти от общо 105 души, приети в болници, само 15 са останали на лечение, докато останалите са изписани. Допълва се, че двама души, които са били в критично състояние, са започнали да се подобряват. \r\n\r\n Според Сирийския център за наблюдение на човешките права 94 души са били лекувани, като 31 души остават в болници. \r\n \n\t\t\t\t\t\t", "date": "2018.11.25", "title": "Бойни самолети на Сирия удариха бунтовниците след предполагаемата химическа атака"}
{"url": "http://www.bnews.bg/article/252638-preminavaneto_prez_kerchenskiya_protok_e_vremenno_blokirano", "text": "\n Преминаването през Керченския пролив на Азовско море е временно блокирано. Причината - украински кораби, които рано тази сутрин навлязоха в руски акваториални води. \r\n\r\n Кораби от Военноморския флот на Украйна с максимална скорост са се отправили към Керченския пролив в района на провокацията, организирана от украинска страна, съобщи РИА Новости. \r\n\r\n По-рано, около 7 часа сутринта три украински кораба нарушиха държавната граница на Русия и взеха курс към Керченския пролив. В 11:30 от пристанище Бердянск излязоха още два бронирани артилерийски кораба клас Гюрз. \r\n\r\n Граничната служба на ФСБ предприе всички необходими мерки за пресичане на незаконните действия, пише руското издание. \r\n\r\n Според украинското издание УНИАН руски граничен кораб е провлачил в Азовско море на буксир кораб от Военноморските сили на Украйна. Два малки бронирани артилерийски катери на Военноморските сили на Украйна - \"Бердянск\" и \"Никопол\" и рейдовия буксир \"Ян Капу\" са били на планов преход от пристанище Одеса към пристанище Мариупол в Азовско море. \r\n\r\n Украйна обвини Русия в изтласкване на влекач, заради който е повреден главния двигател на кораба, корпусът и предпазната релса. \r\n\r\n Заместник председателят на кримския парламент Ефим Фикс обеща, че действията на корабите на Военноморските сили на Украйна няма да останат без отговор. \r\n\r\n \"Русия има достатъчно сили, за да отрезви тези глупави дейци. Ще бъдат предприети съответните мерки, за да не им позволи да смятат, че всичко им е позволено, както ги поддържат САЩ и другите европейски страни\", заяви пред РИА новости Фикс.  \r\nПо думите му, киевските власти трябва строго да спазват руските закони и международните норми за плаване край бреговете на Крим и Керченския пролив. \r\n\r\n \"Смятам, че те си го получават по зъбите и няма да е само това. Никой не си позволява да играе с Русия\", подчерта Фикс. \r\n \n\t\t\t\t\t\t", "date": "2018.11.25", "title": "Преминаването през Керченския проток е временно блокирано"}
{"url": "http://www.bnews.bg/article/252639-mrasniyat_vazduh_i_mizeriyata_izkaraha_desetki_na_protest_v_ruse", "text": "\n Десетки русенци излязоха на пореден протест за чист въздух и по-добър живот, предаде БГНЕС. \r\n\r\n Те се събраха на паркинга пред централна жп гара и след това това 50-60 души с близо 30 коли тръгнаха на автошествие по булевард „Цар Освободител” до пътен възел „Христо Ботев”, откъдето се качиха на международното шосе в посока Гюргево. \r\n\r\n Със скандирания „Оставка” и „Мафия”, протестиращите затвориха на няколко пъти за кратко булевард „България”. \r\n\r\n Въпреки че имаше намеса на полицията, която се опита да им попречи да блокират движението, не се стигна до напрежение и задръствания, тъй като автомобилите веднага бяха отбивани по обходен маршрут. \r\n\r\n Русенци се заканиха да продължат с протестите и следващата седмица. \r\n \n\t\t\t\t\t\t", "date": "2018.11.25", "title": "Мръсният въздух и мизерията изкараха десетки на протест в Русе"}
{"url": "http://www.bnews.bg/article/252642-ekskluzivno_barekov_dzhambazki_vleze_kato_vtori_v_listata_na_bbts_za_evrovota_ot_kvotata_na_tsvetan_vasilev_tsenata_za_koalitsiyata_s_vmro_ya_platih_az_video", "text": "\n В коалицията , която сформирахме през 2014 година, аз по милост допуснах ВМРО, защото имаха една голяма мечта – да излъчат представител на европейските избори. Ангел Джамбазки влезе като втори в листата по молба и от личната квота на Цветан Василев и Красимир Каракачанов. Самият Василев квота в ББЦ нямаше, но имаше такава във ВМРО. Това заяви ексклузивно евродепутатът Николай Бареков в студото на предаването „Неделник“, което се излъчва по телевизия „Алфа“ \r\n\r\n Цената за тази коалиция я платих аз, отесече Бареков и посочи два аргумента в защита на твърдението си. Единият е, че имиджът му е пострадал, след като е направил грешката да вкара такива хора в българския и европейския парламент, а вторият, че всички обвинения , свързани с финанисирането на кампанията, са били насочени единствено към самия него. „Никой тогава не попита Каракачанов фигурира ли в списъка на прокуратурата, който лично един от висшите прокурори в България показваше. От него стана пределно ясно, че лидерът на ВМРО е взимал пари от Цветан Василев и то преди и след изборите“, подчерта евродепутатът. \r\n\r\n Бареков припомни и един забравен, но важен факт, а именно, че при встъпването в парламента през юни 2014 година Европейските консерватори и реформисти  (ЕКР)  приеха него светкавично  за член на политическата им група в Европейския парламент, но отложиха молбата на коалиционния му тогава партньор Ангел Джамбазки. „Наложи се да направя какви ли не совалки по посолства, срещнах се с редици политици с цел приемането му в Групата“,  каза още евродепутатът и възмутено подчерта, че днес същият този човек го клевети за това, че едва ли не е \"разрушил неговия АЗ и неговата нежна душа\". \r\n\r\n Поводът за направените от Бареков разкрития е изпратеният от Ангел Джамбазки „патриотичен\" донос до членовете на Групата на ЕКР зад гърба му. „Това е същински прецидент – българин клепа българи в Европейския парламент, единият от които му е коалиционен партньор в София, другият – в Брюксел“, коментира евродепутатът и поясни, че доносът, сътворен от г-н Джамбазки, е в две части, пъравата е  посветена на самия него, втората – на Волен Сидеров, а причината е предстоящо гостуване на Волен Сидеров по покана на Бареков в Брюксел.  Евродепутатът уточни, че по време на визитата му ще проведат както конференция с много гости от България и от Европа, така и редица срещи с високопоставени консерватори, на която ще обсъдят една бъдеща коалиция на консервативни партии в България, която да излъчи евродепутати. \r\n\r\n След като научава новината, че Бареков и Сидеров гласят голям консервативен блок без негово участие,  в своето безсилие Ангел Джамбазки решава да клепа и клевети партньорите си на национално и европейско ниво. Така Бареков обяснява действията на коалиционния си партньор в Европа. \"Въпреки всички усилия и вложени пари от големите партии за налагането му в обществото, той се топи като снежен човек през месец март\", заключи обаче евродепутатът. \r\n\r\n \"Към днешна дата Ангел Джамбазки не принадлежи към никоя партия в Алианса на Консерваторите, той е обявен като независим, защото единственият легитимен член от българска страна е моята партия \"Презареди България\", в Групата на консерваторите той също представлява само себе си\", подчерта още Николай Бареков и допълни, че втортата партия, подала молба за членство в най-голямото обединение на консервативни формации от цял свят, е \"Атака\". \r\n\r\n Ангел Джамбазки никога нямаше да влезе в Европейския паралмент, ако се беше явил на вота от името на ВМРО, категорично заяви Бареков и веднага поясни  на зрителите защо, позовавайки се на конкретни числа - 250 000 гласа имаше на вота през 2014 за ББЦ, той имаше 20 000 гласа преференциален вот, а за един мандат са необходими 130 000 гласа.  \r\n\r\n \r\n\r\n   \r\n \n\t\t\t\t\t\t", "date": "2018.11.25", "title": "ЕКСКЛУЗИВНО! Бареков: Джамбазки влезе като втори в листата на ББЦ за евровота от квотата на Цветан Василев, цената за коалицията с ВМРО я платих аз (ВИДЕО)"}
{"url": "http://www.bnews.bg/article/252633-borislav_tsekov_lozan_panov_iska_da_unishtozhi_proverkite_za_sastoyanieto_mu", "text": "\n Протест за смяна на властта може да е ефективен, ако има ясни искания. Това каза в предаването „Офанзива с Любо Огнянов” юристът Борислав Цеков.  \r\n\r\n \"Бих разделил нещата на две- има причини за социално недоволство и включително остър протест срещу властта. От там насетне един същински протест за смяна на властта може да бъде ефективен с точни искания. Когато се заговори за политическа система, това са големите теми, които не се решават от събрали се в кафето\", коментира Цеков. \r\n\r\n \"Един от ключовите проблеми е, че България има олигархически модел на управление. Не можеш да направиш и малък бизнес, без да познаваш някой от властта, а ако тръгнеш да го правиш, ще ти го вземат, или ще искат да им се отчиташ. Зад това стоят големи интереси. Ако олигархията седи зад проблемите ни, защо искат Президентска република, като това е почва за олигархията. Такава република в неукрепнала демокрация означава просто да се предаде цялата власт в ръцете на олигархията. Когато властта е в едни ръце, значи, че ресурсите са в едни ръце , каза още той. \r\n\r\n Борислав Цеков коментира и отказа на Лозан Панов да подаде имотна декларация. Както е известно председателят на ВКС бе предаден на КПКОНПИ от Сметната палата, която изпълни закона. Панов оспори в съда и глобата си от 1000 лева, но съдът отсъди, че той трябва да я плати. Председателят на ВКС може да обжалва решението. \r\n\r\n Каквото и да е казал Лозан Панов, той не бива да бъде слушан. Той е в една позиция, в която иска да унищожи едни проверки за състоянието му. В случая с КОНПИ, има слухове, че бил си сменил дори адреса, за да забави връчването. Той е бил задължен да подаде декларация, в която доходите му са се разминават. КПКОНПИ трябва да го провери и да му даде право да се защити. Тези маневри на Панов, нямат нищо укоримо, ако човек проявява правото си на защита. Това обаче се отнася за хора, които не заемат високи длъжности. Той трябва да има уважение към институциите, заема висш пост и това е несериозно. Той говори неща, които не са редни и няма право да ги говори. Това, че има политически следи в думите му, е проблем извън правото и държавността\" , категоричен беше Борислав Цеков. \r\n \n\t\t\t\t\t\t", "date": "2018.11.25", "title": "Борислав Цеков: Лозан Панов иска да унищожи проверките за състоянието му"}
{"url": "http://www.bnews.bg/article/252635-snyag_i_stud_prez_novata_sedmitsa", "text": "\nСледобед над източните райони ще има повече слънчеви часове в сравнение с останалата част на страната.\r\n\r\nОт запад облаците ще стават все по-плътни, ще започнат и валежи. Най-напред ще завали в крайните западни райони, до полунощ места с дъжд ще има и в цялата западна половина на България. Максималните температури ще бъдат предимно между 7 и 12 градуса.\r\n\r\nПрез следващото денонощие най-силно ще вали в района на Италия и на Балканския полуостров.\r\n\r\n\r\nДо полунощ валежите ще обхванат западната половина на България. Утре ще вали на много места из цялата страна. Валежите ще бъдат предимно слаби. По-значителни валежи се очакват в югоизточната половина от страната. \r\n\r\n \n\t\t\t\t\t\t", "date": "2018.11.25", "title": "Сняг и студ през новата седмица"}
{"url": "http://www.bnews.bg/article/252625-tayvantsite_othvarliha_ednopolovite_brakove_na_referendum", "text": "\n \r\n\r\n Референдумите в Тайван имат само консултативна сила, но гласуването в полза на ограничаването на браковете до съюз между мъж и жена ще постави депутатите в трудна ситуация. Тайванският Конституционен съд е издал разпоредба, според която еднополовите бракове трябва да бъдат узаконени най-късно догодина - прецедент за страните в Азия, където религията и консервативните правителства обикновено забраняват бракове между хора от един и същи пол, предаде БТА. \r\n\r\n През 2020 г. много тайвански депутати ще трябва да се явят на парламентарни избори, отбелязва АП/Кампанията против еднополовите бракове беше организирана от християнски организации и защитници на традиционното семейство. \r\n\r\n   \r\n\r\n Тайванците гласуваха и против идеята страната им да участва в бъдещи спортни събития като Тайван, а не с името \"Китайско Тайпе\", наложено в резултат на постигнат през 1981 г. компромис. Също като слабото представяне на управляващата партия, това решение се смята за победа за Пекин. \r\n\r\n \r\n \r\n\r\n \r\n \r\n\r\n \r\n\r\n \r\n\r\n \r\n\r\n \r\n \r\n \r\n\r\n \r\n\r\n \r\n", "date": "2018.11.25", "title": "Тайванците отхвърлиха еднополовите бракове на референдум\r\n"}
{"url": "http://www.bnews.bg/article/252634-novi_izbori_ili_nov_referendum_sa_vse_oshte_vazmozhni_vav_velikobritaniya_kaza_litovskiyat_prezident", "text": "\n Европейският съюз не трябва да изключва няколко възможни сценария, след като лидерите му подпишат споразумението за напускането на Великобритания. Това заяви днес литовската президентка Далия Грибаускайте при пристигането си в Брюксел за срещата на върха на съюза, цитирана от Ройтерс. \r\n\r\n \"Всичко може да се случи, най-малко четири сценария могат да се случат, но от британската страна зависи да реши кой път да избере\", каза тя по повод евентуален отказ на Камарата на общините да одобри споразумението. По думите й може да има втори референдум, нови избори или молба за предоговаряне. \r\n\r\n \"Има най-малко четири сценария по мои сметки\", повтори Грибаускайте, без да споменава публично варианта Великобритания да напусне ЕС без сделка. \r\n \n\t\t\t\t\t\t", "date": "2018.11.25", "title": "Нови избори или нов референдум са все още възможни във Великобритания, каза литовският президент"}
{"url": "http://www.bnews.bg/article/252623-shefkata_na_kabineta_na_borisov_otpisa_patreotite_ot_evrovota_ot_tehniya_proval_nyama_da_padne_kabineta", "text": "\n От скандалите в малката коалиция трябва да си изведем поука, а именно да внимаваме за кого гласуваме и кого избираме. Резултатът на патриотите, независимо какъв е той, няма да доведе до промяна на формулата на правителството в момента. И да се сринат, това няма да се отрази на голямата коалиция. Това обяви в интервю за предаването „Тази неделя” шефът на кабинета на премиера Бойко Борисов – Румяна Бъчварова. Изказването й опроверга тезите, които прокарват Красимир Каракачанов и Ангел Джамбазки в опит да внушат, че са фактор за управлението на страната. \r\n\r\n Според нея Валери Симеонов е закъснял с подаването на оставката заради обидните думи към протестиращите майки, но смята, че сам е взел решението да се оттегли. \r\n\r\n По повод изявленията на шефа на кабинета на Бойко Бирисов коментар направи Николай Бареков. Ето какво заяви евродепутатът:  \r\n\r\n “ .” \r\n\r\n \r\n\r\n   \r\n \n\t\t\t\t\t\t", "date": "2018.11.25", "title": "Шефката на кабинета на Борисов отписа ПатрЕотите от евровота! От техния провал няма да падне кабинета!\r\n\r\n"}
{"url": "http://www.bnews.bg/article/252630-es_dade_zelena_svetlina_na_sporazumenieto_s_velikobritaniya_za_brekzit", "text": "\n   \r\n\r\n Лидерите на страните членки на Европейския съюз най-накрая одобриха споразумението за излизането на Великобритания от Общността по време на извънредната среща в Брюксел днес. \r\n\r\n Споразумението сега трябва да бъде подкрепено - или отхвърлено - от депутатите в британския парламент. \r\n\r\n Лидерите на страните членки на ЕС одобриха споразумението за Брекзит, което по-рано беше постигнато с британското правителство на премиера Тереза Мей. \r\n\r\n Въпросното споразумение се състои от два основни документа. Първият документ от 585 страници ще ръководи действията на двете страни до излизането на Великобритания от Общността, което е определено за 29 март 2019 г. \r\n\r\n Този правно обвързващ текст обхваща споразумението за \"развода\" на Обединеното кралство с ЕС, правата на гражданите и редица мерки, за да се гарантира, че няма твърда граница между Северна Ирландия, която е част от Великобритания, и Република Ирландия, която членува в ЕС. Започвайки от март 2019 г. Великобритания ще навлезе в преходен период, който е определен да продължи до декември 2020 г. \r\n\r\n Вторият, който е правно необвързващ документ, е политическа декларация, която очертава стремежите за бъдещето, включително поддържането на търговски отношения между ЕС и Лондон, обща външна и отбранителна политика, както и тесните отношения в областта на правоприлагането и наказателното правораздаване. \r\n\r\n Много очакваното одобрение на сделката за Брекзит не дойде без сериозни спънки. Испания заплаши в последния момент да се оттегли от срещата на върха на ЕС, докато не получи уверения относно търговските споразумения с Гибралтар - британска отвъдморска територия с 30 000 жители. Мадрид обаче оттегли заплаха си, след като получи гаранции от британското правителство и от ЕС. \r\n\r\n Британският премиер Тереза Мей се срещна с официални представители на ЕС по-рано тази седмица, за да осигури подкрепата им преди срещата на върха. Вкъщи обаче тя е изправена пред силна опозиция срещу нейното споразумение за Брекзит, което тя твърди, че е най-доброто възможно. \r\n\r\n Много очакваното одобрение на сделката за Брекзит не дойде без сериозни спънки. Испания заплаши в последния момент да се оттегли от срещата на върха на ЕС, докато не получи уверения относно търговските споразумения с Гибралтар - британска отвъдморска територия с 30 000 жители. Мадрид обаче оттегли заплаха си, след като получи гаранции от британското правителство и от ЕС. \r\n\r\n Британският премиер Тереза Мей се срещна с официални представители на ЕС по-рано тази седмица, за да осигури подкрепата им преди срещата на върха. Вкъщи обаче тя е изправена пред силна опозиция срещу нейното споразумение за Брекзит, което тя твърди, че е най-доброто възможно. \r\n\r\n Въпреки че ЕС подкрепи споразумението за развода с Великобритания, през декември то трябва да мине през британския парламент. Лейбъристката партия, либералдемократите, Шотландската национална партия и Демократичната юнионистка партия се зарекоха да гласуват против сделката на Тереза Мей, както и мнозина членове на нейната Консервативна партия. \r\n\r\n Ако те отхвърлят споразумението, Великобритания ще трябва да излезе от ЕС без сделка, тъй като датата на напускането не може да бъде променена. Другите варианти, предложени от британски депутати, включват провеждането на друг референдум за Брекзит или предсрочни парламентарни избори. \r\n\r\n   \r\n\r\n   \r\n \n\t\t\t\t\t\t", "date": "2018.11.25", "title": "ЕС даде зелена светлина на споразумението с Великобритания за Брекзит"}
{"url": "http://www.bnews.bg/article/252622-otnovo_himicheska_ataka_v_siriya_desetki_sa_s_porazheniya_ot_natravyane_s_hlor", "text": "\n Близо 50 души са били ранени при обстрела на жилищни райони на сирийския град Алепо със снаряди, пълни с отровни вещества - вероятно хлор. Това съобщи пред журналисти официалният представител на Министерството на отбраната на Руската федерация, генерал-майор Игор Конашенков, цитиран от ТАСС. \r\n\r\n \"В резултат на обстрела 46 души, включително осем деца, са получили поражения от натравяне с химически вещества. Всички пострадали са настанени в лечебните заведения в град Алепо, където са получили медицинска помощ\", отбеляза Конашенков. \r\n\r\n Той добави, че според информацията на Руския център за помирение на воюващите страни, обстрелът е бил осъществен от терористични групи, намиращи се в зоната за деескалация в Идлиб. Става ясно, че са обстрелвани северозападните квартали на града. Според експертът мините, пълни с отровни вещества, вероятно хлор, са избухнали в района на улица „Нил“ в квартала Ел-Халиди. \r\n\r\n Огънят се е водил със 120-милиметрови гранатомети от югоизточната посока на демилитаризираната зона. О \r\n\r\n Междувременно бе съобщено, че артилерията на сирийската армия е нанесла ответни удари срещу позициите на бунтовническите формирования. \r\n\r\n По-рано началникът на полицейското управление в Алепо генерал Исам аш Шали посочи терористичната групировка „Джебхат-ан-Нусра“ за отговорна за използването на муниции с токсични вещества. Според неговите думи бойците обстрелвали със снаряди с хлор квартали, които се намират близо до линията на контакт между сирийската армия и бунтовниците. \r\n\r\n Ръководителят на медицинския департамент на Алепо Зияд Хадж Таха, отбелязва обаче, че броят на пострадалите се е увеличил до 60 души, сред които жени и деца. \r\n  \r\n \n\t\t\t\t\t\t", "date": "2018.11.25", "title": "Отново химическа атака в Сирия! Десетки са с поражения от натравяне с хлор\r\n\r\n"}
{"url": "http://www.bnews.bg/article/252621-mey_predi_sreshtata_v_bryuksel_idva_moment_na_pomirenie", "text": "\n Британската премиерка Тереза Мей призова нацията да подкрепи нейния проект за Brexit в открито писмо, публикувано от водещите неделни вестници, предаде Ройтерс. \r\n\r\n Този уикенд Мей се среща с лидери на ЕС в Брюксел, за да подпише проектоспоразумение за Брекзита. Нейни критици обаче смятат, че то не защитава интересите на страната, предава БТА. \r\n\r\n В откритото си писмо премиерката заявява, че ще се бори с всички сили, за да убеди парламента да подкрепи споразумението. Вероятността за това обаче не е особено голяма, предвид съпротивата срещу него в нейната Консервативна партия, отбелязва Ройтерс. \r\n\r\n \"Това ще бъде споразумение в наш национален интерес, което работи за цялата страна и за всички нейни граждани, независимо дали сте гласували за или против оставането на Великобритания в ЕС\", се казва в писмото.  \r\n\r\n \"Искам това да бъде момент на обновление и помирение за цялата страна. Той трябва да отбележи етапа, когато завинаги се отказваме от етикетите \"подкрепящ\" и \"противник\" на Брекзита и се обединяваме като един народ\", добавя Мей. \r\n\r\n Според неделните вестници различни фракции в нейната собствена партия подготвят алтернативни планове за Брекзита. Целта им е да запазят Великобритания по-близо до ЕС, ако според очакванията планът на Мей не получи подкрепата на депутатите, отбелязва Ройтерс. В. \"Сънди таймс\" съобщава, че нейните близки съюзници - финансовият министър Филип Хамънд и министърката на труда и пенсиите Амбър Ръд, са подготвили свой собствен план. \r\n\r\n Резервни планове се подготвят и от двете страни на Ламанша, отбелязва в. \"Телеграф\". Един от тях е за споразумение, подобно на това с Норвегия, което обаче изключва спирането на свободното движение на работници от блока - един от най-важните въпроси на референдума за Брекзита. \r\n\r\n Лидерите на ЕС ще се срещнат днес, за да одобрят споразумението за Брекзита, съобщава Ройтерс. При пристигането си в Брюксел за преговорите с председателя на Европейския съвет Доналд Туск, Мей заяви, че въпросите за Гибралтар са били решени по конструктивен и разумен начин и британската територия се обхваща изцяло от споразумението и преходния период. \r\n \n\t\t\t\t\t\t", "date": "2018.11.25", "title": "Мей преди срещата в Брюксел: Идва момент на помирение "}
{"url": "http://www.bnews.bg/article/252628-arestuvaniyat_shef_na_nisan_otrekal_otpravenite_mu_obvineniya_za_finansovi_zloupotrebi", "text": "\n Бившият председател на съвета на директорите на японския автомобилен концерн \"Нисан\" Карлос Гон, който бе арестуван в понеделник за финансови злоупотреби, е отрекъл обвиненията на токийската прокуратура срещу него, предаде японската телевизия Ен Ейч Кей, цитирана от Ройтерс. \r\n\r\n Гон, който не е правил публични изявления, е казал пред следователите, че не е имал намерение да понижава данните за своите възаграждения във финансовите документи и е отрекъл обвиненията срещу него във връзка с това, отбеляза Ен Ейч Кей, без да сочи източници, нито подробности за тази информация. \r\n\r\n Гон и още един член на съвета на директорите на \"Нисан\" - Грег Кели, бяха арестувани на 19 ноември, след което бяха уволнени от постовете им в компанията. Влизащите в съюз с \"Нисан\" компании - френската \"Рено\" и японската \"Мицубиши\", ще разгледат утре въпроса за уволнението на Гон, предаде БТА. \r\n\r\n Според следствието Гон е трябвало да получи около 8 млрд. йени (около 71 млн. долара) от \"Нисан\" след напускането на компанията като компенсация и заплащане по договорите за консултантски услуги. Именно тази сума представлява разликата между официалните доходи на Гон на шефския пост на концерна за периода от 2010 до 2017 г., посочени в данъчната му декларация, и реалните, които, според следствието, той е укрил. Според японското законодателство в документите за доходите трябва да се посочват и размерите на компенсацията при напускане, дори и тя да бъде изплатена след напускането на компанията. Така в случая на Гон тази сума ежегодно се е увеличавала с по около 1 млрд. йени (8,8 млн. долара). \r\n\r\n Грег Кели обаче, според Ен Ейч Кей, в показанията си е защитил компенсацията на Гон, като казал, че тя е обсъдена с ръководството на компанията и е изплатена по надлежния ред. \r\n\r\n Японската прокуратура твърди, че Гон и Кели са се сговорили да посочат наполовина занижени цифри за изплатените на Гон възнаграждения от \"Нисан\" за 5-годишен период, начиная от 2010 г., възлизащи на 10 млрд. йени (88 млн. долара). Компанията е посочила и много други нарушения, отбелязва Ройтерс. \r\n \n\t\t\t\t\t\t", "date": "2018.11.25", "title": "Арестуваният шеф на \"Нисан\" oтрекъл отправените му обвинения за финансови злоупотреби"}
{"url": "http://www.bnews.bg/article/252627-zhertva_na_domashno_nasilie_predi_2_g_mazhat_mi_me_napadna_s_nozh_pred_deteto", "text": "\n Жертвите на домашно насилие не срещат никакво съдействие от институциите. Мнението е на жена от Варна, оцеляла по чудо преди 2 години, след брутално нападение с нож на обществено място – от мъжа, с кого живее. Случва се пред очите на общата им дъщеря, разказва bTV. \r\n\r\n Хюсние Хюсеин живяла години с мъж, за когото в последствие разбрала, че страда от параноидна шизофрения. Насилието върху нея се увеличавало до поредния скандал, когато е принудена да напусне дома, но да остави в него детето си. Тя се приютила колежка. \r\n\r\n „Защото няма къде да отиде една жена, пострадала от насилие, която трябва да напусне спешно дома си, няма къде да отиде. Няма такова звено, което да поеме такава жена с детенцето ѝ”, Хюсеин. \r\n\r\n Тя не получила помощ от отдел „Закрила на детето”. \r\n\r\n „Реакцията им беше, че ние сме с равни права, въпреки психическото състояние на бащата, въпреки че представих епикризи и медицински документи, които доказват, че съм била жертва на насилие, че съм бита”, разказва жената. \r\n\r\n Вместо подкрепа получава упреци от социален работник, посетил дома им: „Каква майка си ти и как можа да си оставиш детето с такъв човек, на такова място… Ти знаеш ли, че я заварихме мръсна, детето си беше скрило консерва, отворена в гардероба между дрехите”. \r\n\r\n Тормозът от бащата прераства в заплахи за убийство. \r\n\r\n „Два часа преди инцидента бях в полицията, казаха ми: „какво трябва да направя сега, да го арестувам ли?” \r\n\r\n Същия следобед мъжът я причаква пред училище и я напада с нож. Наръгана е многократно. Нападението вижда 10-годишната им тогава дъщеря. \r\n\r\n „Имам рисунка, в която детето ме е нарисувало в локва кръв, сестра ми плачеща над мен, и децата, които гледат от оградата… и баща ѝ е нарисуван като дявол с нож в ръка”, казва Хюсеин. \r\n\r\n Заради психичното заболяване прокуратурата прекратява делото срещу мъжа за опит за убийство. „Това е жалкото, че никой не отчита психическата тръвма на човека. Не се отчита това какво преживяваме, когато се срещаме с този човек и защо детето ми не иска да се среща с него”, коментира пострадалата жена. \r\n\r\n Хюсние настоява за план за реакция след сигнал за домашно насилие. \r\n\r\n Заради тромавата съдебна система делата на Хюсние продължават до днес. \r\n \n\t\t\t\t\t\t", "date": "2018.11.25", "title": "Жертва на домашно насилие: Преди 2 г. мъжът ми ме нападна с нож пред детето"}
{"url": "http://www.bnews.bg/article/252624-yunker_obyavi_sdelkata_za_brekzit_za_nay_dobrata_vazmozhna_za_velikobritaniya", "text": "\n Председателят на Европейската комисия Жан-Клод Юнкер заяви преди срещата на върха на Европейския съюз за Брекзит в Брюксел, че днес e \"тъжен ден\", тъй като излизането на Великобритания от Общността е \"трагичен момент\", а не такъв, който да бъде \"празнуван\". \r\n\r\n Независимо от това, Юнкер добави, че проектоспоразумението, договорено между Европейския съюз и премиера на Обединеното кралство Тереза Мей е най-добрият възможен вариант за Великобритания, тъй като \"ЕС няма да промени основната си позиция по отношение на тези въпроси\". \r\n\r\n По-рано Тереза Мей заяви, че проектоспоразумението не е идеална сделка за никоя от страните, но настоя, че това е най-доброто, което би могло да бъде договорено и единствената алтернатива би била излизане от ЕС без каквото и да е споразумение. \r\n \n\t\t\t\t\t\t", "date": "2018.11.25", "title": "Юнкер обяви сделката за Брекзит за най-добрата възможна за Великобритания"}
{"url": "http://www.bnews.bg/article/252626-tayvantsite_othvarliha_ednopolovite_brakove_na_referendum", "text": "\n На референдуми, проведени едновременно с вчерашните местни избори, тайванските гласоподаватели отхвърлиха еднополовите бракове и промяната на името на националния спортен отбор, предаде Асошиейтед прес. \r\n\r\n Референдумите в Тайван имат само консултативна сила, но гласуването в полза на ограничаването на браковете до съюз между мъж и жена ще постави депутатите в трудна ситуация. Тайванският Конституционен съд е издал разпоредба, според която еднополовите бракове трябва да бъдат узаконени най-късно догодина - прецедент за страните в Азия, където религията и консервативните правителства обикновено забраняват бракове между хора от един и същи пол, предаде БТА. \r\n\r\n През 2020 г. много тайвански депутати ще трябва да се явят на парламентарни избори, отбелязва АП. \r\n\r\n Кампанията против еднополовите бракове беше организирана от християнски организации и защитници на традиционното семейство. \r\n\r\n Тайванците гласуваха и против идеята страната им да участва в бъдещи спортни събития като Тайван, а не с името \"Китайско Тайпе\", наложено в резултат на постигнат през 1981 г. компромис. Също като слабото представяне на управляващата партия, това решение се смята за победа за Пекин. \r\n \n\t\t\t\t\t\t", "date": "2018.11.25", "title": "Тайванците отхвърлиха еднополовите бракове на референдум\r\n"}
{"url": "http://www.bnews.bg/article/252631-es_dade_zelena_svetlina_na_sporazumenieto_s_velikobritaniya_za_brekzit", "text": "\n   \r\n\r\n Лидерите на страните членки на Европейския съюз най-накрая одобриха споразумението за излизането на Великобритания от Общността по време на извънредната среща в Брюксел днес. \r\n\r\n Споразумението сега трябва да бъде подкрепено - или отхвърлено - от депутатите в британския парламент. \r\n\r\n Лидерите на страните членки на ЕС одобриха споразумението за Брекзит, което по-рано беше постигнато с британското правителство на премиера Тереза Мей. \r\n\r\n Въпросното споразумение се състои от два основни документа. Първият документ от 585 страници ще ръководи действията на двете страни до излизането на Великобритания от Общността, което е определено за 29 март 2019 г. \r\n\r\n Този правно обвързващ текст обхваща споразумението за \"развода\" на Обединеното кралство с ЕС, правата на гражданите и редица мерки, за да се гарантира, че няма твърда граница между Северна Ирландия, която е част от Великобритания, и Република Ирландия, която членува в ЕС. Започвайки от март 2019 г. Великобритания ще навлезе в преходен период, който е определен да продължи до декември 2020 г. \r\n\r\n Вторият, който е правно необвързващ документ, е политическа декларация, която очертава стремежите за бъдещето, включително поддържането на търговски отношения между ЕС и Лондон, обща външна и отбранителна политика, както и тесните отношения в областта на правоприлагането и наказателното правораздаване. \r\n\r\n Много очакваното одобрение на сделката за Брекзит не дойде без сериозни спънки. Испания заплаши в последния момент да се оттегли от срещата на върха на ЕС, докато не получи уверения относно търговските споразумения с Гибралтар - британска отвъдморска територия с 30 000 жители. Мадрид обаче оттегли заплаха си, след като получи гаранции от британското правителство и от ЕС. \r\n\r\n Британският премиер Тереза Мей се срещна с официални представители на ЕС по-рано тази седмица, за да осигури подкрепата им преди срещата на върха. Вкъщи обаче тя е изправена пред силна опозиция срещу нейното споразумение за Брекзит, което тя твърди, че е най-доброто възможно. \r\n\r\n Много очакваното одобрение на сделката за Брекзит не дойде без сериозни спънки. Испания заплаши в последния момент да се оттегли от срещата на върха на ЕС, докато не получи уверения относно търговските споразумения с Гибралтар - британска отвъдморска територия с 30 000 жители. Мадрид обаче оттегли заплаха си, след като получи гаранции от британското правителство и от ЕС. \r\n\r\n Британският премиер Тереза Мей се срещна с официални представители на ЕС по-рано тази седмица, за да осигури подкрепата им преди срещата на върха. Вкъщи обаче тя е изправена пред силна опозиция срещу нейното споразумение за Брекзит, което тя твърди, че е най-доброто възможно. \r\n\r\n Въпреки че ЕС подкрепи споразумението за развода с Великобритания, през декември то трябва да мине през британския парламент. Лейбъристката партия, либералдемократите, Шотландската национална партия и Демократичната юнионистка партия се зарекоха да гласуват против сделката на Тереза Мей, както и мнозина членове на нейната Консервативна партия. \r\n\r\n Ако те отхвърлят споразумението, Великобритания ще трябва да излезе от ЕС без сделка, тъй като датата на напускането не може да бъде променена. Другите варианти, предложени от британски депутати, включват провеждането на друг референдум за Брекзит или предсрочни парламентарни избори. \r\n\r\n   \r\n\r\n   \r\n \n\t\t\t\t\t\t", "date": "2018.11.25", "title": "ЕС даде зелена светлина на споразумението с Великобритания за Брекзит"}
{"url": "http://www.bnews.bg/article/252632-silen_trus_raztarsi_turskiya_kurort_marmaris", "text": "\n Земетресение с магнитуд 4,4 по Рихтер бе регистрирано днес в района на турския курорт Мармарис, съобщи турската телевизия НТВ, като се позовава на Дирекцията за управление при бедствия и извънредни ситуации (АФАД). Земетресението е регистрирано в 5,40 ч. (местно време) в Средиземно море на 86 км. от град Мармарис (окръг Мугла). По първоначални данни няма ранени хора и разрушения. \r\n  \r\n \n\t\t\t\t\t\t", "date": "2018.11.25", "title": "Силен трус разтърси турския курорт Мармарис!\r\n\r\n"}
{"url": "http://www.bnews.bg/article/252629-korab_s_prints_i_izvestni_muzikanti_na_borda_potana_v_ezeroto_viktoriya", "text": "\n Най-малко 10 души загинаха вчера след корабокрушение в езерото Виктория, предадоха световните агенции, цитирайки полицията на Уганда. \r\n\r\n По данни на полицията инцидентът се е случил в принадлежащата на Уганда част на езерото, намираща се близо до столицата Кампала, предаде Ройтерс. \r\n\r\n По непотвърдени данни сред 120-те души на борда се е намирал и принц Дауди Васая, както и популярни местни музиканти. Засега няма информация за съдбата им, съобщава се за 40 спасени, предаде ТАСС. \r\n\r\n \"Нашите екипи спасиха над 40 души, операцията продължава\", съобщи говорител на местната полиция цитиран от Франс прес. Според него засега причините за корабокрушението са неизвестни. \r\n\r\n Езерото Виктория граничи с Уганда, Кения и Танзания. То е най-голямото в Африка. Плаващите в него кораби често са претоварени и се оказват в опасност при влошаване на метеорологичните условия, отбелязва АФП. През септември миналата година при корабокрушение загинаха над 200 души. \r\n\r\n СподелиПриятел \r\n \n\t\t\t\t\t\t", "date": "2018.11.25", "title": "Кораб с принц и известни музиканти на борда потъна в езерото Виктория\r\n"}
{"url": "http://www.bnews.bg/article/252620-su_otbelyazva_patronniya_si_praznik", "text": "\n Българската православна църква отдава почит на Свети Климент - ученик на светите братя Кирил и Методий, книжовник, учител, автор на кирилицата, с която пишат поколения българи през вековете и дават писменост на други народи. \r\n\r\n Православната църква го почита като един от Светите Седмочисленици. Мощите на Св. Климент се намират в църквата \"Св. Пантелеймон\" в Охрид. \r\n\r\n На този ден своя патронен празник отбелязва Софийският университет, който носи името на светеца. Датата е избрана преди 109 години на заседание на Академическия съвет на висшето учебно заведение. \r\n\r\n Софийският университет \"Св. Климент Охридски\" е първото българско висше училище. Неговата история е въплъщение и продължение на многовековната културна и просветна традиция на българския народ. Университетът е създаден на 1 октомври 1888 г. като Висш педагогически курс= \r\n\r\n Българската общественост подкрепя развитието на университета с многобройни актове на безкористна помощ и дарения. \r\n\r\n Големият финансист, търговец и банкер Евлоги Георгиев от Карлово, изпълнявайки волята и на своя брат Христо Георгиев, дарява и завещава място от 10 200 кв. м и 6 800 000 златни лева за построяване на сграда и издръжка на Висше училище в София. \r\n\r\n Централната част на сградата на СУ е построена именно с това дарение на братята Евлоги и Христо Георгиеви, чиито скулптури красят нейната фасада. \r\n\r\n Първият ректор на Софийския университет е акад. Александър Теодоров-Балан. \r\n\r\n В 11 часа вицепрезидентът Илияна Йотова ще поднесе цветя пред паметника на св. Климент Охридски. \r\n\r\n След това в Аулата на университета ще произнесе приветствено слово. \r\n \n\t\t\t\t\t\t", "date": "2018.11.25", "title": "СУ отбелязва патронния си празник "}
{"url": "http://www.bnews.bg/article/252618-dnes_evropa_reshava_za_brekzit_na_sreshtata_shte_prisastva_i_boyko_borisov", "text": "\n Ключова среща се провежда днес относнопроцеса по излизането на Великобритания от Европейския съюз. \r\n\r\n В Брюксел ще се съберат лидерите на страните-членки, които трябва да одобрят споразумението за Брекзит, договорено по-рано от преговарящите страни. \r\n\r\n То включва и отношенията между Лондон и Брюксел по време на преходния период, който предвижда безвизов режим на граждани на ЕС и заплащане на вноската на Великобритания за членство в Съюза. \r\n\r\n България ще бъде представлявана от премиера Бойко Борисов. \r\n\r\n Вчера се проведе поредна среща междубританския премиер Тереза Мей, председателя на Европейския съвет Доналд Туск и председателя на Европейската комисия Жан-Клод Юнкер. \r\n\r\n Целта бе окончателно изглаждане на различията. Преди това Мей и испанският ѝ колега Педро Санчес договориха един от спорните въпроси - Гибралтар. \r\n\r\n Това навлече на Мей обвинения в предателство в страната ѝ, въпреки декларациите, че го счита за британски. \r\n\r\n Споразумението за Брекзит в този вид вероятно ще бъде одобрено от евролидерите, но едва ли ще мине в британския парламент. \r\n\r\n Мей на няколко пъти отхвърли призивите на опозицията и бизнеса за нов референдум за членство, като изтъкна, че волята на избирателите трябва да бъде уважена. \r\n\r\n \"Брекзит означава Брекзит\", отсече тя. \r\n\r\n Официално Лондон напуска ЕС през март 2019 година. \r\n \n\t\t\t\t\t\t", "date": "2018.11.25", "title": "Днес Европа решава за Брекзит, на срещата ще присъства и Бойко Борисов "}
{"url": "http://www.bnews.bg/article/252617-cherna_hronika_za_10_mesetsa_u_nas_sa_ubiti_28_zheni_i_3_detsa", "text": "\n Днес е Международният ден за борба с насилието над жени. \r\n\r\n По данни, изнесени в медиите, за 10 месеца у нас са убити 28 жени и 3 деца. Това са невинни и безпомощни жертви на домашно насилие, съобщава bTV.   \r\n\r\n Ето част от хрониката на смъртта през последните години:   28-годишната Яна Кръстева беше насилена сексуално и убита в Борисовата градина през 2011 г. Осъденият за престъплението – Николай Русинов – Чеци, първо е пуснат под гаранция, после – осъден на доживотен затвор. Окончателното наказание, което получава за убийството след обжалване, е 20 години лишаване от свобода.   Миналата година беше убита Виола Николова – 28-годишна студентка. Приятелят й – Стефан Станев, я намушка с нож от ревност. Месеци по-рано бившата съпруга на Стефан няколко пъти подавала сигнали за агресивното му поведение. След един от изблиците мъжът дори бил приет в психиатричната болница в Курило. От там твърдят, че е използвал наркотици. Въпреки всичко никой не взима мерки срещу агресията му и Стефан убива. След убийството на Виола от прокуратурата признаха, че ако не бяха подценили сигналите и оплакванията срещу Стефан, днес тя можеше да е жива.   В началото на октомври в Русе беше убита още една млада жена – журналистката Виктория Маринова, изнасилена и после удушена. Обвиненият за жестокото престъпление Северин Красимиров е в ареста.   В края на октомври 26-годишният Викторио Александров застреля приятелката си Дарина и едногодишната им дъщеричка Никол след семеен скандал. Викторио описва подробно събитията в дните преди убийството. Според него майката на детето му го е предизвикала.   \r\n  \r\n \n\t\t\t\t\t\t", "date": "2018.11.25", "title": "Черна хроника: За 10 месеца у нас са убити 28 жени и 3 деца\r\n\r\n"}
{"url": "http://www.bnews.bg/article/252619-izmamnitsi_iznudvat_hora_v_neta_che_uzh_imat_tehni_pornografski_kadri", "text": "\n Измамници изнудват интернет потребители, като ги лъжат, че притежават техни кадри с порнографско съдържание, които ще бъдат разпространени в мрежата, ако не платят откуп, съобщава БНТ. \r\n\r\n Заплахите се разпространяват по електронните пощи. Най-популярната спам кампания през последните месеци е тази, при която неизвестни лица заплашват чрез имейл, че притежават клип на интернет потребителя с порнографско съдържание и се иска солиден откуп, за да не го разпространят. За да се аргументират добавят и негова парола - придобита чрез хакерска атака. \r\n\r\n \"Тази спам кампания върви от африкански държави. Сумите, които се искат като откуп, платени по фирми за бързи преводи или криптовалути, варират от 500 до 9000 долара. Аз самият на служебния ми мейл, който ясно показва каква е длъжността ми, получавам средно по три такива съобщения дневно\", каза началникът на отдел \"Киберпрестъпност\" в ГДБОП Явор Колев. \r\n\r\n След изтичането на дадения за откупа срок не се случва нищо, а след време измамниците могат да повторят опита, въпреки че сте сменили цитираната от тях парола. \r\n \n\t\t\t\t\t\t", "date": "2018.11.25", "title": "Измамници изнудват хора в нета, че уж имат техни порнографски кадри"}
