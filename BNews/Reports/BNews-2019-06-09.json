{"url": "http://www.bnews.bg/article/261543-otkriha_trup_na_mazh_v_yazovir_pyasachnik", "text": "\n Тялото на 52-годишен мъж е намерено в язовир \"Пясъчник\", близо до Пловдив, съобщиха от полицията в града, цитирани от \"Дарик нюз\". \r\n  \r\nОколо 09:30 ч. в събота в РУ-Хисаря е подаден сигнал за изчезнал мъж в района на язовира. В хода на действията и с помощта на водолази тялото на мъжа е било намерено на около 15 метра във водата. Няма данни за насилие. \r\n  \r\nОбразувано е досъдебно производство. \r\n \n\t\t\t\t\t\t", "date": "2019.06.09", "title": "Откриха труп на мъж в язовир „Пясъчник“"}
{"url": "http://www.bnews.bg/article/261550-zemetresenie_v_zapadna_turtsiya", "text": "\n Земетресение с магнитуд 3,5 бе регистрирано днес в окръг Афионкарахисар (Западна Турция), предаде БТА, позовавайки се на Дирекцията за управление при бедствия и извънредни ситуации (АФАД). \r\n\r\n Епицентърът на земетресението, регистрирано в 8,45 ч., е бил в района на град Шухут. Трусът е бил на дълбочина 7,3 километра, Няма информация за ранени при труса. Земетресението е предизвикало паника сред населението. \r\n \n\t\t\t\t\t\t", "date": "2019.06.09", "title": "Земетресение в Западна Турция"}
{"url": "http://www.bnews.bg/article/261545-zadarzhaniyat_ruski_zhurnalist_obvinen_v_trafik_na_droga_e_nastanen_v_bolnitsa", "text": "\n Журналистът от руското интернет издание \"Медуза\" Иван Голунов, задържан онзи ден и обвинен в разпространение на наркотици, днес е настанен в болница, след като се оплакал, че се чувства зле, предаде ТАСС. Агенцията цитира пресслужба на московската полиция. \r\n  \r\nПо-рано защитник на задържания каза, че следователят по делото е отказал Голунов да бъде хоспитализиран, въпреки че два лекарски екипа, повикани в полицейското управление, за да прегледат журналиста, са казали, че имат подозрения за мозъчно сътресение и счупени ребра. \r\nГолунов е известен с разследванията си за корупция в Москва, чийто кмет Сергей Собянин е близък съюзник на президента Владимир Путин, отбелязват Франс прес и Ройтерс. \r\n  \r\nТой беше задържан на 6 юни на улицата в Москва и у него бяха намерени 4 грама метиефедрон, а при обиск в жилището, в което живее под наем, 5 грама кокаин. Обвинен е в производство и разпространение на наркотични вещества. \r\n  \r\nГолунов се оплака, че е бил бит от полицията. Защитата му казва, че наркотиците са му били подхвърлени. \r\n\r\n Антон Кобяков, съветник на руския президент Владимир Путин, каза, че лично ще проучи случая и изрази увереност, че говорителят на президента и главният прокурор ще осигурят надзор по случая и ще изпълнят функциите си. Фалшифицирането на факти се наказва по закон и който го прави, че отговаря за това, каза Кобяков и припомни, че в Русия съществува презумпция за невинност. \r\n \n\t\t\t\t\t\t", "date": "2019.06.09", "title": "Задържаният руски журналист, обвинен в трафик на дрога, е настанен в болница"}
{"url": "http://www.bnews.bg/article/261551-vazstanoveno_e_dvizhenieto_na_kamioni_prez_gkpp_zlatarevo", "text": "\n Възстановено е движението на товарни превозни средства в двете посоки през ГКПП „Златарево” от 15:00 ч тази неделя, 9 юни, съобщиха от Агенция „Митници”. \r\n\r\n Митническата обработка на товарни автомобили бе прекъсната временно поради пожар, засегнал административната сграда, намираща се в непосредствена близост до трасетата за митническа обработка на камиони.  \r\n\r\n Обгорялата конструкция вече е разчистена и са създадени условия за нормална обработка на товарни превозни средства.  \r\n\r\n Скоростта на движение на превозните средства на територията на пункта е ограничена до 5 км/ч. Движението на леки автомобили и автобуси също се осъществява нормално. \r\n \n\t\t\t\t\t\t", "date": "2019.06.09", "title": "Възстановено е движението на камиони през ГКПП „Златарево”"}
{"url": "http://www.bnews.bg/article/261552-ekskluzivno_siderov_poiska_ostavkata_na_karakachanov_zaradi_poharchenite_milioni_za_gey_parada_i_miliardi_za_f16", "text": "\n Силовият вицепремиер е шапка на гей-парада. Той е отклонявал хора на \"Атака\" към неговото събитие пред Министерски съвет. Това заяви в предаването „Неделник” по АЛФА ТВ лидерът на \"Атака\" и председател на ПГ на Обединени патриоти Волен Сидеров. \r\n\r\n „Каракачанов отклонява наши хора, на \"Атака\", защото не може да събере и 50 човека”, каза Сидеров и допълни, че съботният ден е бил исторически, в който за пореден път „доказахме, че \"Атака\" си е \"Атака\"”. Според него силовият вицепремиер трябва да сдаде поста си, защото е похарчил милиони за гей-парада и милиарди за F-16. Сидеров настоя Каракачанов да се извини на българския народ за всичко това. \r\n\r\n „Искам оставката на Каракачанов, защото този гей-парад беше охраняван с милиони левове на българските данъкоплатци. Той дължи това на българите”, отсече лидерът на \"Атака\". \r\n\r\n Във връзка със закупуването на нови бойни самолети лидерът на \"Атака\" коментира, че данъкоплатците ще платят 3 млрд. лв. от джоба си. \r\n\r\n По отношение на променения маршрут на педерасткото шествие председателят на партията каза: „Спрях дори и физическите сблъсъци, защото медиите щяха да изкарат, че ние хулиганстваме. \"Атака\" винаги е търсила справедливостта и битката за общественото благо”, каза Сидеров. \r\n\r\n В заключение председателят на ПГ на ОП и основател на патриотичната коалиция обобщи, че \"Атака\" е свършила своето – спряла е гей-парада да мине покрай паметника на Апостола на свободата Васил Левски. \r\n\r\n : БЛИЦ \r\n \n\t\t\t\t\t\t", "date": "2019.06.09", "title": "ЕКСКЛУЗИВНО! Сидеров поиска оставката на Каракачанов заради похарчените милиони за гей- парада и милиарди за F16!"}
{"url": "http://www.bnews.bg/article/261547-ya_da_vidim_koi_ot_bsp_sa_za_koalitsiya_s_gerb_i_zashto_sa_ot_nay_blizkoto_obkrazhenie_na_ninova", "text": "\n Годината е 2017. Тъкмо са отминали предсрочните парламентарни изброи. Първите „спечелени избори“, които БСП под ръковдството на Корнелия Нинова – загуби. \r\n\r\n Буквално на следващия ден се събира Изпълнителното бюро, което трябва да анализира и даде оценка, както и план-програма за бъдещето. \r\n\r\n БСП е загубила изборите, но е спечелила почти двойна подкрепа и излъчва – 80 депутата в 43 НС. \r\n\r\n На това заседание на най-тясното ръководство на БСП стои един единствен въпрос – „ЗА“ или „ПРОТИВ“ за голяма коалиция с ГЕРБ. \r\n\r\n И бюрото на К.Н. гласува така: четирима (4) са категорично „Против“, петима (5) са „ЗА“ голямата коалиция. Останалите мълчат. Мълчи и самата Корнелия Нинова. \r\n\r\n „ЗА“ влизането веднага във властта заедно с ГЕРБ са Кирил Добрев, Драгомир Стойнев, Бриго Аспарухов, Стефан Данаилов и Г.Гергов. \r\n\r\n До края на заседанието на бюрото Драгомир Стойнев преразглежда позицията си на „против“. Остават четирима. Корнелия Н. мълчи. \r\n\r\n Това говори стенограмата. \r\n\r\n От тези четирима – тримата остават в най-близкото ръководство на К.Нинова, единият (Гергов) е низвергнат. \r\n\r\n В публичното пространство излиза само неговото име, като съподвижник на Борисов и компания. Останалите са спестени. И така, до ден днешен са членове на изпълнителното бюро на К.Нинова. \r\n\r\n ********************************** \r\n\r\n Следва НС на БСП (пленум), на който председателката става и яростно защитава позицията си за категорична опозиция на властта. За медиите се спестява мнението на водещи политически фигури, днес нарочени за „врагове с парийни билети“, които също са категорично против колаборацията с Борисов. И, които всъщност защитават основно тезата за изключителната опозиционност на БСП към кабинета на Борисов 3. Независимо от всичко. \r\n\r\n За медиите и бесепарите се спестява и факта, че политиката за никаква коалиция – “ при никакви условия“, фактически е наложена от предходния председател на БСП – Михаил Миков, и фактически за К.Н. е само продължение. \r\n\r\n Спестяват се и се притулват основни факти. Например, че пръв М.Миков отказва на Борисов да бъде председател на 42 парламент. Изтъква се само заслугата на отказа на К.Нинова, коята е втора в редицата на председателите на БСП с подобна покана. \r\n\r\n ******************************** \r\n\r\n И, започва една вътрешно-партийна сеч, която се прави и по медиите. Истерията на борбата с „врага с патиен билет“ получава своето кресчендо на заседане на 49 конгрес на БСП, където – девет човека са посочени с пръст и персонално от председателката, като врагове. \r\n\r\n По-късно те стават – петдесет…. и накрая почти половината партия. \r\n\r\n *********************************** \r\n\r\n Междувременно под ръководството на К.Нинова и К.Добрев партията губи позорно два национални избора. \r\n\r\n ************************** \r\n\r\n Т.е. – колкото повече се множат „враговете“ на К.Нинова в партията, толкова повече се губи и всякаква надежда, че мутренската власт на Борисов някога ще бъде низвергната. \r\n\r\n *************************** \r\n\r\n #КОЙ печели от председателството на Нинова? Очевидно, само Б.Борисов! \r\n\r\n Албена Шавел \r\n \n\t\t\t\t\t\t", "date": "2019.06.09", "title": "Я ДА ВИДИМ КОИ ОТ БСП СА ЗА КОАЛИЦИЯ С ГЕРБ! И ЗАЩО СА ОТ НАЙ-БЛИЗКОТО ОБКРЪЖЕНИЕ НА НИНОВА!"}
{"url": "http://www.bnews.bg/article/261541-darvo_padna_varhu_parkirana_kola_v_plovdiv_pri_katastrofa", "text": "\n Дърво падна върху паркирана кола в Пловдив при катастрофа, съобщава \"Дарик нюз\". \r\n  \r\nПричината - на кръстовище на „Пещерско шосе“ в града 30-годишна шофьорка отнела предимството на лек автомобил, който се блъснал в дървото, след което то паднало. \r\n  \r\nПробите и на двамата шофьори са отрицателни. Произшествието е отработено по административен ред. \r\n \n\t\t\t\t\t\t", "date": "2019.06.09", "title": "Дърво падна върху паркирана кола в Пловдив при катастрофа"}
{"url": "http://www.bnews.bg/article/261540-venetsiya_protestira_golemite_korabi_van_ot_lagunata", "text": "\n Няколко хиляди души демонстрираха във Венеция с искане да бъде забранено влизането на големи круизни кораби в прочутата лагуна. Протестът се проведе седмица след като такъв плавателен съд се удари в туристическо корабче, отбеляза Франс прес. \r\n\r\n В шествието според италиански медии са се включили между 5000 и 6000 човека. Те преминаха следобед през центъра на Венеция зад транспарант с надпис \"Големите кораби вън от лагуната\". \r\n\r\n В демонстрацията се включиха десетки гондоли и моторни лодки, които преминаха по каналите на града. \r\n\r\n \"Големите кораби трябва да излязат от лагуната. Те са несъвместими с равновесието в екосистемата, освен че са опасни за града\", каза Джанфранко Бетин, ръководителят на община Маргера, която е част от Венеция. \r\n\r\n Четирима души пострадаха леко в града в неделя, когато голям круизен кораб се удари в туристическо корабче. \r\n\r\n На теория влизането на големи кораби във Венецианската лагуна е забранено още от 2012 г. след преобръщането на круизния лайнер \"Коста Конкордия\", при което загинаха 32 души. Тя обаче така и не се спазва поради липса на алтернатива, отбелязва Франс прес, цитирана от БТА. \r\n \n\t\t\t\t\t\t", "date": "2019.06.09", "title": "Венеция протестира: Големите кораби вън от лагуната"}
{"url": "http://www.bnews.bg/article/261549-tir_se_zapali_na_magistrala_trakiya_dvizhenieto_e_ogranicheno", "text": "\n Временно се ограничава движението в активната лента на магистрала \"Тракия\" в посока Бургас при км 85 поради аварирал тир. \r\n\r\n Движението се осъществява в изпреварващата лента и се регулира от пътна полиция, съобщиха от АПИ. \r\n\r\n Ремаркето на тир е избухнало в пламъци, докато превозното средство се е движило.  \r\n\r\n Два екипа на пожарната са изгасили пламъците. Засега не са ясни причините за инцидента. \r\n\r\n От понеделник - 10 юни, движението по магистралата ще бъде затруднено от ремонт на пътните връзки на пътен възел \"Цалапица\" при 112-ти км. По време на ремонтните дейности пътните връзки ще се затварят поетапно. \r\n\r\n Километрично задръстване имаше в събота на магистрала \"Хемус\". Хиляди автомобили стояха блокирани в тапа в продължение на часове. Причината бе катастрофа в тунел \"Витиня\". \r\n\r\n Друг тир, натоварен с желязо, се запали в ранния следобед отново в събота, на 58-ия км на магистрала \"Марица\" и затрудни движението в посока Турция. \r\n \n\t\t\t\t\t\t", "date": "2019.06.09", "title": "Тир се запали на магистрала \"Тракия\", движението е ограничено"}
{"url": "http://www.bnews.bg/article/261542-sasht_izrael_ima_pravo_da_aneksira_chast_ot_zapadniya_bryag", "text": "\n Израел има право да анексира част от окупирания Западен бряг на река Йордан, заяви посланикът на САЩ в страната, цитиран от БТА. Това изказване може да засили съпротивата на палестинците срещу американския мирен план за Близкия изток, който все още не е представен. Палестинците отхвърлиха плана още преди да се запознаят със съдържанието му - до такава степен администрацията на президента Доналд Тръмп се дискредитира в очите им с подчертано произраелските според тях мерки, които е предприела до момента. Сред тях е и решението на Съединените щати да преместят през май миналата година посолството си в Израел от Тел Авив в Ерусалим, отбелязва Франс прес. \r\n\r\n \"При определени обстоятелства мисля, че Израел има правото да запази част от Западния бряг, но не целия\", казва посланикът на САЩ Дейвид Фридман в интервю, публикувано във в. \"Ню Йорк таймс\". Той предупреждава, че \"последното нещо, от което светът има нужда, е слаба палестинска държава между Израел и Йордания\". \r\n\r\n \"Разчитаме, че този добър план в подходящия момент ще получи положителна реакция\", заявява Фридман. Пламенен поддръжник на еврейските селища в окупираните палестински територии, той обяснява, че американският план има за цел да подобри качеството на живот на палестинците, но без да осигури \"постоянно решение на конфликта\". \r\n\r\n Засега няма обявена дата за представяне на мирния план на САЩ, но не се очаква той да отговори на основните искания на палестинците като създаването на тяхна независима държава. \r\nЕврейската колонизация на окупирания през 1967 г. Западен бряг е незаконна от гледна точка на международното право, но всички израелски правителства продължават тази практика, отбелязва Франс прес.  \r\n\r\n Над 600 000 еврейски заселници живеят в тази окупирана територия сред близо 3 милиона палестинци, като съвместното им съжителство често е конфликтно.  По време на кампанията за парламентарните избори в Израел през април премиерът Бенямин Нетаняху обеща да анексира еврейските селища на Западния бряг, ако бъде преизбран. \r\n\r\n Палестинците очаквано реагираха остро на изявлението на посланика на САЩ в Израел. \r\n\"Това не е пътят към мира, това е пътят към един безкраен конфликт\", написа в Twitter генералният секретар Организацията за освобождение на Палестина Саеб Еракат, цитиран от ДПА. \r\n\r\n Лявата израелска неправителствена организация \"Мир сега\" предупреди в същата социална мрежа, че \"анексирането на Западния бряг ще доведе целия регион до катастрофа и до реална заплаха за съществуването на Израел като еврейска и демократична държава\". \r\nФридман е \"троянски кон\" на еврейските заселници, коментира още \"Мир сега\", цитирана от Асошиейтед прес. Израелската НПО призова президента на САЩ да уволни посланика на страната в Израел.  \r\n \n\t\t\t\t\t\t", "date": "2019.06.09", "title": "САЩ: Израел има право да анексира част от Западния бряг"}
{"url": "http://www.bnews.bg/article/261548-siderov_nastoyava_karakachanov_da_mu_kazhe_zashto_mvr_e_pazilo_gey_parada", "text": "\n „Г-н силов вицепремиер, защо пратихте хиляди полицаи да охраняват това сборище?” \r\n\r\n Такъв въпрос зададе официално през медиите лидерът на „Атака” Волен Сидеров на коалиционния си партньор Красимир Каракачанов, след като снощи депутати от партията и стотици симпатизанти се събраха на спонтанен протест в София и с жива верига не допуснаха гей парадът да премине край паметника на Васил Левски. Същото той пита и вътрешния министър Младен Маринов. Въпрос Сидеров има и към столичния кмет: „Защо Фандъкова вече 12 години позволява това шествие да се вихри в центъра на София, да развращава децата и да предизвиква възмущение?” \r\n\r\n Сидеров се възмути от огромното полицейско присъствие в центъра на София в събота вечерта. „Такова полицейско присъствие не съм виждал дори когато идва папата или президент”, възмути се Сидеров и се зарече, че ще зададе специално въпроси в Народното събрание към силовия вицепремиер Каракачанов и министъра на вътрешните работи Маринов кой е разпоредил да се харчат нашите пари за охрана на шествието и колко струва на българския данъкоплатец да се пази едно извращение. „Това е гавра с всякакви ценности – семейни, традиционни, християнски”, заяви Сидеров. \r\n\r\n Той попита и къде са сега новоизбраните евродепутати, които заявяваха, че се борят срещу Истанбулски конвенции, джендър философията и т.н. „Защо не дойдоха пред паметника на Левски да го бранят? Къде е Джамбазки? Къде са патриотичните партии?”, вбеси се Сидеров. \r\n \n\t\t\t\t\t\t", "date": "2019.06.09", "title": "Сидеров настоява Каракачанов да му каже защо МВР е пазило гей парада"}
{"url": "http://www.bnews.bg/article/261546-dnes_ni_ochakva_dazhd_s_gramotevitsi_na_mesta_sa_vazmozhni_i_gradushki", "text": "\n През нощта над западните райони ще е предимно ясно. Над останалата част от страната ще се развива купеста и купесто-дъждовна облачност. Ще има валежи от дъжд, в Централна България - интензивни, придружени с гръмотевици и временно усилване на вятъра. Ще има условия за градушки, сочи прогнозата на НИМХ. \r\n\r\n Днес отново ще се развива купеста и купесто-дъждовна облачност. На много места валежите ще са интензивни, в централните райони - със значителни количества. Ще духа слаб до умерен вятър в западната половина от северозапад, а в източната - от север-североизток, като след обяд в цялата страна ще се ориентира от север. \r\nЖълт код за проливни дъждове с гръмотевици е обявен в 13 области на страната. Очакват се количества до 20-25 л/кв.м, на отделни места и повече. Възможни са и градушки. Предупреждението е в сила за областите: Ловеч, Габрово, Велико Търново, Търговище, Разград, Шумен, Сливен, Ямбол, Стара Загора, Пловдив, Пазарджик, Кърджали и Хасково. \r\nМаксималните температури ще са между 26 и 31 градуса. \r\n\r\n Над Черноморието ще се развива купеста и купесто-дъждовна облачност и на места, главно по северното крайбрежие, ще превали и прегърми. Ще духа слаб до умерен североизточен вятър. Максималните температури ще са между 25 и 27 градуса. Температурата на морската вода е 20-23 градуса. Вълнението на морето ще е 1-2 бала. \r\nНад планините ще се развива купесто-дъждовна облачност и ще има краткотрайни валежи с гръмотевици. Ще духа умерен вятър от север-североизток. Максималната температура на височина 1200 метра ще е около 18 градуса, на 2000 метра - 12 градуса. \r\n\r\n   \r\n \n\t\t\t\t\t\t", "date": "2019.06.09", "title": "Днес ни очаква дъжд с гръмотевици, на места са възможни и градушки"}
{"url": "http://www.bnews.bg/article/261544-privarzhenitsite_na_maduro_provezhdat_miting_v_karakas", "text": "\n Привържениците на венецуелския президент Николас Мадуро провеждат митинг в Каракас в защита на правителствената програма за хранителни помощи в условията на санкции на САЩ, които затрудняват вноса на храни в страната. \r\n\r\n Корабите, транспортиращи бензин и храна за пострадалите от кризата във Венецуела са възпрепятствани да стигнат до брега на страната поради саботажи от 28 май, каза венецуелският президент Николас Мадуро, добавяйки, че Каракас се опитва да намери решение на проблема. \r\n\r\n От началото на политическата криза във Венецуела в края на януари страната също претърпя много големи прекъсвания на електрозахранването, които властите приписват също на саботажи. Режимът на Мадуро обвинява САЩ, които подкрепят венецуелската опозиция и се опитват да свали Мадуро от власт. Вашингтон отрича обвиненията. \r\n \n\t\t\t\t\t\t", "date": "2019.06.09", "title": "Привържениците на Мадуро провеждат митинг в Каракас"}
