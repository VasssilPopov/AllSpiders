{"url": "http://www.bnews.bg/article/264465-dzheyms_pardyu_balgariya_e_propita_ot_koruptsiya", "text": "\n Бившият американски посланик у нас - Джеймс Пардю, се изказа остро по отношение свободата на словото в България. \r\n\r\n В статията, публикувана в \"The Hill\", Пардю споделя, че едва ли президентът на САЩ Доналд Тръмп и премиерът Бойко Борисов, които ще се срещнат в Белия дом, ще обсъдят и проблема със свободата на словото у нас. \r\n\r\n \"Това е един от проблемите, които пречат и до днес на демокрацията в дълбоко пострадалата от корупция България, член на ЕС и НАТО. В българската политическа система няма сериозна политическа опозиция\", казва Пардю. \r\n\r\n Той прави паралели с Русия, Унгария и други страни в Европа по репресивни мерки срещу пресата. \r\n\r\n \"Ако в Унгария манипулацията е по-деликатна, то руските власти стигат до убийства. Тръмп също си позволява агресивно отношение срещу медиите в САЩ\", категоричен е бившият посланик на Щатите у нас. \r\n\r\n \"През 2002 г. националната преса в България, притежавана до голяма степен от международни медийни компании, беше сравнително независима и донякъде агресивна при отразяването на държавни злодеяния. Днес независими международни медийни групи няма, заменени в повечето новинарски сектори от местни олигарси и \"бизнесмени\", които използват медиите, за да влияят на правителството и съдебната система\", допълва Джеймс Пардю. \r\n \n\t\t\t\t\t\t", "date": "2019.11.23", "title": "Джеймс Пардю: България е пропита от корупция"}
{"url": "http://www.bnews.bg/article/264470-uzhasyavashto_pensioner_se_zapali_v_apartamenta_si_v_nadezhda", "text": "\n Бивш военен пострада при пожара в София, в квартал \"Надежда\", предаде Нова тв. Една от версиите е, че огънят тръгнал от неизгасена цигара в апартамента на пенсионера. \r\n\r\n Сигнал до телефон 112 подали съседи, част от които по-късно се евакуирали. \r\n\r\n Мъжът е изведен от горящото жилище и е откаран в „Пирогов”. \r\n\r\n Пострадалият е бивш военен, който живеел самотно. Съседите му подозират, че е искал да се самоубие. \r\n\r\n „Доколкото разбрахме се е самозапалил в леглото с цигара. Не е добре с психиката, иначе е доста общителен”, заяви за Добромир Зидаров, съсед. \r\n\r\n Пожарът е тръгнал от спалнята на възрастния мъж. Домът на пенсионера е на втория етаж, пълен е с вехтории, които събирал от кофите за боклук. Според съседите изгорелият апартамент е огнище на зарази. \r\n\r\n „Аз се боря с хлебарките вече не знам колко време и му казвам на него, но промяна няма”, сподели един от живеещите в блока. \r\n\r\n Съседи търсили съдействие от социалните власти, но реакция нямало. \r\n\r\n „Доста ни тормози с чукане, тропане. Правим му забележки, ходи събира боклуци от кофите за боклук. Влачи ги тук”, разказа още Зидаров. \r\n\r\n Според съседите му най-добре ще е пенсионерът да заживее в дом за възрастни. \r\n \n\t\t\t\t\t\t", "date": "2019.11.23", "title": "УЖАСЯВАЩО! Пенсионер се запали в апартамента си в \"Надежда\""}
{"url": "http://www.bnews.bg/article/264466-garnevski_patriotite_nosyat_otgovornost_za_skandalnoto_naznachenie_na_valeri_simeonov", "text": "\n \"Политическата сила, избрала Валери Симеонов за заместник-председател на Народното събрание преценява и носи политическата отговорност за това предложение\". \r\n\r\n Така депутатът от ГЕРБ Спас Гърневски отговори на въпрос на водещия от БНТ защо точно бившият вицепремиер бе избран за заместник-председател на законодателния орган. \r\n\r\n Политическата сила, която предложи Валери Симеонов, много добре знае всички обстоятелства около бившия вицепремиер и лидер на една от партиите в Народното събрание, обясни Гърневски. Според него угризение не може да има, тъй като това е практика, наложена в парламента. \r\n\r\n По думите му в парламентарната практика всяка група, която има необходимият брой депутати сама лансира свой представител и кандидат за заместник-председател на парламента. \r\n\r\n   \r\n \n\t\t\t\t\t\t", "date": "2019.11.23", "title": "Гърневски: Патриотите носят отговорност за скандaлното назначение на Валери Симеонов "}
{"url": "http://www.bnews.bg/article/264467-chestitka_za_naroda_avtobusnite_prevozi_ryazko_poskapvat", "text": "\n Автобусите да останат извън толсистемата. За това призова Магдалина Милтенова от Конфедерацията на автобусните превозвачи. Автобусните превозвачи готвят протест. Една от причините е, че е възможно заради предстоящото въвеждане на толтаксите и за тях, да поскъпнат цените на превозите. \r\n\r\n Вече има призиви за стачни действия на 12 декември и спиране на автобусни линии на 13 януари 2020 г. \r\n\r\n Според разчетите, автобусите над 12 тона трябва да плащат между 5 и 9 стотинки на километър, а тези, които са под това тегло - между 4 и 8 стотинки. \r\n\r\n \"В момента заплащаме между 1 и 1,5 стотинки за километър пробег. Предлаганото увеличение е в тежест и за бранша, и за потребителите на услугата. Ние няма как да предоговаряме условията по договорите и обществените поръчки, така че при всички случаи автобусите трябва да останат извън толсистемата. Това няма да бъде прецедент, това е европейска практика\", обясни пред Нова тв Магдалина Милтенова. \r\n\r\n По думите й готвеният протест не е обвързан с въвеждането на толсистемата. \"Това е поредният проблем, който ще добавим към действията ни. Основният е, че през месец февруари на среща при премиера Бойко Борисов бяха поети ангажименти за законодателни промени, борба с нелегалния превоз, субсидиите за малките населени места. 10 месеца по-късно нито един от тези проблеми не е решен\", каза тя. \r\n\r\n Автобусните превозвачи имат и проблем с автогаровото обслужване, каза Милтенова. Тя предупреди, че ако те не бъдат извадени от толсистемата, ще има фалити на автобусни фирми. За последните години от 3000 компании, около 1500 са фалирали. \r\n\r\n \"Протестът е неотложен. Ние така или иначе ще спрем. Дали ще спрем на 13 януари, за да осигурим превоз на гражданите, или няколко месеца след това, защото ще сме фалирали. Резултатът ще е един и същи. Транспорт няма да има\", коментира представителката на Конфедерацията на автобусните превозвачи. \r\n\r\n Според разчетите на правителството услугите ще поскъпнат със 7%. \r\n\r\n Според проф. Олег Асенов, член на УС на АПИ няма категорично становище, че тол системата ще обхване автобусните превозвачи. \"Притесненията на автобусните превозвачи са важни за нас. В момента сме в режим на обществени консултации\", обясни проф. Асенов. \r\n\r\n Той очаква, че по време на консултациите ще се намери решение, което да осигури реформа. \r\n \n\t\t\t\t\t\t", "date": "2019.11.23", "title": "ЧЕСТИТКА ЗА НАРОДА! Автобусните превози рязко поскъпват! "}
{"url": "http://www.bnews.bg/article/264463-kevr_konstatira_narusheniya_vav_vik_pernik", "text": "\n Нарушения във ВиК-Перник констатираКомисията за енергийно и водно регулиране (КЕВР) във ВИК-Перник след извършена проверка. \r\n\r\n Това се казва в писмо на комисията до омбудсмана на страната Диана Ковачева във връзка с наложения режим на водоподаване в Перник и няколко населени места. \r\n\r\n Става ясно, че ВиК-Перник неправомерно е изпомпвало по-голям обем от язовир \"Студена\" за периода януари-октомври 2019 година. \r\n\r\n Притокът в язовира е 11 908 млн. куб. метра, а разходът за питейно-битово водоснабдяване 16 577 млн. куб. м вода. \r\n\r\n Разрешеното от МОСВ количество за този период е 15 500 млн. куб м вода. \r\n\r\n Дружеството е използвало 1 млн, куб м. повече. \r\n\r\n   \r\n \n\t\t\t\t\t\t", "date": "2019.11.23", "title": "КЕВР констатира нарушения във ВиК-Перник"}
{"url": "http://www.bnews.bg/article/264471-bagata_zagubih_ot_lyuis_zashtoto_toy_se_be_namazal_s_neshto_za_da_ne_go_pritisna", "text": "\n Единственият българин участник в най–престижната бойна верига в света по смесени бойни изкуства UFC - Благой Иванов се прибира в България след несправедливата му загуба от Дерик Лис и тоталното ощетяване от реферите в Медисън Скуеър Гардън, които неиправомерно отнеха победата на Иванов. \r\n\r\n \"Загубих мача си от Дерик Люис със спорно съдийско решение, освен това той беше намазал тялото си с нещо преди мача, затова не успях да наложа добър захват и да го заключа. Но тези мръсни игри ги има в нашия спорт\", разкри Багата пред Канал 3. \r\n\r\n Това беше четвърта среща за Благой Иванов в UFC, по договор му остава да изиграе още два мача през следващата година. \r\n\r\n До момента Багата регистрира две победи и две загуби в боевете си за бойната организация и заема 10-то място в ранглистата в тежка категория. \r\n\r\n \"Имам леки контузии трябва дасе оправя и живот и здраве март април месец ще ми е следващата битка. В момента минавам медицински прегледи, за видят, че съм здрав и оттам нататък ще се определя дата за нов мач\", обясни той. \r\n\r\n За да стигне до мач за Световната титла, боецът ни трябва да направи задължително две победи в следващите си двубои и да влезе сред най-добрите Топ 5 в света. \r\n \n\t\t\t\t\t\t", "date": "2019.11.23", "title": "Багата: Загубих от Люис, защото той се бе намазал с нещо, за да не го притисна\r\n"}
{"url": "http://www.bnews.bg/article/264464-predimno_oblachno_valezhi_v_iztochna_balgariya", "text": "\n Предимно облачен ще е днешният съботен ден. Това съобщават от НИМХ. \r\n\r\n Над Южна България се очакват временни разкъсвания на облачността. \r\n\r\n Валежи се очакват в източната половината на страната. \r\n\r\n Максималните температури ще са между 2 и 13 градуса. \r\n\r\n Атмосферното налягане слабо ще се понижи. \r\n\r\n Дъждовно ще е времето и през следващите дни. \r\n \n\t\t\t\t\t\t", "date": "2019.11.23", "title": "Предимно облачно, валежи в Източна България"}
{"url": "http://www.bnews.bg/article/264468-dikov_po_prostashki_nachin_napadna_barekov_i_bayraktarov_chrez_kabelarkata_evrokom", "text": "\n Известния с журналистическите си плонжове Сашо Диков, реши да се прави на мъж и по безпардонен начин нападна журналистите Николай Бареков и Димитър Байрактаров, които до скоро водеха предаване именно в ТВ Евроком. Оказа се, че Диков бил силно възмутен, че Бареков и Байрактаров плащали на Евроком като външна продукция, за да излъчват предаване и да бъдат свободни от цензура. Този факт Николай Бареков обяви преди много време, като призова всички медии да да обявят финансирането на предаванията си и заплатите на водещите! Случайно или не, но нито една медия не откликна на този призив, дори и Евроком, която уж плащала заплатата на Диков и Кулезич. Вероятно от декларираната годишна печалба от 16 хиляди лева за 2017 г.. Гнусното в нападките на Диков бе, че същия по най-безпардонен начин обяви Бареков за некоректен платец, но не показа нито документ, нито аргумент. Всъщност дали пък Диков не е наистина притеснен, че има сериозни доказателства, че предаването му се финансира с пари от Цветан Василев? Вероятно Диков не е забелязъл колко служители са напуснали Евроком, заради ниско заплащане, но той и сие вероятно са на по-специален режим на заплащане? Всъщност Диков, що не си покажеш договора с Евроком? \r\n \n\t\t\t\t\t\t", "date": "2019.11.23", "title": "Диков по просташки начин нападна Бареков и Байрактаров чрез кабеларката Евроком!"}
{"url": "http://www.bnews.bg/article/264469-shok_tsena_svinskoto_udari_15_leva_za_kilo", "text": "\n Драстично високи са цените на свинското месо на пазара в Дупница, заради африканската чума по свинете, коментират фермери, цитирани от БНР. \r\n\r\n Цената на свинското на кооперативния пазар е направо непосилна - килограм сланина например е 8 лева, домашно приготвена спържа - 12 лева за 800 грама, свинското месо е над 15 лева за килограм. \r\n\r\n Фермер от дупнишкото с. Дяково купил 3 прасета за гледане по около 30-килограмови всяко за по 320 лева едното. \r\n\r\n Вече ги регистрирал каквото е изискването за гледане на прасета за \r\nугояване за след 1 януари догодина. \r\n\r\n Кюстендилският регион до тази седмица остана чист откъм африканска чума, но вече има два случая на положителна проба на убити диви свине. \r\n\r\n В района има около 2 хияди домашни прасета, които ще бъдат заклани от стопаните им в 7-дневен срок, още повече, че и сезонът за свинекол вече е настъпил, бе казано на последното извънредно заседание на областната епизоотична комисия, свикана от областния управител Виктор Янев. \r\n \n\t\t\t\t\t\t", "date": "2019.11.23", "title": "Шок цена! Свинското удари 15 лева за кило!"}
