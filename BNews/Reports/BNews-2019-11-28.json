{"url": "http://www.bnews.bg/article/264557-psihiatarka_e_arestuvana_po_obvinenie_v_iztochvane_na_nzok", "text": "\n От 1 до 8 години лишаване от свобода и конфискуване на имуществото предвижда законът за обвинената за източване на НЗОК психиатърката от Пловдив. Това съобщи на брифинг в Пловдив наблюдаващият делото прокурор от Районна прокуратура Атанас Илиев, предава Агенция Фокус. По образуваното от прокуратурата досъдебно производство са били разпитани 80 свидетели, събрани са множество веществени доказателства – ампули, печати на НЗОК и заготовки за тях, както и компютърни конфигурации. \r\n \r\n\"При съвместна акция на Икономическа полиция, Районна прокуратура и ДАНС, провела се вчера, са били претърсени 5 адреса в Пловдив, Първомай, село Фотиново, село Кърнаре и др.\", съобщи директорът на ОДМВР Пловдив старши комисар Йордан Рогачев. Иззети са били около 350 протокола и рецептурни книжки на пациенти. Установено е, че по въпросната измамна схема са били съставени фалшиви документи на 52-ма пациенти, някои от които се намират в чужбина и въобще не знаят за какво става дума. Друга част от тях са с други заболявания, различни от параноидна шизофрения. \r\n \r\n\"Според събраните доказателства има данни за повдигането на още едно обвинение на лекарката психиатър от Пловдив – за държане на силиконови заготовки на печата на НЗОК, което също е подсъдимо\", каза наблюдаващият прокурор. За това престъпление се предвижда до 6 години лишаване от свобода. \r\n \r\nПрестъпната схема е действала от 1 януари 2017 година до август 2018 година. Психиатърката се е сдобивала с направления от лични лекари. По делото има данни те да са били издавани от 5-6 лекари не само в Пловдив, а и извън общината, като тепърва ще се доказва дали те са знаели за измамата. Част от иззетата документация представляват и разрешения от Здравната каса, като тепърва ще се установява дали те са били фалшифицирани и дали има съпричастни лица от РЗОК и НЗОК към схемата. Също така ще се търси и съпричастност на посредниците, които са взимали лекарството от аптеките. \r\n \r\nНаблюдаващият прокурор обясни как е действала престъпната схема. Психиатърката, която има лекарска практика в Пловдив е взимала направления от личните лекари на пациенти, след което е изготвяла документите с невярно съдържание за това, че пациентът е болен от параноидна шизофрения. Тези документи са били придвижвани към НЗОК, откъдето са били разрешавани да се закупят скъпо струващите лекарства за лечение. Чрез посредници тя е вземала от аптеката ампулите, всяка от които е струвала от 700 до 900 лева и ги е пласирала на черния пазар, след което си е прибирала парите. \r\n \r\nРазследването е в начален етап, възможно е да бъдат повдигнати обвинения на още лица, твърдят от прокуратурата. \r\n \r\nЗасега разследващите не казват името на лекарката, знае се само, че тя има частна практика и не е част от екипа на психодиспансера в Пловдив. Утре прокуратурата ще и повдигне обвинение и тя ще бъде задържана за 72 часа, а след това ще и бъде поискана и постоянна мярка за неотклонение \"задържане под стража\", добавя Фокус. \r\n \n\t\t\t\t\t\t", "date": "2019.11.28", "title": "Психиатърка е арестувана по обвинение в източване на НЗОК\r\n"}
{"url": "http://www.bnews.bg/article/264556-vkaraha_bivsh_prezident_zad_reshetkite_za_5_godini", "text": "\n Съд в Малдивите призна днес за виновен бившия президент Ямин Абдул Гаюм за пране на пари и го осъди на пет години затвор, предаде Асошиейтед прес. \r\nПетчленният Наказателен съд постанови още Ямин да плати глоба в размер на 5 милиона долара. \r\n\r\n Трибуналът призна бившия държавен глава за виновен за изпиране на 1 милион долара държавни средства за лична облага. \r\nЯмин бе президент на Малдивите от 2013 до 2018 г. През този период той бе обвиняван в корупция, налагане на контрол върху медиите и преследване на политически опоненти. \r\nНа президентските избори в Малдивите миналата година Ямин загуби от настоящия президент Ибрахим Мохамед Солих. \r\n\r\n Малдивите са архипелаг в Индийския океан, известен със своите луксозни курорти и пясъчни плажове. \r\n \n\t\t\t\t\t\t", "date": "2019.11.28", "title": "Вкараха бивш президент зад решетките за 5 години"}
{"url": "http://www.bnews.bg/article/264559-kongresat_na_bfs_e_na_7_yuni_yordan_lechkov_otstranen", "text": "\n Конгресът на Българския футболен съюз ще бъде в 7 юни 2020 г., реши изпълкомът на централата на заседание в \"Бояна\". На форума трябва да се избере нов президент на мястото на подания оставка Борислав Михайлов, а също така нов ИК. \r\n\r\n Стана ясно, че Йордан Лечков, който се самопровъзгласи за и. д. на мястото на Боби и се опълчи срещу извънреден конгрес, вече не е първи вицепрезидент няма да отговаря за националния отбор. Това стана с гласуване на неговите колеги.  \r\n\r\n Мястото на Лечков се заема от Емил Костадинов, ресорът на когото са младежкия, юношеските национални отбори и като цяло футбола сред подрастващите. \r\n\r\n Лечков не се възползва от правото да замени временно Михайлов на сбирката на ИК, когато Боби се оттегли, тъй като беше кандидат за кмет. Не коментира и решението в ролята да влезе Михаил Касабов. След това се оказа, че не е подавал оставка солидарно с цялото управително тяло и внесе жалба в съда. И поиска властта във футбола. \r\n\r\n В последните дни се оказа, че Лечков е сам в тази битка срещу колегите си, както и срещу държавата в лицето на спортния министър Красен Кралев, тъй като неговата воля е да има конгрес и да се тръгне по нов път с реформи в БФС и целия ни футбол. \r\n\r\n Мястото на Лечков се заема от Емил Костадинов, ресорът на когото са младежкия, юношеските национални отбори и като цяло футбола сред подрастващите. \r\n\r\n   \r\n \n\t\t\t\t\t\t", "date": "2019.11.28", "title": "Конгресът на БФС е на 7 юни, Йордан Лечков - отстранен "}
{"url": "http://www.bnews.bg/article/264560-vanga_spasila_sina_na_lambo", "text": "\n Ванга спасила доведения син на Стефан Данаилов – Росен Цанков и със съветите, които дала на актьора буквално върнала момчето от оня свят. Тази съкровена изповед направи Ламбо в автобиографичната си книга „Романът на моя живот”. Малко преди да навърши 30 години Росен, който е син на Мария Данаилова и на първия й съпруг режисьорът Вили Цанков, бил покосен от неизвестна болест и лекарите у нас били безсилни да установят точната диагноза.  \r\n\r\n С всеки изминал ден младият мъж ставал все по-зле. Актьорът споделя, че накрая единствената надежда за спасение на момчето била Ванга. Всъщност пророчицата, към която той питаел изключително уважение, се скарала на родителите, че Росен не е кръстен и им казала бързо да го кръстят, за да има свой ангел хранител. Малко след кръщенето момчето сякаш възкръснало и оздравяло. \r\n\r\n „Отгледах Росен като свой син. През 1964 г., когато се запознах с майка му, той беше съвсем мъничък”, спомни си Ламбо. Двамата се сприятеляват и всъщност, когато е дете, а после и тинейджър Стефан Данаилов е човекът, който се грижи за Цанков и го поддържа мъжки. „Росен мина пред всички стърги на детството. Не сме имали конфликти. Навсякъде го водехме с нас, но той никога не ми каза „татко”. От малък и до ден днешен ме нарича Бос”, разкри семейните отношения майор Деянов. \r\n\r\n През 1992 г. Стефан Данаилов и съпругата му преживяват най-трагичния момент в живота си – Росен се разболява и „за часове стана като гумен човек. От Коледа до Великден беше на ръба между живота и смъртта”. „Не знам каква беше тази рядка болест, това чудо, което ни сполетя… Той беше в съзнание, но не знаеше къде е. Не можеше да говори, ръцете му станаха като хриле. Лежеше в болницата, после се върна вкъщи”, върна се назад в годините звездата от „На всеки километър”. \r\n\r\n Ламбо и Мери напълно се отчайват. Тогава Светлин Русев им помага да отидат при Ванга. Когато разбира, че Росен не е кръстен „на салата ни направи” по думите на Стефан Данаилов. Той описва пророчицата като много интересна жена. „Как бе, нали трябва Христос да го пази, бе? Как ще го пази, като не го кръстили?!”, скастрила Ванга актьора и жена му. „Мери беше религиозна. Бяха й подарили една старинна руска икона и тя спеше под нея, докато Росен не се оправи”, сподели Ламбо. Майор Деянов бил кръстен малко преди Великден, когато църквата не позволява извършването на това свято тайнство. Но Данаилов измолил специално разрешение от църквата и довел поп вкъщи, за да благослови Росенчо. А самият Стефан Данаилов станал кръстник на доведения си син. \r\n\r\n Актьорът е плътно до жена си в битката й за спасяването на Росен. В болницата няма необходимите лекарства и тръби за дишане. Бог ми помагаше”, казваше заклетият социалист. С връзки той успява да осигури от чужбина скъпи медикаменти, които в крайна сметка помагат на младия мъж да се върне към живота. Малко след това Росен става баща на две прекрасни близначета – Виктор и Александра. Те се обръщат към Ламбо с „дядо”. „На единия си дядо те казваха „дядо Вили”, на другия – „дядо Иван”, а аз си останах само „дядо”. Значи цената ми е най-висока!”, гордееше се приживе Данаилов. \r\n\r\n Връзката му с Росен е доста силна, много по-силна отколкото с кръвния му син Владимир, роден от мимолетната му секс афера с Ирен Кривошиева. Всъщност през последните години Ламбо беше най-близкият човек на продуцента, след като той погреба и кръвния си баща Росен Цанков, и майка си Мария. Сега Росен загуби и втория си баща. Стефан Данаилов почина в нощта на 27 ноември от полиорганна недостатъчност, след като последния месец прекара в болница в тежко състояние и бе поставен в медикаментозна кома. \r\n\r\n Росен Цанков е един от най-успешните филмови продуценти. Още в зората на демокрацията възпитаникът на ВИТИЗ специалност режисура създава с Димитър Гочев и Димитър Митовски продуцентската компания „Камера”, създала успешните тв сериали „Фамилията”, „Под прикритие”, „Революция Z”. Самият Цанков е натрупал не малко пачки от кино, твърдят запознати. Той даде главни роли на втория си баща в редица от продуцираните от него продукции, с което накара Стефан Данаилов да преодолее стреса след като за пръв път чу тежката си диагноза рак преди няколко години. \r\n \n\t\t\t\t\t\t", "date": "2019.11.28", "title": "Ванга спасила сина на Ламбо"}
{"url": "http://www.bnews.bg/article/264548-lyubovnikat_na_bankovata_sluzhitelka_iztochila_1_mln_lv_ne_e_obvinen", "text": "\n Ясен е \"любовникът\" на банковата служителка, източила сметки на клиенти. На този етап обаче прокуратурата не разполага с доказателства, така че той да може да бъде обвинен за кражбата на пари. \r\n\r\n Служителка на банка е успяла в продължение на няколко години да отклони средства в размер на около 1 млн. лв. от сметки на клиенти на банка. Влоговете и депозитните сметки са случайно подбрани, като са източвани различни суми - по 5, 7, 10 хиляди лева. \r\n\r\n Разкриха банкова служителка, присвоила 1 млн. лева от сметки на клиенти \r\n\r\n Тя е задържана за 72 часа \r\n\r\n Версията на служителката е, че е изпращала парите на мъж от Монтана, в който е била влюбена. Няма доказателства те да са поддържали реална връзка. \r\n\r\n Банката е разбрала след сигнал от вложители. Установени са около 30 души, като в момента управителите на банката са в контакт с тях. Клиентите няма да бъдат ощетени, увери Красимир Конов, окръжен прокурор на Варна. \r\n\r\n Служителката в момента се намира в ареста, като допълнително ще се реши дали да се поиска постоянно задържане. Тя може да получи наказание от 10 години затвор, конфискация на имущество и лишаване на права. \r\n \n\t\t\t\t\t\t", "date": "2019.11.28", "title": "\"Любовникът\" на банковата служителка, източила 1 млн.лв., не е обвинен\r\n"}
{"url": "http://www.bnews.bg/article/264552-byudzhet_2020_vliza_za_vtoro_chetene_v_resornata_komisiya", "text": "\n Бюджетът за 2020 година, заедно с бюджетите на Националната здравноосигурителна каса (НЗОК) и на държавното обществено осигуряване (ДОО), влизат на второ четете в парламентарната комисия по бюджет и финанси днес. На първо четене в пленарна зала финансовата рамка за следващата година бе приета на 13 ноември с гласовете на 123 депутати. \r\n\r\n Бюджетите на НЗОК и ДОО бяха одобрени на първо четене ден по-рано. Новият бюджет на здравната каса предвижда с 500 млн. лева повече за здравеопазване догодина. За болнична помощ са заложени 2 млрд. и 800 млн. лв., за лекарства - 1 милиард и 200 млн. лв., за дентална помощ са отделени под 200 000 лв. Според финансовият министър Владислав Горанов бюджетът за догодина е балансиран и то добре. Сред набелязаните цели са увеличение на разходите за средно образование, удвояване на учителските заплати, инфраструктура с фокус в Северна България, увеличение на разходите за отбрана. Държавата е планирала да изхарчи толкова, колкото е събрала, а именно - 46,8 млрд. лв. \r\n\r\n Опозицията в лицето на БСП го оцениха като бюджет на застоя, а от ДПС посочиха, че липсват реформи. \r\n \n\t\t\t\t\t\t", "date": "2019.11.28", "title": "Бюджет 2020 влиза за второ четене в ресорната комисия\r\n"}
{"url": "http://www.bnews.bg/article/264561-barekov_s_ostar_komentar_razgranichavam_se_ot_tezhkite_oligarhichno_politicheski_bitki_koito_se_vihryat_na_terena_na_botev_plovdiv", "text": "\n Напоследък тежки олигархично-политически битки се вихрят на терена на любимия ни клуб Ботев Пловдив. Един от участниците в тях (Цв. Василев, фен на ЦСКА между впрочем) днес намеси и моето име. Много странно при положение, че от дълги години не съм стъпвал на мач на Ботев, омерзен от мръсотията, предателствата и опитите да се правят кинти от любовта на феновете. \r\n\r\n През последните седмици бях потърсен от наши влиятелни и по-обикновени фенове с молба да помагам отново на отбора и в битката за построяването и запазването на Колежа, но категорично отказах и се дистанцирам публично от всякакви действия, защото смятам, че на добрините ми преди много години ми бе отговорено само със завист, незаслужени обиди и хули. \r\n\r\n Вкъщи с моите четирима синове сме фенове на великия ни клуб, но моля ви -уважавайте моето право на решение никога повече да не коментирам и да не се замесвам в нищо свързано с “Ботев” Пловдив. Моето детство и юношество минаха на Колежа. Израснах и възмъжах в подножието на нашия велик стадион, не пропусках тренировка на първия ни отбор, понякога с още само двама -трима пенсионери и за разлика от някои псевдофенове присъствах на всички велики мачове през 80-те и 90-те години на миналия век, когато “Христо Ботев” и стадион “9-ти септември” бяха храм на красивия и модерен футбол, а грандове като Барселона, Байерн, Левски или ЦСКА отнасяха по няколко гола, пометени от великата ни жълто-четна атака. \r\n\r\n Бях изключително близък с най-голямата ни легенда Динко Дерменджиев - Чико и с футболистите от неговата и следващите ни генерации. Помагал съм безвъзмездно с каквото мога за достойното посрещане на техните старини, когато ги бяха забравили дори от държавата, чиято национална фланелка с гордост носеха на гърба си по световните футболни терени. Толкоз по темата. \r\n\r\n Сега за днешните инсинуации. Не подържам контакт и не съм се срещал на живо с визираните от господин Василев лица в управата на Ботев от 2012-13 година. Единстената връзка на Делян Пеевски, който е болен левскар от дете между впрочем, с Ботев Пловдив беше през далечната вече 2008 година, когато майка му и моя близка приятелка, уважаваната от мен г-жа Ирена Кръстева подписа пред очите ми договор с Димитър Христолов -Селския за покупка на акциите на Ботев Пловдив и му преведе аванс. С който, разбира се, беше порядъчно ограбена от Митьо Селския и сделката пропадна. \r\n\r\n Днешният собственик Георги Самуилов съм виждал един или два пъти на живо по далечни от футбола поводи и то преди 7-8 години, когато все още бях само журналист. Що се отнася до лицето Ангел Палийски мога да потвърдя, че той осигури прясната риба и морските дарове през лятото на 2010 година в дома на Цветан Василев в град Созопол. Господин Палийски не беше допуснат до самата къща, но остави отпред в ръцете на охраната на Цветан Василев два легена (пластмасови) с пресни продукти, които лично бяха сготвени от съпругата на Цветан професор Антоанета Василева и поляти порядъчно с бутилка бяло вино. На тази среща беше дискутирано и поемането на Ботев Пловдив от Цветан Василев като негов бъдещ ангажимент към феновете ни, които от години се надяваха на подобна развръзка. На по-късен етап господин Ангел Палийски, когото познавам като вежлив ресторантьор и всеотдаен сервитьор, когато е необходимо, бе презентиран от мен на Цветан Василев като представител на фенската общност и бе припознат от бившия банкер за негов предствител и дори дясната му ръка в клуба. Повече с Палийски не съм подържал отношения поради разминаването в нашите житейски пътища и отдръпването ми от делата на клуба. Годината на прекъсване на нашите отношения е 2011, когато Палийски колеше и бесеше от името на Цветан Василев в любимия ни клуб. \r\n\r\n Впоследствие отклоних две оферти от Цветан Василев и други големи ботевисти да заема поста президент на нашия велик клуб. Последната оферта отклоних лично пред Цветан Василев през 2014 година. Моето желязно правило е било винаги да помагам на Ботев, но без да търся финансови облаги или други признания освен просперитета на великия Ботев. Помагал съм безвъзмездно, за да получа единствено “благодарности” с политически мотивирани хули и клевети по мой адрес. \r\n\r\n Напомням, че лично платих от джоба си през есента на 2009 година залата в хотел Империал на Иван Тотев на първата сбирка на Сдружението, което се събра за да възстанови Ботев от пепелта след ерата на Димитър Христолов - Селския. Още тогава декларирах, че никога няма да бъда нещо повече от редови фен - четвърто поколение ботевист и баща на пето такова. Преди това лично ангажирах премиера Бойко Борисов на среща с легендарните футболисти на Ботев в неговия кабинет в МС. Пред нас той пое ангажимента и извърши връщането на клубния храм от държавата в лицето на Министерство на отбраната в Община Пловдив, за да го предаде обратно на клуба. \r\n\r\n За да няма недоразумения и недомлъвки, аз съм категоричен противник на всякакви действия, целящи да прехвърлят Колежа в частни ръце независимо кои са те. Ботев е велик, Ботев е над всичко! Работете и давайте от хляба си за бъдещето на нашия велик български клуб. Не го ползвайте за политическа индулгенция, на вадете пари от любовта на стотици хиляди деца, бащи и дядовци, обрекли сърцата си за неповторимия уникален исторически футболен и не само футболен клуб Ботев Пловдив. В него е съдбата ни - на дедите ни и на децата ни. Всеки истински ботевист с горящо от мъка и любов сърце ще ме разбере. Другите не ме интересуват. \r\n \n\t\t\t\t\t\t", "date": "2019.11.28", "title": "Бареков с остър коментар: Разграничавам се от тежките олигархично-политически битки, които се вихрят на терена на Ботев-Пловдив "}
{"url": "http://www.bnews.bg/article/264558-novo_zemetresenie_udari_albaniya", "text": "\n Ново земетресение с магнитуд 5,1 бе регистрирано в Адриатическо море, на 42 км от албанската столица Тирана и на 18 км от Дуръс, отново в Албания, съобщава Европейският сеизмологичен институт. То е регистрирано в 10:52 централно гринуичко време (11:52 местно време) и е на дълбочина 20 км. Няма непосредствени съобщения за разрушения или пострадали. \r\n \n\t\t\t\t\t\t", "date": "2019.11.28", "title": "Ново земетресение удари Албания\r\n"}
{"url": "http://www.bnews.bg/article/264551-kislorodnata_sistema_na_pirogov_e_bila_v_izpravnost", "text": "\n Държавна агенция за метрологичен и технически надзор (ДАМТН), която осъществява технически надзор на системата за подаване на кислород в “Пирогов” декларира, че трагичният инцидент в сряда, при който след взрив в болницата загинаха двама пациенти, не е настъпил в резултат на неизправност. От ДАМТН подчертаха, че “инсталациите за кислород не представляват съоръжения с повишена опасност”. \r\n\r\n “Има доста догадки и изтекла информация за това каква точно е причината за инцидента. Преди разследването да приключи обаче не мога да дам каквато и да било информация. Кислородната ни система е била изправна. Тя се проверява ежедневно”, заяви и изпълняващият дъжността директор на \"Пирогов\" проф. Николай Габровски. \r\n\r\n   \r\n \n\t\t\t\t\t\t", "date": "2019.11.28", "title": "Кислородната система на \"Пирогов\" е била в изправност\r\n"}
{"url": "http://www.bnews.bg/article/264550-detsa_ubiha_vazrasten_mazh_v_aleksandrovo", "text": "\n Напрежение в хасковското село Александрово, след като деца бяха уличени в убийството на възрастен мъж. Момчетата са на 13 и 14 г. \r\n\r\n „Нормално е да има напрежение. Със съдействието на районното полицейско управление в Хасково и на срещи с психолози мисля, че нещата ще бъдат нормализирани. Нормално е да се притесняват хората ”, заяви Надежда Добрева, кметът на село Александрово. \r\n\r\n За случая стана ясно в четвъртък. По първоначална информация момчетата срещнали жертвата си, която била в дома на родителите на по-малкото дете. При възникнала разпра, мъжът извадил нож, а те го пребили. Според разследващите децата се опитали да прикрият действията си, като изнесли мъжа на улицата и захвърлили ножа му около къщата. По-малкото момче вече е освободено. Родителите му твърдят, че става въпрос за самоотбрана. \r\n\r\n „Прибрахме се късно, децата спяха. Сутринта дойде брат ми, каза, че Димо е на улицата. Излязохме и видяхме, че е мъртъв. Обадихме се на полицията. Попитахме децата дали имат нещо общо. Те казаха, че са го ударили, защото той се е опитал да ги убие”, разказа майката на едното момче. „Не са искали да стане това, просто самоотбрана”. \r\n\r\n Той като едното момче е малолетно, то няма да бъде съдено. Ще бъде предадено на местната комисия към община Хасково. \r\n\r\n По думите на прокурора Иван Гугушев момчето може да бъде изпратено в интернат. За по-голямото момче важат следните възможности: Ако бъде наложен доживотен затвор или доживотен затвор без замяна – присъдата се заменя с лишаване от свобода от 3 до 10 г. Ако бъде наложено лишаване от свобода над 10 години – наказанието се заменя с лишаване от свобода до 5 години. \r\n\r\n „И жертвата, и едното дете са познати на полицията от преди. С жертвата е беседвано периодично, отправял е вербални заплахи, но никога не се е стигало до физическа саморазправа с хората в селото. До момента има подаден само един сигнал за заплаха с тояга в кръчмата на селото. Предупреден е. Излежал е и присъда за убийство ”, заяви Иван Расоков, началник РУП-Хасково. „14-годишното момче явно има прояви, но то е на територията на Районното управление в Харманли”. \r\n \n\t\t\t\t\t\t", "date": "2019.11.28", "title": "Деца убиха възрастен мъж в Александрово "}
{"url": "http://www.bnews.bg/article/264554-razsledvan_ot_prokuraturata_obikalya_kato_prizrak_iz_evropa", "text": "\n Вместо вече да е в затвора или поне в ареста изгонения позорно от ГЕРБ и парламента Цветан Цветанов шества като призрак из Европа. Този път прати снимки от Берлин. По данни на някои медии НАП вече е приключила проверката за огромния апартамент на бившата дясна ръка на Борисов. \r\n\r\n Открити са огромни финансови несъответствия. Така поне твърдят под сурдинка данъчните. Цветанов трудно ще обясни огромните си незаконни доходи. Очаква се в близките дни прокуратурата на повдигне обвинения към Цветанов, а Цацаров като оглави КОНПИ да му запорира огромния палат барабар с частния асансьор. \r\n\r\n Никой не пита Цветанов откъде пари и за луксозните му воаяжи из Европа и Америка. Ще има ли възмездие поне за един корумпиран политик. \r\n\r\n \r\n\r\n По време на посещението си в Берлин, председателят на Управителния съвет на ЕАЦС Цветан Цветанов се срещна с Франк Прийс, зам.-ръководител на Главен отдел Европейско и международно сътрудничество на Фондация “Конрад Аденауер”, д-р Ларс Хенсел, ръководител на Департамента за Европа и Северна Америка и Филип Хухел, референт за Централна и Източна Европа. \r\n\r\n Това съобщиха от Евро-атлантически Център за сигурност. \r\n\r\n Цветанов представи акцентите в планираните инициативи на центъра за предстоящата календарна година, като подчерта, че фондация Конрад Аденауер е силен пример за добра работа в сферата на справяне с комунистимеското минало. \r\n\r\n Обсъдена беше ситуацията в Черноморския регион и важната роля на неправителствения сектор за увеличаване на усведомеността на гражданите и политиците чрез анализи и изследвания за геополитическия развой на събитията и основните геополитиески претенденти за влияние. \r\n\r\n Цветанов отбеляза важната роля на силната подкрепа от Германия за европейската перспектива на страните от Западните Балкани за приобщаването им към евро-атлантическите ценности. \r\n \n\t\t\t\t\t\t", "date": "2019.11.28", "title": "Разследван от прокуратурата обикаля като призрак из Европа "}
{"url": "http://www.bnews.bg/article/264555-bonus_malus_plashtame_dva_pati_za_edno_narushenie", "text": "\n Системата \"Бонус-малус\", която е обвързана с поскъпване на застраховка \"Гражданска отговорност\", вкарва в заблуждение, че ще имат бонуси водачите, защото не са правили нарушение на пътя 20 г. \r\n\r\n Това заяви Христо Радков от Българско обединение на шофьорите на пресконференция днес. \r\n\r\n По думите му, по-опасното нещо в тази системата е в \"малус\". \r\n\r\n Той даде примери с разчети колко ще плащат семейства и фирми, ако направят нарушение на пътя според новата система. \r\n\r\n Законопроектът за въвеждането на системата \"бонус-малус\" предвижда пpи oпpeдeлянeтo нa бaзoвaтa зacтpaxoвaтeлнa пpeмия вcяĸa ĸoмпaния да мoжe дa пoнижaвa и yвeличaвa тapифaтa в зaвиcимocт oт двa фaĸтopa - дaли зacтpaxoвaният aвтoмoбил имa влeзли в cилa нaĸaзaтeлни пocтaнoвлeния или фишoвe и дали вoдaчът имa влeзли в cилa пpиcъди зa извъpшeни пpecтъплeния. \r\n\r\n B пpoeĸтa нa зaĸoнa ca пpeдвидeни oт 15 дo 20 ĸaтeгopии, в ĸoитo, в cъoтвeтcтвиe c бpoя извъpшeни нapyшeния или липcaтa нa тaĸивa, вoдaчитe щe бъдaт пoзициoниpaни. Tpитe ocнoвни диaпaзoнa ca \"нeyтpaлeн\", \"бoнyc\" и \"мaлyc\" вoдaч.  \r\n\r\n Започва се от \"неутрален\" клас за \"бонус-малус\" \r\n\r\n Сметката на ресорните асоциации показва, че ако за един лек автомобил, притежаван от нормално средностатистическо семейство в България, се извършат 2 или 3 нарушения за превишена скорост, то ще се плащат отгоре по 100 лв. на месец само за Гражданска отговорност. \r\n \n\t\t\t\t\t\t", "date": "2019.11.28", "title": "„Бонус-малус“: Плащаме два пъти за едно нарушение"}
{"url": "http://www.bnews.bg/article/264562-borislav_tsekov_balgarski_evrodeputati_podkrepiha_istanbulskata_konventsiya_vizhte_koi_sa_te", "text": "\n От българските евродепутати по резолюцията на Европарламента по скандалната Истанбулска конвенция \"въздържал се\" са гласували Елена Йончева (БСП), Сергей Станишев (БСП), Емил Радев (ГЕРБ) и Радан Кънев (ДеБъ). Това е фактическа подкрепа от тяхна страна за конвенцията и джендър-идеологията. Така тези персони се солидаризираха с арогантното незачитане на българския конституционен ред от Брюксел. Да са честити на онези, които  са гласували за тях. Дъно! \r\n \n\t\t\t\t\t\t", "date": "2019.11.28", "title": "Борислав Цеков: Български евродепутати подкрепиха Истанбулската конвенция! Вижте кои са те! "}
{"url": "http://www.bnews.bg/article/264549-izslushvat_sotir_tsatsarov_za_shef_na_kpkonpi", "text": "\n Изслушват кандидатите за председател на Антикорупционната комисия. Един от тях е настоящият главен прокурор Сотир Цацаров. Народните представители от Комисия за борба с корупцията, конфликт на интереси и парламентарна етика, ще заседават днес, като първа точка от дневния им ред е разглеждане на документите и приемане на Решение за допускане до изслушване на кандидатите за длъжността председател на Комисията за противодействие на корупцията и за отнемане на незаконно придобитото имущество. \r\n\r\n Освен Цацаров, чиято номинация е предложена от ГЕРБ и „Обединени патриоти”, кандидат за председател на Антикорупционната комисия /КПКОНПИ/ е депутатът от „Воля” Симеон Найденов. Обвинител номер едно внесе в парламента своята концепция, в която предлага нов структурен модел и правилник за работата на комисията във вторник.На 3 декември ще бъде изслушването на двамата кандидати в пленарната зала на Народното събрание. \r\n\r\n Досега шеф на КПКОНПИ беше Пламен Георгиев, който подаде оставка в последния ден на юли 2019 г. и още същия ден оставката му бе одобрена от Народното събрание. Напускането на поста беше свързано със скандала с терасата на апартамента му в София, върху която – според Столична община, има построени незаконни постройки. Премиерът му направи ултиматум, че става консул в Испания, ако бутне незаконните постройки от терасата си. Съответно Георгиев оттегли жалбата си срещу община Слатина и първите дни на месец октомври започна да премахва навеси и барбекю от покрива на апартамента си. \r\n \n\t\t\t\t\t\t", "date": "2019.11.28", "title": "Изслушват Сотир Цацаров за шеф на КПКОНПИ"}
