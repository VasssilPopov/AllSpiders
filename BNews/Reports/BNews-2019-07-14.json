{"url": "http://www.bnews.bg/article/262192-frantsiya_otbelyazva_denya_na_bastiliyata", "text": "\n В Париж започна традиционният военен парад по случай националния празник на Франция, предаде БТА. \r\n\r\n Президентът и върховен главнокомандващ Еманюел Макрон тържествено обиколи строените военни части. Освен френски официални лица, присъстваха и чуждестранни лидери, сред които германския канцлер Ангела Меркел, генералният секретар на НАТО Йенс Столтенберг и председателят на Европейската комисия Жан-Клод Юнкер. \r\n\r\n По време на парада ще дефилират общо около 4,300 военни, включително и от чужди държави, 237 конника и 196 бронирани машини. Над центъра на френската столица ще прелетят 69 самолета и 39 хеликоптера. \r\n\r\n Преди началото на парада пред главната трибуна бяха демонстрирани редица военни роботи и безпилотни летящи устройства.  \r\n\r\n Вчера държавният глава обяви създаването на център за военно-космическо командване на Франция. Той ще се намира в Тулуза - център на френската авиокосмическа индустрия. \r\n\r\n А докато преминава по главния парижки булевард „Шанз-Елизе”, Макрон беше освиркан от група протестиращи между 20 и 50 души. \r\n \n\t\t\t\t\t\t", "date": "2019.07.14", "title": "Франция отбелязва Деня на Бастилията"}
{"url": "http://www.bnews.bg/article/262189-6_6_po_rihter_raztrese_v_avstraliya", "text": "\n Силно земетресение разтърси Северозападната част на Австралия. По данни на сеизмологичните агенции силата на труса е била с магнитуд 6,6. \r\n\r\n Епицентърът е с дълбочина 203 км в близост до морския курортен град Брум, Западна Австралия. \r\n \n\t\t\t\t\t\t", "date": "2019.07.14", "title": "6,6 по Рихтер разтресе в Австралия"}
{"url": "http://www.bnews.bg/article/262193-velikobritaniya_obyavi_pri_kakvi_usloviya_shte_pusne_zadarzhaniya_iranski_tanker", "text": "\n Великобритания обяви при какви условия ще освободи арестувания ирански петролен танкер. Външният министър е провел разговор с колегата си в Техеран, при който Лондон е поискал гаранция, че петролът на борда на кораба „Грейс 1” не е предназначен за Сирия. \r\n\r\n Европейският съюз наложи санкции на режима на Башар Асад, заради което Великобритания обяви, че няма да допусне доставката на петрол. \r\n\r\n Арестуването на танкера край Гибралтар засили напрежението между Иран и Запада. Техеран се закани, че на свой ред ще превземе британски танкер и според флотата на Великобритания вече е бил направен такъв опит. \r\n\r\n   \r\n \n\t\t\t\t\t\t", "date": "2019.07.14", "title": "Великобритания обяви при какви условия ще пусне задържания ирански танкер"}
{"url": "http://www.bnews.bg/article/262196-barekov_ako_chakate_bitka_ot_bsp_zabravete_ninova_e_totalno_udobna_na_borisov_a_neynite_sartanitsi_sa_masovo_na_hranilkata_pri_nego", "text": "\nОбратно на твърденията за кадрови дефицит в ГЕРБ Банката с кадри на Бойко Борисов никога не е била фрашкана с толкова желаещи, изгладнели, флексабилни,  че и рейтингови играчи, готови на всичко, за да са кметове или поне да ги поканят на софрата. \r\n Да вземем витрината в София и Пловдив, защото отсега Стара Загора и Бургас ще решат всичко на първи тур в полза на сегашните кметове. В София и Пловдив Борисов щял да има проблеми...Нищо подобно. Шансът Фандъкова да бъде преизбрана на първи тур е над 50%, а на втори над 90%. ГЕРБ има още двама скрити кандидати, които загряват на тъч линията и чакат Борисов да ги повика. Слави и Мая.  \r\n\r\nНищо чудно да бъдат активирани и двамата. Мая като “независим” кандидат за кмет с подкрепата на Слави и отзад с ГЕРБ. Не трябва да имате съмнения, че двамата кандидат - политици са на късата каишка на премиера, държани финансово и всякак зависими от него. Най-вече финансово. Тяхното бъдеще е поставено на карта, а картата е в джоба на Бойко.  \r\n\r\nМая и Слави нямат необходимия характер и програмна стратегия да бъдат алтернатива на ГЕРБ. В момента и двамата си търсят нова работа и кандидатстват за нея не пред избирателите, а пред задкулисния си господар.  \r\n\r\nИ да стане кмет Манолова моделът “Софиянски” и моделът ГЕРБ ще бъде продължен без ревизия и ще прерасне в модела “Манолова” - грабежът ще продължи зверски под булото на провинциалния фризьорски популизъм тип “Иванчева”, който столицата заслужава. Ако чакате битка от БСП - забравете. Нинова е тотално удобна на Борисов, а нейните съртаници са масово на хранилката при него - Киро Добрев, ръководствата на организациите в София, Пловдив и Варна. Та ГЕРБ и БСП вече 10 години управляват заедно трите най- големи града и разпределят заедно баницата.  \r\n\r\nАко реши да ни изненада в типичен стил Борисов винаги може да измъкне от ръкава някой послушен коалиционен слуга като Джамбазки и Радан и Хоп! да го направи кмет на София. Какво ли не сме видели от ГЕРБ. А Пловдив? Там просто Борисов трябва да хвърли Тотев на кучетата и прокуратурата и после, който посочи той ще стане кмет на стадото в древния град.  \r\n\r\nПловдив отдавна беше превърнат от ГЕРБ в сателит на София, а гражданското общество във Филибето изглежда напълно унищожено и примирено. Еснафлъкът, провинциализмът и блюдолизничето пред  властта чакат на опашка още от Джумаята. Не си хабете силите да очаквате нещо от местните избори. Тези, които ви показват по телевизора, са допуснати там по волята на господаря, който разпределя порциите.  \r\n\r\nЕлементарното и простовато, селско лицемерие през последните дни на кюстендилската черешка на тортата Мая Манолова принизява и малкото останало достойнство в медиите и политическата “класа”. \n\t\t\t\t\t\t", "date": "2019.07.14", "title": "БАРЕКОВ: Ако чакате битка от БСП - забравете. Нинова е тотално удобна на Борисов, а нейните съртаници са масово на хранилката при него"}
{"url": "http://www.bnews.bg/article/262194-zasilen_trafik_po_granitsata_s_rumaniya", "text": "\n Натоварено движение на граничните пунктове в посока Румъния. По данни на \"Гранична полиция\" интензивен трафик за товарни автомобили има на \"Дунав мост - Видин\".  \r\n\r\n Леките автомобили минават по-бавно на \"Дунав мост - Русе\". На останалите пунктове трафикът е нормален. По-засилено движение отчитат на \"Калотина\". \r\n \n\t\t\t\t\t\t", "date": "2019.07.14", "title": "Засилен трафик по границата с Румъния"}
{"url": "http://www.bnews.bg/article/262197-draga_mi_maya_tezi_tvoi_selski_gluposti_hodi_si_govori_na_ploshtada_v_kyustendil_mozhe_i_da_si_s_pricheska_no_ne_si_mnogo_umna", "text": "\nНе ми пука особено дали ще бъде Мая или ще остане Данчето, защото разлика няма и господарите са все същите, а далаверата ще продължи да бъде експлоатирана по сходен начин, но много се дразня, когато ме вземат за малоумник и се опитват да ме правят саздърма с глупости от типа “ако подигравката с гражданите продължи”, както се изказа Манолова от телевизора тая сутрин. \r\n\r\nАбе Мая, абе Манолова, не знам как е гражданското общество у Кюстендил, но в София подигравката с гражданите започна още при Янчулев, продължи при ухиления Софиянски за да достигне своята кулминация при оня дето “държи маркуча си в изправност” и е известен в Уикиликс като “пожарникарят Батман”, за да достигне днес до паметник на бандитизма след “ремонта” на Графа. \r\n\r\nКолко още ще “чакаш” подигравки, драга ми Мая? Месец ли? Два ли? Щото ти по-добре от мен знаеш, че тя кампанията започва септември. И какво по-точно очакваш да видиш ти за следващия месец, след като явно нищо не си видяла за последните 30 години?! \r\n\r\nИли накратко, драга ми Мая – тези твои селски популистки глупости, ходи си ги говори на площада в Кюстендил. \r\n\r\nЩото може и да си с прическа, но не си много умна. Или поне аз не съм толкова тъп.\r\n\r\nВасил Петев\r\n\r\n \n\t\t\t\t\t\t", "date": "2019.07.14", "title": "ДРАГА МИ МАЯ, ТЕЗИ ТВОИ СЕЛСКИ ГЛУПОСТИ, ХОДИ СИ ГОВОРИ НА ПЛОЩАДА В КЮСТЕНДИЛ! МОЖЕ И ДА СИ С ПРИЧЕСКА, НО НЕ СИ МНОГО УМНА!"}
{"url": "http://www.bnews.bg/article/262195-ungariya_pobedi_yuzhna_koreya_s_64_0", "text": "\n Унгарската школа е сред най-добрите в света, когато говорим за водна топка, а вече може да се гордее и с ново забележително постижение. \r\n\r\n Женският национален отбор постави рекорд за най-голяма победа на световни първенства. В първия си мач на шампионата по водни спортове в Гуанджу (Южна Корея) унгарките се наложиха над тима на домакините с 64:0. \r\n\r\n Унгарките, които са двукратен световен и трикратен европейки шампион, буквално прегазиха отбора на Южна Корея, който участва за първи път на подобен форум. \r\n\r\n Всъщност турнирът започна с друг рекорд, след като в група \"А\" Холандия победи Южна Африка с 33:0. Това официално беше рекордът за най-резултатен мач, който впоследствие бе подобрен от ватерполистките на Унгария. \r\n\r\n Южна Корея няма никаква история във водната топка и получи място в надпреварата като домакин на световното. Отборът е съставен от бивши състезателки по плуване, като всички с изключение на 23-годишната капитанка О Хее-Джи са родени след 2000 г. \r\n \n\t\t\t\t\t\t", "date": "2019.07.14", "title": "Унгария победи Южна Корея с 64:0"}
{"url": "http://www.bnews.bg/article/262198-edna_kradliva_familiya_iska_da_otkradne_parite_na_grisho", "text": "\n Бившият вътрешен министър Богомил Бонев написа любопитен коментар във \"Фейсбук\" по повод случващото се с Григор Димитров. Тенис звездата ни продължава да пропада в световната ранглиста, записвайки загуба след загуба, докато в същото време действа и по бизнес плановете си. Както БЛИЦ вече разкри, Григор лобира пред Бойко Борисов за своя мениджър Георги Стоименов, тъй като импресариото, заедно с Димитров искат да издигнат голяма бизнес сграда на мястото на паркинга на скандалните кортове \"Малееви\" на клана \"Берберян\", намиращи се близо до Борисовата градина.  \r\n\r\n Богомил Бонев, който е отявлен фен на тениса, предупреждава хасковлията за намеренията му и най-вече за това, че се предоверява на скандалната фамилия. По думите на бившия МВР шеф, Григор е налазен от клана \"Берберян\", които се опитват да откраднат парите и доброто му име.  \r\n\r\n \"Много ми се ще Гришо, гледайки в момента мача Федерер - Надал, да си даде сметка, че неговото място е там. А не при една крадлива фамилия, която го е налазила и се опитва да му открадне и парите, и доброто име. Особено, ако тръгне да прави небостъргач\", написа Богомил Бонев, който беше много успешен министър на вътрешните работи. \r\n\r\n Припомняме, че срещу Берберян бяха заведени дела за данъчно престъпление, като на първа и втора инстанция тя беше осъдена заедно с мъжа си. На трета инстанция беше оправдана, благодарение на намесата на Иван Григоров - председател на Върховния касационен съд и приближен на Иван Костов. \r\n\r\n \r\n\r\n   \r\n \n\t\t\t\t\t\t", "date": "2019.07.14", "title": "Една крадлива фамилия иска да открадне парите на Гришо! "}
{"url": "http://www.bnews.bg/article/262199-barekov_s_ubiystven_analiz_za_kadrite_na_gerb", "text": "\n Николай Бареков разби мрежата с поредния си убийствен анализ за кадрите на ГЕРБ! Вижте какво написа: \r\n\r\n \r\n\r\n   \r\n \n\t\t\t\t\t\t", "date": "2019.07.14", "title": "Бареков с убийствен анализ за кадрите на ГЕРБ!"}
{"url": "http://www.bnews.bg/article/262200-balgarski_lekar_se_vazmuti_ot_evreyski_turisti_koito_zarinaha_avtobus_s_boklutsi_video", "text": "\n Българския лекар Илко Димов показа каква е културата на еврейски туристи в Белорусия ! Вижте сами какво публикува той: \r\n\r\n \r\n\r\n   \r\n \n\t\t\t\t\t\t", "date": "2019.07.14", "title": "Български лекар се възмути от еврейски туристи, които заринаха автобус с боклуци- видео"}
{"url": "http://www.bnews.bg/article/262188-shash_vizhte_kakvo_satvori_prezidenta_na_ukrayna_video", "text": "\n Президента на Украйна не престава да изненадва своите привърженици! Вижте какво сътвори този път: \r\n\r\n \r\n\r\n   \r\n \n\t\t\t\t\t\t", "date": "2019.07.14", "title": "Шаш! Вижте какво сътвори президента на Украйна!- видео"}
{"url": "http://www.bnews.bg/article/262187-buryata_na_halkidiki_ne_poprechi_na_balgarskite_turisti_da_pochivat", "text": "\n Предупреждение за нов циклон през почивните дни в Гърция. Докато местни и туристи на полуостров Халкидики следят напрегнато прогнозите, най-пострадалите селища от бурята в сряда вече са с ток и вода. \r\n\r\n По думите на жителите правителството се е справило бързо, като само за два дни пораженията са отстранени. \r\n\r\n Наши сънародници, пристигнали след бедствието, споделиха пред камерата на bTV, че нямат притеснения от втора подобна буря. Те обясниха, че имат всички необходими удобства като ток, вода и интернет. \r\n\r\n Заради мрачното време, обаче, няма да успеят да плажуват, но ще се възползват от почивката, за да се разходят и прекарат време заедно. \r\n \n\t\t\t\t\t\t", "date": "2019.07.14", "title": "Бурята на Халкидики не попречи на българските туристи да почиват"}
{"url": "http://www.bnews.bg/article/262190-kakvo_chaka_detsata_i_roditelite_im_ot_01_01_2020_g_ili_kak_idva_novoto_robstvo", "text": "\n Вижте какво написа адвокат Петър Николов в социалната мрежа и защо тя полудя? \r\n\r\n \r\n\r\n   \r\n \n\t\t\t\t\t\t", "date": "2019.07.14", "title": "Какво чака децата и родителите им от 01.01.2020 г. Или как идва новото робство."}
{"url": "http://www.bnews.bg/article/262191-ne_chetete_tozi_material", "text": "\n \r\nНа първо място, ние сме оцелели и ние сме родени нормално, въпреки че нашите майки, когато са били с главоболие са пили аспирин, яли са консерви и са работили до последните дни на бременността и никога не са били тествани за диабет… \r\nКато деца, ние се возехме в автомобили, без колани и въздушни възглавници, карахме колело и летни кънки без каска на главата… \r\nПиехме вода от маркуча за поливане на градината, а не от бутилки, закупени в големи търговски вериги. \r\nПиехме от една бутилка и никой не е умрял, заради това… \r\nХапвахме млечен сладолед, бял хляб с масло или свинска мас и чесън, пиехме безалкохолни напитки със захар, но не сме били с наднормено тегло, защото ние постоянно си играехме навън… \r\nИзлизахме на сутринта и играехме по цял ден, на криеница, граничари, крадци и ченгета, кралици, каубои и индианци и всичко останало, което въображение на едно дете е в състояние да роди. \r\nЧесто родителите ни не можеха да ни намерят по цял ден, а шамарът бе част от образованието, а не насилие в семейството. \r\nНикога не сме имали никакви проблеми. Прекарвахме целия ден в състезания с бордове от отпадъци от мазето, карайки колело по улицата,забравяйки, че нямаме даже спирачки. \r\nСлед няколко падания, счупени пръсти и натъртвания, сме се научили как да решаваме проблемите си. Ние нямахме въображаеми приятели. Ние не добавяхме приятели в социалните мрежи, а в крайна сметка имахме истински приятели! \r\nНие нямахме проблеми с концентрацията в училище… \r\nНе ни даваха хапчета за хиперактивност. Ние нямахме училищни психолози и педагози, но все пак завършвахме училище. Ние не продаваме лекарства пред училището. Ние нямахме PlayStation, Nintendo, 100 кабелни канала, ние не разполагахме с видео рекордери, съраунд звук, мобилни компютри, интернет, чат стаи… \r\nИмахме приятели и те бяха реални, бяха всичко! Играехме с лък и стрела, правехме си крепост от сняг, хвърляхме фойерверки за Нова година, четяхме купчина комикси! Отивахме с велосипед или пеша до къщата на приятелите ни, за да бъдем заедно, без предварителна уговорка! \r\nКогато се стигнеше до проблеми със закона, родителите не ни плащаха гаранцията, за да ни измъкнат. В действителност, те често бяха по строги от самия закон! Последните 50 години са били най продуктивните година в историята на света. Нашите поколения са направили най-добрите изобретатели и учени и до днес. Имахме свобода, правото на грешка, успех и отговорност. Научихме се да живеем с тях! Вие принадлежите към това поколение! \r\nЧестито! Може би е добре да споделите това с други хора, които са имали късмета да пораснат като истински деца, преди адвокати, държавни и правителствени ръководители да започнат да определят как да живеем! \r\nМоже би искате да изпратите това съобщение и на децата си, за да видят, как са израснали родителите им? Здравейте поколение! Всеки от нас е ангел с едно крило и можем да летим само прегърнати! \r\n \n\t\t\t\t\t\t", "date": "2019.07.14", "title": "Не четете този материал!"}
{"url": "http://www.bnews.bg/article/262185-chast_ot_nyu_york_ostana_bez_elektrichestvo_za_chasove_zaradi_avariya", "text": "\n Над 73 000 потребители в западната част на Ню Йорк останаха без ток, предадоха световните агенции. Предполага се, че пожар в трансформатор е причината за аварията. \r\n\r\n Електроподаването вече е напълно възстановено, съобщи кметът на града Бил де Блазио в Туитър. Де Блазио благодари за свършената работа на сътрудниците на службите за действия при извънредни ситуации. Той каза, че е започнало разследване на причините за инцидента, продължил повече от пет часа. \r\n\r\n По-рано губернаторът на щата Ню Йорк Андрю Куомо каза, че токът е в западната част на мегаполиса е спрял в 18,47 ч. местно време.  \r\n\r\n Липсата на ток доведе до спиране на места на работата на метрото и до заседнали асансьори. \r\n\r\n Ресторанти и други заведения също останаха на тъмно. Аварията се простира от Манхатън до летище Ла Гуардия в Куинс, съобщавата местни издания.  \r\n\r\n Потребители качваха в социалните мрежи снимки на тъмни метростанции. Пожарникари се отзоваваха на редица сигнали за заседнали в асансьори хора. Ресторанти и други заведения също останаха на тъмно. \r\n\r\n Напълно тъмна остана и зоната с театрите на Бродуей. Светофари не работеха на много места. Гигантските реклами на емблематичния Таймс скуеър също угаснаха. На места минувачи се опитаха да регулират движението. На две места театрални трупи пък довършиха спектакъла си на тротоара. \r\n\r\n По ирония на съдбата спирането на тока съвпада с 42-ата годишнина от голямата авария, оставила милиони нюйоркчани без ток за 48 часа, припомнят американски издания. Големи аварии в града имаше и през 1965 г. и през 2003 г. \r\n \n\t\t\t\t\t\t", "date": "2019.07.14", "title": "Част от Ню Йорк остана без електричество за часове заради авария"}
{"url": "http://www.bnews.bg/article/262181-33_firmi_obvineni_za_uchastie_v_kartel_pri_saniraneto", "text": "\n \r\nКомисията за защита на конкуренцията обвини 33 фирми, че са направили картел с цел лична облага от Националната програма за енергийна ефективност. Сигналът за незаконната схема е подаден от кмета на Търговище Дарин Димитров. Според него общински експерт е получил имейл, в който се твърдяло, че има картелно споразумение между фирмите за енергийно обследване и саниране в Търговище, Пловдив и Гоце Делчев. Димитров обаче не поясни имат ли участие в тази схема и общински служители, които са ангажирани с провеждането на обществените поръчки и сигнализирана ли е прокуратурата за това. \r\n \n\t\t\t\t\t\t", "date": "2019.07.14", "title": "33 фирми обвинени за участие в картел при санирането!"}
{"url": "http://www.bnews.bg/article/262182-radan_kanev_shtyal_da_promenya_enp_v_evropa", "text": "\n Радан Кънев се появи в ефира на БНТ в качеството си на новоизлюпен евродепутат и заяви, че е член на групата на ЕНП, но щял да я променя отвътре. Какво точно ще променя и как тази промяна ще се отрази на българския избирател не стана ясно. Ясно обаче бе обяснена визията, на така наречената опозиция на ДБ, която обаче кротко си хортува с управляващите в ЕНП. Всеки българин би възкликнал реформаторски номера, на които се нагледахме в 43-то Народно събрание. Естествено Кънев не даде да се разбере как ще се бори срещу бедността в България и чий проблем е тя? Как контрастира неговата висока заплата на фона на тоталната бедност в родината ни? Все въпроси, които като че ли не вълнуват високо интелигентните демократи, но... кой знае? \r\n \n\t\t\t\t\t\t", "date": "2019.07.14", "title": "Радан Кънев щял да променя ЕНП в Европа!"}
{"url": "http://www.bnews.bg/article/262183-opozitsiyata_v_severna_makedoniya_iska_predsrochni_izbori", "text": "\n Опозицията в Северба Македония призова за предсрочни избори в страната, съобщи Алсат М \r\n\r\n Призивът дойде от лидера на опозиционната ВМРО – ДПМНЕ Кристиан Мицовски. Той заяви, че се разглежда и варианта за организиране на мирни протести. \r\n\r\n „Това, което се случва в Северна Македония трябва да приключи с предсрочни избори. Организирането на мирни протести е вариант за нас. Това ще стане или само с нашата партия или с всички опозиционни партии. Нашата позиция за споразумението от Преспа е същата и ние смятаме, че то пряко засяга особеностите на нашата държава и нация“, заяви Мицовски. \r\n\r\n Той заяви, че има нужда от подкрепата на 80 депутата, за да може въпроса да бъде придвижен. Според него няма политическа атмосфера за диалог между опозиция и правителство. \r\n \n\t\t\t\t\t\t", "date": "2019.07.14", "title": "Опозицията в Северна Македония иска предсрочни избори!"}
{"url": "http://www.bnews.bg/article/262184-zadarzhaha_seriozen_narkodilar_hvalel_se_che_ima_patriotichen_chadar", "text": "\n Наркодилър бе задържан при поредна акция на ОД на МВР-София в Костинброд.Полицаите задържали с няколко пакета марихуана Марио, научи Би Нюз от  свои читатели.\"Той е голям дилър, преди време го хващаха и с оранжерия\", разказаха жители на града.Те са доволни от работата на областната дирекция на полицията, която преди месец задържа и популярния автокрадец Делислав Кючека и групата му. Хората са доволни, тъй като дилъра се хвалел, че има сериозен гръб в патриотична партия, както и че се готвели промени в Закона за здравето, чрез които щяло да се стимулира търговията с марихуана. Наша проверка показа, че подобен законопроект е внесен от партията на Валери Симеонов, а силен защитник на законопроекта пък се явявал шефът на антикорупционната комисия в парламента Борис Ячев. Припомняме, че в миналият парламент Ячев по неведоми пътища уреди приближената си Светлана Йорданова за секретар на Националния съвет по наркотични вещества. В сегашния парламент Ячев издигна протежето си до зам. министър на здравеопазването! Нищо, че въпросната дама няма нищо общо със здравеопазването, тъй като се е занимавала с организацията на увеселителни партита, където вероятно е развивала пазара за марихуаната, а ние да не се чудим защо здравеопазването ни е на това дередже! \r\n\r\n   \r\n \n\t\t\t\t\t\t", "date": "2019.07.14", "title": "Задържаха сериозен наркодилър! Хвалел се, че има патриотичен чадър!"}
{"url": "http://www.bnews.bg/article/262186-zapey_kak_se_sbadvat_detskite_mechti_mezhdu_notite_i_dumite", "text": "\n Надали на този свят има нещо по- хубаво от това, да видиш как една детска мечта става реалност  и на едно лице грейва най- искрената усмивка позната на човечеството. Децата са богатството на този свят, те са лъча светлина и надежда, че не всичко е изгубено и доказателството, че всеки трябва да запази добротата в сърцето си, независимо на колко години е станал. \r\n\r\n Преди броени дни в социалните мрежи се появи песента “Запей”, която е олицетворение на това, че мечтите се сбъдват! Но нека ви разкажем повече за историята на това прекрасно произведение. \r\n\r\n Тази песен е сбъдната мечта на Мила Илиева. Тя е само на 14 години, но обича да пише стихове. А един ден пише и текста за тази шарена и весела песен. Изненадата за Мила е, когато разбира как текстът може да бъде облечен в музика, а след това емоциите от нея да бъдат предадени в клип. Чудото на сътворяването обединява и вдъхновява много хора около тази идея. \r\n\r\n \r\n\r\n Децата трябва да мечтаят и трябва да виждат реализирани творческите си мечти, за да продължат развитието си и да бъдат това, което искат, както се пее в песента. Това е и мотото на проекта, който е реализиран в изпълнение на :Elegance&Палави ноти ft.Mavrikov. \r\n\r\n Трио Елеганс  са заедно вече 5 години, а “Палави ноти”, тази есен ще навърши 4. Сред изявите на малките таланти са Благотворителния ни концерт \"Деца творят за деца\", които е традиция всяка годиня, няколко самостоятелни авторски песнички,многа 1частия на различни сцени,фестивали,конкурси. Момичетата от Елеганс, че  винаги възрастните трябва да са опора на малките и да помагат за да се сбъдват мечтите им. \r\n\r\n \r\n\r\n Възрастните, дават възможност за изява на децата, това е формулата за прекрасно бъдеще, спойката между поколенията. Режисьор и оператор на клипа е Атанас Аретов. В клипа са включени различни локации, участват много деца от школи и спортни клубове. \r\n\r\n \r\n\r\n За да се превърне творческият проект в мащабно предизвикателство – дебют, като  рап изпълнител прави и Васко Мавриков, водещият в „Шоуто на Мавриков.“ Дали песента ще получи овации или златен скункс, никой не знае, но определено е пример за това как всеки трябва да се впуска в предизвикателства, шегуват се създателите на проекта. \r\n\r\n Видеото гледайте \r\n \n\t\t\t\t\t\t", "date": "2019.07.14", "title": "ЗАПЕЙ! Как се сбъдват детските мечти, между нотите и думите"}
