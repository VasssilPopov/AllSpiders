{"url": "http://www.bnews.bg/article/265329-geshev_vazlozhi_proverka_na_golemite_yazoviri_v_stranata", "text": "\n Главният прокурор Иван Гешев възложи днес на Държавна агенция „Национална сигурност“ и на Главна дирекция „Национална полиция“ съвместно да извършат проверка на комплексните и значими язовири на територията на цялата страна, съобщиха от прокуратурата. \r\n\r\n Проверката следва да изясни какво е актуалното състояние на водния обем в язовирите и налице ли са язовири, чиито воден обем е под съответния оптимален размер, който да гарантира осигуряване на питейно-битовото водоснабдяване на гражданите. \r\n\r\n Указано е след извършване на проверката да бъде предоставена обобщена справка за всеки един от проверяваните язовири. \r\n\r\n В случай че в хода на проверката се съберат данни за извършено престъпление от общ характер, материалите от проверката ще бъдат изпратени на съответните компетентни прокуратури за вземане на отношение. \r\n\r\n В допълнение в отдел „Надзор за законност“ при Върховна административна прокуратура се извършва проверка по спазване разпоредбите на Закона за водите относно състоянието на язовир „Бели Искър“. \r\n\r\n   \r\n \n\t\t\t\t\t\t", "date": "2020.01.16", "title": "Гешев възложи проверка на големите язовири в страната\r\n"}
{"url": "http://www.bnews.bg/article/265336-evrokom_i_bankera_beglets_s_gnusna_ataka_sreshtu_barekov", "text": "\n Гнусната медийна атака на Евроком и Банкера беглец от Белград срещу Николай Бареков започва да взема сериозни мащаби. По всичко личи, че всичко е било предварително замислено и подготвено, за да се изкара кабеларката Евроком мъченик. В изданието Либерта излиза материал с гръмкото име \"Държавната мафия посегна на тв \"Евроком\", иска да заглуши Кулезич и Диков\" коя точно е държавната мафия и как точно е посегнала на Кулезич и Диков не става ясно. Вероятно според изданието институциите в България не трябва да извършват проверки за пране на пари. Странна логика развива и изданието за хубавите журналисти Кулезич и Диков, но не те правиха разследвания на властта, а точно обратно Байрактаров и Бареков. Оказва се, че тези които разследваха властта и изнасяха на показ зулумите ѝ бяха изгонени от телевизията, а сега уж държавната мафия готвела репресии срещу тях. Естествено , за да има масова истерия прилежно са включени и издания като Банкер и Фрог Нюз. И изведнъж ни в клин ни в ръкав призив за протест! Алооо, ама Бареков е безработен и не участва в никаква властова позиция. Просто си гледа четирите сина, а някои протежета на олигархията май бая са се оцапали. Май бая ги е страх, че кранчето с мръсните пари ще бъде затворено, а после Бареков бил виновен. И още, Евроком имат ли компютри, защото запознати разказват, че монтажистите си носели собствени от дома си, тъй като кашоните с които разполагала кабеларката за нищо не ставали, а на всичкото отгоре ползвала и пиратски софтуер. \r\n \n\t\t\t\t\t\t", "date": "2020.01.16", "title": "Евроком и Банкера беглец с гнусна атака срещу Бареков!"}
{"url": "http://www.bnews.bg/article/265337-zam_ministarat_ot_vmro_n_kanchev_e_dal_razreshenieto_za_vnos_na_25_000_tona_italianski_bokluk", "text": "\n Прокуратурата не назова името на зам,-министъра в Министерството на околната среда и водите преди да внесе обвинителния акт, но и децата знат кой отговаря в МОСВ за боклука - дясната ръка на Каракачанов в министерството и негов заместник във ВМРО Николай Кънчев. Той е бил връзката на най-високо ниво между мафият Ндрангета и българските олигарси в лицето на Христо Ковачки. Очакват се нови масови арести.  \r\n\r\n Част от тези боклуци са намерени на площадката в Плевен на Нова година. Тогава разследващите действаха по сигнал и намериха 9 хил. тона отпадъци в склад и двор в индустриалната зона на града. Оказа се, че много от балите са скъсани, а съдържанието им - разпиляно. Вече е ясно, че фирмата, стопанисвала площадката, не е имала съоръжения за отработването им, на обекта няма вода и работници по трудов договор. Предполага се, че това е било само временна спирка за тоновете италиански отпадъци, които е трябвало да се изгорят. Тогава разследващите изпратиха и запитване до Италия, за да стане ясно дали тези отпадъци са от партидата, която карабинерите задържаха във влакова композиция, пътували за България. \r\n\r\n Главният прокурор Иван Гешев е сезирал министъра на околната среда и водите по случая. Поискал е възобновяване на производството по издаване на разрешението за трансграничен превоз, защото е незаконосъобразно. Тримата заместници на Нено Димов са Атанаска Николова, Красимир Живков и Николай Кънчев. От прокуратурата отказват да посочат кой от тях е подписал разрешението. Проверка на “24 часа” показа, че ресорният зам.-министър, който отговаря за отпадъците, е Николай Кънчев. Освен това и той е от квотата на Обединени патриоти, както и Нено Димов.  \r\n\r\n “В МОСВ не е постъпвало заявление за съгласие за превоз на отпадък с жп транспорт от Италия за България. Нямаме информация дали е предназначен за България. Италия не ни е уведомила нищо”, каза Нено Димов в парламента в отговор на въпрос от опозицията на 18 декември. Сега обаче прокуратурата се позовава на документ, издаден 12 дни по-рано от негов заместник. \r\n\r\n Заради нарушението при издаването на документа Иван Гешев е възложил на Върховната административна прокуратура да сезира новия министър на околната среда и водите Емил Димитров, за да извърши проверка по случая и да поправи грешката на предшественика си. В четвъртък премиерът Бойко Борисов разпореди до другата седмица да се подготви мораториум за вноса и износа на боклук в страната, докато не е сигурно, че всичко е изрядно. По-рано през деня главният прокурор нареди на МВР и ДАНС да направят още по-голяма проверка, свързана с отпадъците. От 6 януари започна разследване на всички фирми, които внасят, съхраняват и горят боклуци. От днес проверката се разширява и за отпадъците, които се съхраняват в зоните на всички мини, които вече не се експлоатират. МВР и ДАНС трябва да установят колко са те, къде се намират и да съберат данните за последния концесионер, ползвател или рекултиватор. Трябва да се разкрие и произходът на боклуците, които се съхраняват там, включително и дали са били предмет на трансграничен превоз. Ако се получат данни за извършени престъпления, прокуратурата ще води наказателни дела срещу виновните. \r\n \n\t\t\t\t\t\t", "date": "2020.01.16", "title": "Зам.-министърът от ВМРО Н. Кънчев е дал разрешението за внос на 25 000 тона италиански боклук! "}
{"url": "http://www.bnews.bg/article/265338-aresti_v_stara_zagora_zaradi_bokluka_na_kovachki", "text": "\n Прокуратура и ДАНС са извършили проверки и последващи арести в РИОСВ- Стара Загора, научи Би Нюз от свои източници в града. Операцията се пази в тайна, тъй като в схемата за боклука е забъркан и човек на Симеонов, заемащ висок държавен пост. Според нашите източници сред задържаните са Директорката на РИОСВ-Стара Загора и двама от експертите. Очаквайте подробности.   \r\n \n\t\t\t\t\t\t", "date": "2020.01.16", "title": "Арести в Стара Загора заради боклука на Ковачки!"}
{"url": "http://www.bnews.bg/article/265332-bashta_blasna_dashterya_si_i_gadzheto_sled_avtogonka", "text": "\n 38-годишен баща преследвал с кола автомобила, в който били дъщеря му и нейният приятел, и ги блъснал. Инцидентът е настъпил в 19 часа вчера в село Кожухарци, община Крумовград, съобщават от пресцентъра на Министерството на вътрешните работи. \r\n\r\n По данни на полицията мъжът организирал преследване със своя автомобил, марка „Мерцедес“, на друга кола от същата марка, в която пътували 17-годишната му дъщеря с 20-годишния ѝ приятел. Застигнал ги в района на селото и нарушавайки дистанцията, блъснал движещия се пред него автомобил. Няма пострадали при инцидента. Водачът, причинил катастрофата, напуснал мястото на произшествието. \r\n\r\n Ченгетата издирили бащата и го задържали за 24 часа за хулиганство и причиняване на пътнотранспортно произшествие. Тестът за алкохол бил отрицателен. \r\n \n\t\t\t\t\t\t", "date": "2020.01.16", "title": "Баща блъсна дъщеря си и гаджето ѝ след автогонка\r\n"}
{"url": "http://www.bnews.bg/article/265334-geshev_stegna_vazheto_okolo_kovachki_naredi_da_razsledvat_bolkuka_vav_vsichki_mini", "text": "\n Главният прокурор нареди на МВР и ДАНС да направят още по-голяма проверка, свързани с отпадъците. От 6 януари започна разследване на всички фирми, които внасят, съхраняват и горят боклуци. От днес проверката се разширява и за отпадъците, които се съхраняват в зоните на всички мини, които вече не се експлоатират. МВР и ДАНС трябва да установят колко са те, къде се намират и да съберат данните за последния концесионер, ползвател или рекултиватор. Трябва да се разкрият и произходът на боклуците, които се съхраняват там, включително и дали са били предмет на трансграничен превоз. Ако се получат данни за извършени престъпления прокуратурата ще води наказателни дела срещу виновните.  \r\n \n\t\t\t\t\t\t", "date": "2020.01.16", "title": "Гешев стегна въжето около Ковачки! Нареди да разследват болкука във всички мини! "}
{"url": "http://www.bnews.bg/article/265333-59_toma_dokazatelstva_che_neno_dimov_ot_vmro_e_vinoven_za_vodnata_katastrofa_ostava_v_aresta", "text": "\n Апелативният специализиран съд остави в ареста бившия министър на околната среда Нено Димов.  \r\n\r\n Съдът откри достатъчно данни за неговата съпричастност към кризата с водата в предоставените от прокуратурата 59 тома доказателства \r\n\r\n Той е обвинен в умишелна безстопанственост. Решението е окончателно.  \r\n\r\n Съдът изтъкна, че Нено Димов не е делигирал правомощия на друг за одобряването на графиците за водоползване от язовир Студена. Една от свидетелките например Мая Дряновска, която е експерт в екоминистерството, е казала, че в началото на 2019, при изготвянето на годишния график, е имало три варианта като при много суха година прогнозният график е бил в язовира да има малко на 3 млн куб. метра вода.  \r\n\r\n Максималният обем в язовира е 25 млн куб. метра вода. Пак тя разказала пред разследващите, че в началото на 2020 г. й се е обадил мъж, който се е представил каот изпълнителен директор на \"Стомана Индъстри\". Той й е казал, че Нено Димов го  е насочил да се свърши с нея, за да се отпусне за промишлени нужди вода от язовира, тъй като се очаквало, че зимните месеци януари и февруари, алтернативният източник, който ползва дружеството, може да замръзне.  \r\n\r\n Подаването на вода от Студена към топлофикация перник и стомана индъстрийт са спрени от ноември м.г.  \r\n\r\n Съдът посочи още, че дежурните диспечери към ВиК Перник ежедевно са подавали информация за нивото на язовира, която е била предоставена на областната управа, шефът на ВиК, Басейновата дирекция.  \r\n\r\n В кабинета на Нено Димов са били открити таблици за притока на вода за последните 10 години от 2010 до 2019 г. От тях, от пръв поглед се виждало, че водата намалява. Имало и доклад за състоянието, в който се споменавало, че притокът е 11 млн куб. метра.  \r\n\r\n Съдът също така изтъкна, че са настъпили масови негативни реакции от хората в Перник, които търпят водната криза. Затова според магистратите задържането на бившия министър е основателно.  \r\n \n\t\t\t\t\t\t", "date": "2020.01.16", "title": "59 тома доказателства, че Нено Димов от ВМРО  е виновен за водната катастрофа! Остава в ареста! "}
{"url": "http://www.bnews.bg/article/265330-api_poluchavame_evroparite_za_struma_do_kraya_na_2020_a_ako_izpalnim_iziskvaniyata", "text": "\n Не се отказваме нито от проекта за АМ \"Струма\", нито от европейското финансиране, заяви пред Нова тв Георги Терзийски, член на Управителния съвет на Агенция \"Пътна инфраструктура\". \r\n\r\n Оттеглянето е, за да се изпълнят новите екологични изисквания на европейската комисия. Ще изпълним всички препоръки, които са ни дадени. \r\n\r\n За да се изпълнят, е необходимо време. До края на 2020 година трябва да сме готови, за да гарантираме парите от Европа. \r\n\r\n Дейностите по апликационната форма не са спрени. Продължава да се избират изпълнители. И след одобрението веднага започва строителството. \r\n\r\n Отсечката Благоевград - Крупник ще продължи. \r\n\r\n Сроковете за завършването на магистралата остават същите. \r\n\r\n България ще иска в новата апликационна форма и парите от смекчаващите мерки, които ще бъдат извършени. \r\n\r\n Един от резервните варианти за пренасрочване на средствата е наистина АМ \"Европа\" към Калотина. \r\n\r\n   \r\n \n\t\t\t\t\t\t", "date": "2020.01.16", "title": "АПИ: Получаваме европарите за \"Струма\" до края на 2020-а, ако изпълним изискванията\r\n"}
{"url": "http://www.bnews.bg/article/265331-eto_koi_sa_zhertvite_na_adskata_eksploziya_vav_varna", "text": "\n Тройната съдебната медицинска експертиза сочи, че едното от двете тела, открити след взрива във варненския квартал Владиславово е на бившия полицай Веселин Димитров. Това сочат първоначалните данни, а неговото издирване е прекратено. Другото тяло е на 53-годишната жена, която е живяла в съседния апартамент. Това каза окръжния прокурор на Варна Красимир Конов.Той допълни, че има данни, че Веселин Димитров е закупил 2 дни преди фаталния 13 януари 30 литра бензин и 11 литра газ. \"Веселин Димитров е разполагал с 30 литра бензин и 11 литра газ. Има доказателства, че преди взрива той е местил мебели в жилището, така той е увеличил силата на ударната вълна. Огледът продължава вече 4-ти ден. Назначена е комплексна експертиза. Според специалистите няма данни, които да насочат за използвано взривно вещество. Назначени са две тройни съдебномедицински експертизи. Събрани са косвени доказателства, които могат да посочат кои са жертвите. Едното тяло най-вероятно е на Веселин Димитров, другото на съседката. Установени са негови близки, които също са разпитани. Последният негов разговор е бил спокоен, мислил е за бъдещето. Намерени са вещи с миризма на бензин. На място за иззети 2 газови бутилки. На по-късен етап се надяваме да имаме пълен профил на Веселин Димитров\", каза окръжният прокурор, цитиран от Varna24.bg. По първоначални данни от другата експертиза Веселин е разместил мебелите в апартамента така, че при най-малка искра жилището да се взриви. \r\n \r\n  \r\n \n\t\t\t\t\t\t", "date": "2020.01.16", "title": "Ето кои са жертвите на адската експлозия във Варна\r\n\r\n"}
{"url": "http://www.bnews.bg/article/265321-apelativniyat_sad_reshava_za_aresta_na_neno_dimov", "text": "\n Апелативният спецсъд ще реши днес дали да остави за постоянно в ареста бившият министър на околната среда Нено Димов. В събота, на първа инстанция, му беше наложена най-тежката мярка за неотклонение по обвинението в умишлена безстопанственост заради водната криза в Перник. \r\n\r\n Съдът откри достатъчно данни за неговата съпричастност за кризата с водата в предоставените от прокуратурата 59 тома доказателства. \r\n\r\n Видя опасност той манипулира свидетели, заради високата му държавна позиция към онзи момент - с подадена, но неприета от парламента оставка. \r\n\r\n На лостовете, които постът му дава, акцентира и наблюдаващият прокурор Ангел Кънев, който след съдебното решение коментира: \r\n\r\n \"Към момента е налице опасност да извърши друго престъпление с оглед високата степен на обществена опасност - на него самия като длъжностно лице, и на деянието, което е извършил\", предаде БНР. \r\n\r\n Дали това, че от вчера Нено Димов вече е бивш министър ще промени позицията на спецобвинението, ще стане ясно по-късно днес. В събота адвокатът на Димов - Ина Лулчева, силно да разкритикува съдебния акт и призна че не е изненадана: \r\n\r\n \"С новата вълна в прокуратурата се обеща, че ще тя ще се заеме с високите етажи на властта.\" \r\n\r\n Засега Нено Димов остава единственият отговорен за водната криза в Перник, а прокуратурата, която разсекрети част от доказателствата по делото, е категорична - ако ексекоминистърът не беше разрешавал вода от язовир Студена да отива за промишлени нужди, до режим нямаше да се стигне. \r\n \n\t\t\t\t\t\t", "date": "2020.01.16", "title": "Апелативният съд решава за ареста на Нено Димов\r\n"}
{"url": "http://www.bnews.bg/article/265335-lachezar_ivanov_vnesal_teksta_za_7_kratna_razlika_v_lekarstvata", "text": "\n \r\nВносител на текста в Закона за обществените поръчки, позволил седемкратна разлика в цената на едно и също лекарство, е известен. Това е депутатът от ГЕРБ Лъчезар Иванов - известен и с прякора Лъчо Мозъка. Под предложението са се разписали и колегата му Данаил Кирилов, както и Хамид Хамид от ДПС, пише Банкеръ. \r\n\r\n Вносителите на законопроекта, позволил на частните болници да закупуват чрез здравната каса лекарства на много по-високи цени, стават ясни от стенограма от заседание на правната комисия, на което предложението е отхвърлено. Според Хамид частните болници от години провеждали обществени поръчки, без да има нужда от това, а аргументите за законовите промени са свързани с факта, че след като получат парите си по каса, тези лечебни заведения не разходват публичен ресурс. \"Ако вие сте собственик на частна болница и сте харесали скъпа немска апаратура, която е революционна за страната, сте длъжен да обявите поръчка. На другия ден обаче получавате оферта от китайска фирма, която доказва съответствие в спецификациите с немския уред и вие сте длъжен да купите китайския апарат,\" аргументира се още Хамид по време на заседанието. \r\n\r\n В заключение Хамид изтъква, че няма частна болница, няма близки с частна болница, няма приятели с частна болница и нямало какво повече да се изяснява. \r\n\r\n Предложението обаче не се приема от комисията с три гласа \"за\" и пет \"въздържали се.\" По-късно текстът е приет в пленарна зала. \r\n \n\t\t\t\t\t\t", "date": "2020.01.16", "title": "Лъчезар Иванов внесъл текста за 7-кратна разлика в лекарствата\r\n"}
{"url": "http://www.bnews.bg/article/265322-povdigat_obvineniya_na_banditite_zheneli_se_za_martvi_babi_zaradi_imotite_im", "text": "\n Очаква се днес спецпрокуратурата да повдигне обвинения на участниците в разкритата схема за имотни измами в столицата, посочи БНТ. \r\n\r\n Осем души са задържани по нея, сред тях полицаи, служители на ЕСГРАОН, частен съдебен изпълнител и адвокат. \r\n\r\n Те успели да присвоят 15 апетитни имота в центъра на София и да откраднат спестявания за няколко милиона лева от възрастни хора без наследници. \r\n\r\n Измамниците набелязвали жертвите си предварително, следели начина им на живот и след смъртта им, сключвали фиктивни граждански бракове с тях за да ги онаследят. След финализиране на измамата, имотите били препродавани. \r\n \n\t\t\t\t\t\t", "date": "2020.01.16", "title": "Повдигат обвинения на бандитите, “женели” се за мъртви баби заради имотите им\r\n"}
{"url": "http://www.bnews.bg/article/265323-hari_i_megan_shte_stanat_uzhasno_bogati", "text": "\n Не, монархията не е в криза. Не, принцовете не са кавгаджии. Не, херцогът и херцогинята на Съсекс няма да бъдат бедстващи, а само ужасно богати. Не, те няма да останат незащитени. С две думи, събитията от последните няколко дни, немислими за всяка друга демокрация, наистина нямат значение. \r\n\r\n Да погледнем от другата страна. Нацията е на тръни или поне нейните средства за масова информация са. Корпусът на кралската преса е на път да бъде лишен от любимия си стереотип; младият принц, който тръгва на война, как той се жени за красива жена и как „разклаща монархията откъм нейните основи“. Но стереотипите винаги избледняват. И британската монархия се справи доста по-лошо с това. \r\n\r\n Това, което се случва с принц Хари и Меган, е това, което се е случило в семейните фирми през вековете. Всичко върви плавно, докато това не се случи, докато някой младши член не разстрои останалите и не излезе извън границите. Защото същността на фирмата опира до наследствеността и нищо друго, и тази същност може да изглежда застрашена. А кръвта вода не става. \r\n\r\n При тези обстоятелства семейните фирми реагират точно така, както и кралското семейство отговори на срещата на върха в Сандрингам тези дни. Каляските се въртят в кръг, възрастните хора влизат в една свита и обикновено на страдащия се отрежда някакво ужасно възмездие и акт на отхвърляне. Това не е „Игра на тронове“. Това е „Кръстникът“. Не можеш да си наполовина в „семейството“, а щом си навън, момче, ти си аут. \r\n\r\n Това, което със сигурност не можете да направите, е да накарате пиар консултантите да изложат новата концепция за прогресивната, благотворителна, но комерсиално финансирана монархия, което няма отношение към съществуването на един от тях. Или поне не може да го направи сам и да не очаква семейна експлозия. Ето защо семейните фирми рядко оцеляват след две поколения. \r\n\r\n Сигурен съм, че пред Съсекс има проспериращо, и дори все по-натруфено бъдеще пред него. Това, което би трябвало те да планират, е момента, в който тяхната връзка се прехвърли от влюбени птички към брачната корпоративна стратегия. Те не се нуждаят от притеснения. Те са знаменитости. Дори ако позлатата започне да се изтънява в предградията на Торонто или на плажовете на Малибу, те ще печелят силно. Разбира се, те ще се нуждаят от защита, но след време ще я изплатят, както правят всички известни личности. \r\n\r\n За британската монархия има малко уроци по този въпрос. Остава мистиката, вградена в образа на монарха, който наистина не е податлив на „прогресизъм“ или някаква неясна широка църковна концепция. Очевидно е, че тя трябва да е по-стройна. Но ако някои характеристики са приложими за нея, това е, че тя изобщо не може да има „тема“ или конкретен „характер“. \r\n\r\n Монархията оцелява, защото тя не е значима, не е влиятелна, дори няма дефиниция. Точно там е идеалното въплъщение на държавата в човешка форма. Да се спори за нейната същност или да й се приписва каквато и да е персонализация означава всичко ще бъде изложено на риск. \r\n \n\t\t\t\t\t\t", "date": "2020.01.16", "title": "Хари и Меган ще станат ужасно богати "}
{"url": "http://www.bnews.bg/article/265324-misho_konstantinov_za_vodnata_kriza_horata_shte_se_vdignat_i_shte_ni_iztrepyat", "text": "\n \"За съжаление новините не са много добри и трябва да се подготвим за това, което ни чака. Чака ни суша и безводие\". Това заяви пред БНТ математикът проф. Михаил Константинов, председател на Съвета на директорите на \"Информационно обслужване\", която работи по IT проекти на министерства и държавни агенции, а също така и по време на избори. \r\n\r\n \"Трябва да се види какви мерки могат да се вземат \", каза още той и добави, че това, което наблюдаваме в момента, сме го гледали точно преди 25 години, когато към края на 1994 г. София е оставена без вода. \"Тогава някакви идиоти източиха водата, за да въртят две малки електроцентрали и да дадат вода на \"Кремиковци\". \r\n\r\n \"Ще бъдат направени опити отново да се източи и малкото останала вода в язовирите - прогнозира Константинов. - Затова трябва да се каже какво да се направи. Първо трябва да се прекрати използването на водата в българските водоеми и язовири за всякакви други нужди, освен за питейно-битови нужди. Поне тези, които са за такива нужди, защото има такива, които са за промишлени нужди. Там където са ползвали вода за питейни нужди, предприятията да бъдат така добри да си направят сондажи. Искам само да припомня, че за всеки кубичен метър вода над земята има 50 под земята. Само 2 стотни от процента на всичката вода по земното кълбо е сладка, т.е. 1/5000 част. Същевременно подземните води са около 1%, т.е. 50 пъти повече, отколкото водата, която е отгоре. Ясно е, че трябва да се правят сондажи и да се черпи, както е и било. Само че на някои предприятия им е по-евтино да си купят за без пари вода и да не се занимават с това да търсят собствени водоизточници. Ние един обикновен сервиз ходим да го глобяваме, че не си е направил сонда, дето неговата консумация е нищожна, а оставяме гигантски разхитители на вода. Това просто трябва да се прекрати\". \r\n\r\n Константинов твърди, че трябва да се реши за живота и здравето на хората ли ще се тревожим, или за парите на предприятията. \"Ние идиоти ли сме, или само така изглеждаме - попита той. - Това просто трябва да се прекрати, това е безумие и не може така да продължава. Хората ще се вдигнат и ще ни изтрепят. И с право, ако така продължава. Трябва да си напълно ненормален първо да го направиш това нещо и второ да настояваш още да го правиш (б.р. - визирайки \"Стомана\"-Перник, който поиска, въпреки празния язовир \"Студена\", отново да взима вода оттам)\". \r\n\r\n Константинов смята, че министерска оставка не решава въпроса. \"Не му завиждам на този, който ще поеме водите. Но във всичките си ведомства той първо трябва да вземе специалисти - да разкара калинките.\" \r\n \n\t\t\t\t\t\t", "date": "2020.01.16", "title": "Мишо Константинов за водната криза: Хората ще се вдигнат и ще ни изтрепят"}
{"url": "http://www.bnews.bg/article/265328-na_suho_razlog_sprya_vodata_na_bansko", "text": "\n Кметът на община Разлог Красимир Герчев издаде заповед, с която забранява извозването на минерална вода с цистерни за хотелите в Банско. \r\n\r\n ез последните няколко години практики, собствениците на хотели в Банско, да вземат минерална вода от изворите района на Разлог, накара Герчев да гарантира количества за туристическия бранш в Разлог, предава \"Струма.ком\". \r\n\r\n Заповедта е налице и вече няма да има проблем със захранването на басейните в Разлог и Баня. Температурата на минералната вода от изворите в района на село Баня е около 60 градуса, което я прави изключително подходяща за хотелиерите, които искат да развиват СПА туризъм. \r\n\r\n В момента всички хотели са пълни и черпенето на вода от минералните извори е достигнал своя пик. В същото време хотелиери от Банско предпочитат да извозват водата до своите хотели, която след това само подгряват. До момента са издадени 65 разрешителни за вземане на вода от извора в село Баня, като всяка година броят на желаещите да ползват вода се увеличава. \r\n\r\n Хората в селото са притеснени, че от честото преминаване на цистерните, пълни с вода се руши и пътната настилка. Остава възможността с извозване на минерална вода от изворите в село Елешница, където количествата са свободни, заради липсата на хотели и басейни, които да ползват природното богатство. \r\n \n\t\t\t\t\t\t", "date": "2020.01.16", "title": "НА СУХО: Разлог спря водата на Банско"}
{"url": "http://www.bnews.bg/article/265326-vnimanie_govori_kukulezich", "text": "\n Внимание! Говори Кукулезич! Така започна гнусната постановка в студиото на кабеларката \"Евроком\". Главни герои госпожа Кукулезич и лицето Георги Георгиев от сдружение \"Боец\". За Кукулезич, както самата тя се определи едва ли е нужно да се дават обяснения, но можем само да изразим мнение, че е уникален ветропаказател, който според интереса може да похвали или критикува всеки и всичко, стига да се знае от къде духа вятъра. За лицето Георгиев е интересно да се каже, че има много голямо сходство между него и Кукулезич. Преди години Георгиев е заклет гербаджия и дори е готов да жертва живота си за генерал Борисов. След вътрешено-партиен скандал, същия е изгонен от ГЕРБ, а в последствие вятъра духва откъм Белград и нашият непримирим Боец се превръща в непримирим критик на генерал Борисов. Повече от година в публичното пространство се носят интересни слухове за финансирането на кабеларката \"Евроком\", за редица предавания се говори, че са финансирани от БСП, като това на Минчо Христов, на Иван Търпоманов и др. Според служители на \"Евроком\" близо 80% от предаванията са външни продукции, но се оказва, че само предаването на Бареков плаща, за да се излъчва без цензура. Нещо повече единствено Бареков обявява публично, че предаването се финансира от \"Презареди България\" и призовава с открито писмо всички медии да обявят публично от къде идва финансирането на водещите предавания и журналисти. В ефира на \"Евроком\" предаването \"Бареков и Байрактаров без цензура\" е единственото, което прави истинска разследваща журналистика и критикува управляващите. Именно в това предаване бе разкрита аферата \"апартаментгейт\", именно в това предаване бе разобличена \"паспортната мафия\", именно в това предаване бе разкрита далаверата с вносния боклук и още, и още! В резултат кабеларката \"Евроком\" просто продаде за сериозен стимул най-скъпото си предаване, вероятно стимула се е изразявал в седемцифрено число, разиграно на търг с дузина заинтересовани лица, начело с Белградския беглец, Шкембе войводат, WC-министъра, Цв.Цв., Джамболина и още куп персони.Предаването бе свалено след търга без никакви обяснения. В последствие кабеларката се опита чрез лицето Диков да манипулира зрителите, че Бареков и Байрактаров са ѝ дължали пари и затова било спряно предаването. За да обори лъжите кабеларката даде 42 секунди за право на отговор на Димитър Байрактаров, който направи на пух и прах лицето Диков, който категорично отказа да огласи срещу какви пари прави предаването си. Снощи Кукулезич и Георгиев разиграха пошъл сценарий, в който искаха да превърнат в аванс кабеларката \"Евроком\" в жертва на прокуратурата, а за поръчител бе нарочен Бареков. От наши източници в \"Евроком\" научихме, че спонсорите са врътнали кранчето и са спрели финансирането, а Кукулезич, Диков и сие без парички не правят нищо. Сега кабеларката трябва да излезе по някакъв начин от ситуация и се опитва да се превръща в репресиран от властта обект. За сведение на незнаещите наша проверка установи, че на политическата карта единия от собствениците на \"Евроком\" е в действаща коалиция с управляващите от ВМРО и НФСБ. Наша проверка установи също, че \"Евроком\" е една от медиите, които са получили доста пари от европрограми и от управляващи партии по време на избори. Интересен момент е от къде точно боецът Георгиев има информация, кой подава сигнали на прокуратурата и какво е съдържанието на сигнала, когато такъв няма публично обявен. Оказва се, че или прокуратурата докладва на боеца Георгиев или в прокуратурата има къртица, която изнася информация на заинтересовани лица. Наша проверка установи, че съпругата на Шкембе войводата е прокурор, който вероятно е изпълнил съответната услуга като заинтересовано лице. Изводите можете да си ги направите сами!   \r\n \n\t\t\t\t\t\t", "date": "2020.01.16", "title": "Внимание! Говори Кукулезич!"}
{"url": "http://www.bnews.bg/article/265320-putin_predlozhi_danachniya_shef_mishustin_za_premier_na_rusiya", "text": "\n Руският президент Владимир Путин внесе в парламента кандидатурата на ръководителя на Федералната данъчна служба Михаил Мишустин за министър-председател, предадоха ТАСС и Франс прес, цитирани от БТА. \r\n\r\n Номинацията бе направена непосредствено след изненадващата оставка на премиера Дмитрий Медведев, който заемаше тази длъжност от близо осем години. Оставката на Медведев беше обявена след реч на президента за конституционни реформи. \r\n\r\n 53-годишният Мишустин работи в руското правителство от 1998 г. и е ръководил Федералната данъчна служба от 2010 г. Той няма никаква политическа тежест и изборът му за премиер от Путин показва, че той няма да играе независима роля, отбелязва Асошиейтед прес. \r\n\r\n [Путин е внесъл кандидатурата на Мишустин за разглеждане в Държавната дума след среща с него.] \r\nПутин е внесъл кандидатурата на Мишустин за разглеждане в Държавната дума след среща с него. \r\n\r\n Мишустин е с репутацията на ефикасен висш чиновник, който е създал \"най-добрата система за събиране на данъци в света\", заяви руската телевизия \"Россия 24\", цитирана от Франс прес. \r\n\r\n По време на президентските си мандати между 2000 и 2008 г. Путин вече е номинирал за премиерския пост неизвестни за широката общественост хора - например, през 2004 г. тогавашния постоянен представител на Русия в ЕС Михаил Фрадков, отбелязва АФП. \r\n\r\n Държавната дума, долната камара на руския парламент, ще разгледа кандидатурата на Мишустин утре, съобщиха ТАСС и Ройтерс. \r\n\r\n От Кремъл поясняват, че Путин е внесъл кандидатурата на Мишустин за разглеждане в Държавната дума след среща с него. \r\n\r\n Москва обяви също, че Путин се е подписал под указ за приемане на оставката на правителството. \r\n \n\t\t\t\t\t\t", "date": "2020.01.16", "title": "Путин предложи данъчния шеф Мишустин за премиер на Русия"}
{"url": "http://www.bnews.bg/article/265325-barekov_za_signala_sreshtu_evrokom_i_isteriyata_koyato_predizvika_toy", "text": "\n По повод твърденията на някакво сдружение от псевдо “бойци” с неясно финансиране за подаден от мен сигнал до прокуратурата във връзка с “черна каса” в кабелна телевизия Евроком аз, Николай Бареков, заявявам следното. Сигналът за евентуалното пране на пари и неплащане на данъци е подаден от мен до прокуратурата няколко дни след като без мотиви и без юридически обосновани стъпки “Евроком” едностранно прекрати излъчването на нашето предаване “Бареков и Байрактаров без цензура” преди два месеца. \r\n\r\n Сигналът е изключително обемен, мотивирано написан и с огромен доказателствен материал за престъпните схеми. Разбирам напълно защо толкова много паникьосва и страхува засегнатите. Нямам обяснение, обаче, как този сигнал попада в ръцете на тези, срещу които е подаден. Тук трябва да се намеси държавното обвинение, защото става въпрос за последващо престъпление. \r\n\r\n Със сигнала не целя “запушване на усти и медии”, защото всъщност ръководството на Евроком запуши нашите усти и нашите гласове за разкриване на грандиозни корупционни схеми и политически машинации и измами. Прекратяването едностранно на договора ни от Евроком (с един СМС!) остави журналисти и технически лица буквално на улицата месец преди коледните и новогодишните празници. Като продуцент нямам никакво притеснение за финансирането на нашето предаване, защото сме го правили само с договор, с платени данъци и осигуровки през законната ни партийна субсидия в пълно съответствие с прозрачността и законите на Република България и с точни финансови отчети, подадени в срок пред Сметната палата. По същия начин са изплащани и трудовите възнаграждения на екипа. \r\n\r\n Аз съм работил напълно безкористно и без трудово възнаграждание. Превантивните действия на “Евроком”, Люба Кулезич и някой си “Боец” да крещят, че някой посяга на свободата на словото и да замесват допълнително имена на обичайни политици приличат на пиар стратегия и заплаха към прокурорите да си вършат работата. Крадецът вика: Дръжте крадеца! За пореден път. Този път изтърканият мошенически номер надали ще мине. Очевидно финансирането с неясни средства и с пари кеш притеснява, както съмнителното ГС “Боец”, всъщност състоящо се от един човек -оркестър, така и неговия глашатай в лицето на кабеларката и нейните псевдо “остриета” в лицето на Кулезич, Диков и т.н. Не е ли нелепо и цинично тлъсто платени медийни проститутки да сипят клевети и заплахи от ефира срещу мен, който съм абсолютна жертва на цензурата! С днешна дата аз съм безработен журналист, баща на многодетно семейство, и нямам никакво притеснение да разобличавам всички псевдопатриоти, псевдо борци за морал и псведоинтелектуални бойци за свобода на словото, всъщност обилно платени глашатай на мафията, ограбила България. \r\n \n\t\t\t\t\t\t", "date": "2020.01.16", "title": "Бареков за сигнала срещу Евроком и истерията, която предизвика той "}
{"url": "http://www.bnews.bg/article/265327-dps_shte_podkrepi_bsp_za_vota_na_nedoverie_sreshtu_pravitelstvoto", "text": "\n На ДПС им е лесно. От тях този предстоящ вот не зависи, а ти си управляват задкулисно с ГЕРБ и ползват ВМРО за изтривалка. Но новината е факт. ДПС ще подкрепи вота на недоверие, иницииран от БСП. Марешки обаче ще спаси положението и ще намери начин да подкрепи ГЕРБ и ВМРО. Неговите депутати са напълно зависими от властта и прокуратурата, а и повече няма да помиришат парламент, ако сегашният падне. \r\n\r\n Ще подкрепим заявения вот на недоверие срещу правителството. Това каза самият зам.-председателят на ПГ на ДПС Йордан Цонев пред журналисти след консултациите с БСП за вота на недоверие, цитира го \"Фокус\". \r\n\r\n \"ДПС ще подкрепи този вот по много причини. Най-формалната е, че сме опозиционна партия. Най-съществената е, че е налице водна криза в Перник и в други райони на страната. Има криза и с отпадъците. Третата причина, която за нашата партия е много важна. Нашата управленска програма се базира на екологичните принципи. Мотото на нашата програма е \"Чист въздух, чиста вода, чиста храна, чиста енергия\". Повече от това мога да ви кааж, че нашата програма не само акцентира върху екологичните проблеми, но ние смятаме да използваме зелената икономика като основен инструмент за икономическия растеж в страната\", заяви още Цонев. \r\n\r\n Според него политиката в сферата на водите, в сферата на отпадъците, която води управляващата коалиция, най-меко казано е хаотична. \"Тя води до перманетни кризи. Резултатите от този вот ще бъдат в няколко посоки. Първо, да се види чрез дебата какви са истинските проблеми. Направи ни впечатление, че колегите от БСП са развили много детайлно в рамките на около 30 страници своите мотиви. Нашите колеги, които са експерти в тази област, също развиха много детайлно предните дни пред нашите ръководни партийни органи нашите мотиви. Ние ще ги кажем в зала. Някои от тях съвпадат с тези на БСП, други са различни\", посочи Цонев. \r\n\r\n Той посочи, че програмата на ДПС е направена преди зеления пакт на Европа. \"За нас е добре дошло, че ЕК и ЕП тези дни приеха първите акценти на тази програма и първите мерки. Това потвърди правилността на нашата програма на ДПС, че българската икономика може да тръгне по един по-ускорен път на развитие, използвайки инструментите на зелената икономика и екологията\", отчете още Цонев. \r\n \n\t\t\t\t\t\t", "date": "2020.01.16", "title": " ДПС ще подкрепи БСП за вота на недоверие срещу правителството "}
