{"url": "http://www.bnews.bg/article/258736-blizo_80_ot_sarbite_sa_protiv_chlenstvo_v_nato", "text": "\n Проучване на общественото мнение в Сърбия показа, че 79 процента от гражданите са против членство на страната в НАТО, 10 процента го подкрепят, а 64 процента не биха приели извинение от НАТО за бомбардировките над Сърбия през 1999 г., предаде агенция Бета и БТА. \r\n\r\n Анкетата бе организирана от Института по европейските въпроси по повод 20 години от операцията на НАТО, предприета с цел прекратяване на кървавия конфликт в Косово. \r\n\r\n Мнозинството от анкетираните смятат, че причините за бомбардиране на Сърбия са военно-политическите и икономическите интереси на САЩ и Запада. \r\n\r\n Около 30 процента от гражданите биха приели извинение от НАТО за бомбардировките, а сред 64-те процента, които не биха го приели, доминират жените, жителите на Западна Сърбия и по-възрастните граждани. \r\n\r\n Сътрудничество на Сърбия с НАТО подкрепят 31 процента от анкетираните, главно мъже и жители на областта Войводина и на Белград, докато 61 процента са против сътрудничеството. \r\n\r\n Анкетата показа още, че 46 процента от гражданите смятат, че не е време за помирение с алианса, 43 процента са за помирение, а 11 процента не са отговорили на този въпрос. \r\n\r\n Според 63 процента от анкетираните членството в НАТО няма да донесе никаква полза на Сърбия, докато малко повече от 20 процента, главно мъже до 30 години със средно и висше образование, смятат, че Сърбия може да има полза от членството. \r\n\r\n Анкетата е направена от 8 до 14 март и в нея са участвали 1207 граждани. \r\n\r\n   \r\n \n\t\t\t\t\t\t", "date": "2019.03.22", "title": "Близо 80% от сърбите са против членство в НАТО"}
{"url": "http://www.bnews.bg/article/258710-madam_multi_polya_pomena_na_iliya_pavlov_s_dom_perinyon_i_stridi", "text": "\n Близките на Илия Павлов отбелязаха 16-ата годишнина от смъртта му, която се навърши през март по противоречив начин. Вдовицата на боса на „Мултригруп“ и трите му деца се събрали на пищна вечеря в чужбина, на която гърмели от любимото шампанско на Илия – „Дом Периньон“, и яли на корем стриди и други изискани морски деликатеси. \r\n\r\n Една бутилка от скъпарската напитка струва средно между 200 и 500 долара в зависимост от годината на производство, писа „Ретро“. За пореден път нито Дарина, нито наследниците на Павлов не дойдоха да запалят свещичка на гроба му в Арбанаси. Те предпочетоха да не нарушават комфортния си живот зад граница и напомниха за черната годишнина единствено с трогателни словоизлияния в социалните мрежи. \r\n\r\n „В сърцето ми има празно място, на което трябваше да си ти“, написа вдовицата Дарина. Но по-изненадващо беше посланието на малката дъщеря на Илия – Паола, която никога досега не си е позволявала публично да говори за баща си. \r\n\r\n „Днес честваме твоя живот, точно както ти би го празнувал – със смях, с усмивката на твоята внучка, голяма любов, страхотна храна и дори по-добро вино. Благодаря, че ме изгради и че ни наглеждаш. Липсваш ми и те обичаме завинаги“. \r\n\r\n И у нас не много хора са се сетили да минат през гроба на Илия и да му отдадат почит. Само баща му и най-близките му приятели не пропуснали важната дата, а от намиращия се в близост до вечния му дом параклис разкриват, че за пръв път от години насам липсвало стълпотворение от хора. Гробът му едва се виждал и бил погълнат от гората край Арбанаси, където е погребан босът според последната си воля. \r\n \n\t\t\t\t\t\t", "date": "2019.03.22", "title": "Мадам Мулти поля помена на Илия Павлов с „Дом Периньон“и стриди "}
{"url": "http://www.bnews.bg/article/258715-dzhesika_simpsan_rodi_tretoto_si_dete", "text": "\n Певицата Джесика Симпсън роди третото си дете. Бебето е момиченце. Радостната новина сподели самата звезда като публикува на страницата си в социалната мрежа Instagram фотос. Детето се е родило с внушителните 4,900 кг. Малката се е появила на бял свят на 19-и март и вече има име – Бърди Мей Джонсън. Така написала под снимката на новороденото щастливата майка. Напомняме, че за 39-годишната Джесика Симпсън и съпругът й Ерик Джонсън това е трето дете. Двойката сключи брак през 2014 г. и вече си има дъщеря – Максуел Дрю Джонсън и син Ейс Кнут Джонсън, пише tialoto.bg \r\n\r\n Джесика Симпсън често споделяше за състоянието си по време на бременността в социалните мрежи. Тя се оплакваше от отоци, задържане на вода и съвсем скоро показа колко голямо е станало коремчето ѝ. Преди да се омъжи за Ерик, Джесика имаше брак с Ник Лачи. Двамата бяха семейство от 2002 до 2006 г. \r\n \n\t\t\t\t\t\t", "date": "2019.03.22", "title": " Джесика Симпсън роди третото си дете "}
{"url": "http://www.bnews.bg/article/258731-pochina_narodnata_pevitsa_stefka_kushleva", "text": "\n Почина народната певица, композитор и диригент Стефка Кушлева, съобщава БГНЕС. \r\n  \r\nДълги години с прочутия квартет \"Сестри Кушлеви\" тя представяше магията на българските фолклорни песни в страната и чужбина. \r\n  \r\nПоклонението ще бъде в неделя, 24 март, в църквата \"Свети Седмочисленици\" от 11 часа. \r\n\r\n   \r\n \n\t\t\t\t\t\t", "date": "2019.03.22", "title": "Почина народната певица Стефка Кушлева"}
{"url": "http://www.bnews.bg/article/258732-10_zadarzhani_v_germaniya_po_podozreniya_v_planirane_na_ataka", "text": "\n Десет души са били задържани в района на Франкфурт по подозрения в планиране на атака с автомобил и огнестрелни оръжия с цел причиняване на максимален брой жертви, съобщи прокуратурата в германския град, цитирана от Ройтерс. \r\nЗаподозрените са на възраст между 20 и 42 години. Националността им не бе уточнена. \r\nГлавните заподозрени са 21-годишен мъж от Офенбах, близо до Франкфурт, и двама братя, на по 31 години, от Висбаден. \r\nТе са свързани с ислямистката салафитска общност в района, казаха прокурорите. \r\n \n\t\t\t\t\t\t", "date": "2019.03.22", "title": "10 задържани в Германия по подозрения в планиране на атака"}
{"url": "http://www.bnews.bg/article/258735-mlad_mazh_pochina_sled_kato_beshe_napadnat_ot_mechka_v_rumaniya", "text": "\n Мъж на 30 години от централния румънски окръг Харгита е починал, след като бил нападнат и ранен тежко от мечка в гората, съобщава Медиафакс и БТА. \r\n\r\n Мъжът отишъл в гората заедно с двама свои съседи, за да съберат почва. Той навлязъл в гората и след като дълго време не се появил, съседите отишли да го търсят. Намерили го паднал на земята и с кървяща рана в зоната на гръдния кош. Мъжете веднага извикали линейка, но раненият починал по време на транспорта към болницата. \r\n\r\n Председателят на Окръжния съвет на Харгита Борбой Чаба заяви, че мечката, която нападнала младежа, е била определена за унищожаване, но министеството на околната среда е отказало. \r\n\r\n \"Недопустимо е, че се случи нападение и, за съжаление, след няколко часа жертвата почина в линейката. Беше поискано миналата година тази мечка да бъде унищожена, но министеството на околната среда отказа. Питам се чия е отговорността за тази ситуация. Не е добре, че в Букурещ не се вижда какво се случва в окръг Харгита, не е добре, че животът на хората е в опасност! И това, от което се бояхме в последните години, за нещастие, днес се случи\", изтъкна Борбой Чаба. \r\n\r\n Младият мъж е баща на две деца, които остават на грижите на бабата и дядото, тъй като майка им от години работи в чужбина, отбелязва агенцията. \r\n \n\t\t\t\t\t\t", "date": "2019.03.22", "title": "Млад мъж почина, след като беше нападнат от мечка в Румъния"}
{"url": "http://www.bnews.bg/article/258737-gazprom_mozhe_da_dostavya_na_ukrayna_s_1_4_po_evtin_gaz", "text": "\n Руският газов гигант \"Газпром\" е готов да започне преговори за нов договор с Украйна за доставка на газ, което ще позволи цената на синьото гориво за крайните потребители в страната да спадне с една четвърт. Това заяви ръководителят на \"Газпром\" Алексей Милер на среща с руския премиер Дмитрий Медведев и украински политици, предаде ТАСС. \r\n\r\n \"Газпром\" е готов да започне преговори по сключването на нов договор за доставка на руски газ на украинския пазар директно. Естествено, днес е рано да се говори за конкретна цена по този договор, но (...) мога да кажа определено, че според новия договор за преки доставки на руски газ на украинския пазар цената за крайния потребител в Украйна ще бъде с около една четвърт по-ниска от сегашната, каза Милер. \r\n\r\n Той отбеляза също така, че \"Газпром\" е готов да участва в създаването на газотранспортен консорциум с Украйна, ако има такова предложение. \r\n\r\n На днешната среща в Москва с руския премиер участваха украинските политици Юри Бойко и Виктор Медведчук. \r\n\r\n Медведчук, който е ръководител на политическия съвет на проруската партия \"Опозиционна платформа - за живот\" посочи, че е необходимо връщане към идеята за създаване в Украйна на консорциум за пренос на газ с участието на \"Газпром\". \r\n \n\t\t\t\t\t\t", "date": "2019.03.22", "title": "\"Газпром\" може да доставя на Украйна с 1/4 по-евтин газ"}
{"url": "http://www.bnews.bg/article/258721-leydi_gaga_se_sreshta_s_dzherami_renar", "text": "\n Изминаха няколко седмици от слуха, че Лейди Гага и Брадли Купър имат връзка, който доминираше във всеки информационен канал. Преди ден се появи слух, че всъщност Лейди Гага се среща с друг, пише Cosmopolitan. Източник сподели пред US Weekly, че Гага е била забелязана със звездата от Отмъстителите Джеръми Ренър. Източникът \"не вярва, че е романтичен в този момент\", но каза, че изпълнителката на Shallow \"прекарва много време\" с Джеръми и дъщеря му. Преди месец Лейди Гага развали годежа си с Кристиано Карино. Това е втора сериозна връзка на Гага, която се разпада в последните три години. \r\n \n\t\t\t\t\t\t", "date": "2019.03.22", "title": "Лейди Гага се среща с Джеръми Ренър?"}
{"url": "http://www.bnews.bg/article/258739-zdravni_rabotnitsi_razpanaha_palatka_pred_resornoto_ministerstvo", "text": "\n Продължава протестът на здравните работници с искане за по-високи доходи. И в петък пред ресорното министерство се събраха недоволни медицински сестри, лаборанти и акушерки и разпънаха палатка. \r\n\r\n Протестиращите подготвят ефективни стачки и спиране на работа за няколко часа, ако исканията им не бъдат изпълнени. Протестите на здравните работници ще се провеждат всеки ден. \r\n \n\t\t\t\t\t\t", "date": "2019.03.22", "title": "Здравни работници разпънаха палатка пред ресорното министерство"}
{"url": "http://www.bnews.bg/article/258733-tusk_za_brekzit_gotovi_sme_za_nay_loshoto_no_se_nadyavame_na_nay_dobroto", "text": "\n Готови сме за най-лошото, но се надяваме на най-доброто. Това заяви председателят на Европейския съвет Доналд Туск по повод очакваното оттегляне на Великобритания от ЕС. \r\n\"Надеждата умира последна\", добави той. Туск отбеляза, че на основата на снощното решение на Европейския съвет, до 12 април всичко остава възможно.  \r\n\"Радвам се за това развитие\", каза той. \"Съдбата на Брекзит е в ръцете на нашите британски приятели\", посочи Туск. \r\n \n\t\t\t\t\t\t", "date": "2019.03.22", "title": "Туск за Брекзит: Готови сме за най-лошото, но се надяваме на най-доброто"}
{"url": "http://www.bnews.bg/article/258730-nad_sto_vidni_evropeyski_konservatori_balgarski_ministri_i_priznati_eksperti_se_sabraha_na_sreshtata_na_varha_za_svobodata_na_akre_v_sofiya", "text": "\n Над сто видни европейски консерватори, български министри, признати експерти в сферата на сигурността, отбраната и икономиката се събраха на срещата на върха за свободата на Алианса на консерваторите и реформистите /АКРЕ/, която за първи път се провежда в България. Домакин на събитието бе евродепутатът Николай Бареков, чиято партия е първият български легитимен член на формацията. \r\n\r\n Сред участниците в събитието бяха президентът на АКРЕ Ян Захрадил от „Гражданска демократическа партия“ на Чешката република, който в момента е водещ кандидат на европейските консерватори за председател на Европейската комисия, изпълнителният директор на АКРЕ Ричард Милсъм, министърът на икономиката Емил Караниколов, министърът на туризма Николина Ангелкова, бившият служебен премиер Рената Инджова, председателят на \"Произведено в България\" Пламен Грозданов, председателят на Националния борд по туризъм /НБТ/ д-р Поли Карастоянова, икономистът Димитър Чобанов, бившят секретар на МВР и бивш зам.- вътрешен министър проф. Николай Радулов, вицеадмиралът д-р Емил Люцканов и други. Специални гости на конгреса бяха и представители на консервативни партии и организации от над 15 държави, в това число Великобритания, Белгия, Швеция, Испания, Албания, Израел, Македония, Румъния. \r\n\r\n „Три са основните неща, които касаят евроинтеграцията – икономиката, сигурността и институциите”, заяви президентът на АКРЕ Ян Захрадил. Той е категоричен, че единният пазар е сърцевината на ЕС, но европейските институции трябва да бъдат зависими от волята на отделните държави, а не да си създават свой вакуум на властта. Според него военният аспект на сигурността трябва да остане в рамките на НАТО, а ЕС да работи съвместно и да допълва техните усилия. По отношение на миграцията, Захрадил смята, че всяка една държава членка трябва сама да определи своите процедури и правила, касаещи предоставянето на убежище. \r\n\r\n „В Европейския парламент трябва да бъде създадено ново мнозинство, което ще работи за децентрализиране на ЕС и промяна на посоката, в която се движи в момента, консерваторите в Европа могат да изиграят ключова роля за това”, убеден в президентът на АКРЕ. \r\n\r\n След Брекзит промените в Европа станаха неизбежни, ще работим за създаване на коалиция в следващия ЕП между десни консервативни политически партии /ЕНП и ЕКР/, които да извършат така необходимите реформи на ЕС. Това заяви домакинът на събитието Николай Бареков. „Досега Европа се управляваше от една противоестествена коалиция между десни и консерватори и либерали и социалисти, която се провали”, категоричен е той. В тази връзка Бареков обяви, че утре предстои среща между европейските консерватори, водени от самия него и президента на АКРЕ Ян Захрадил, и премиерът Бойко Борисов. „Целта е от рано да бъдат положени основите на една стабилна и здрава коалиция между дясно центриски консервативни партии, които да налагат дневния ред на Европа, но не на брюкселките бюрократи, а на европейките граждани”, подчерта евродепутатът. \r\n\r\n Бареков отбеляза и че е изключително доволен от обявената преди дни коалиция между ГЕРБ и СДС и същевременно крайно разочарован, че по-десните и по-консервативни партии, в това число и самата негова политическа формация, не са намерили общ път. В тази връзка евродепутатът изрази надежда,че колегите му от ВМРО, които ще дебатират тази тема утре, ще проявят мъдрост и ще разгледат възможността за създаване на втора силна дясна коалиция, която да помогне в борбата срещу либералите и социалистите. \r\n\r\n „Този конгрес е огромно признание за България, консерватизмът е важен за бъдещето на ЕС”, заяви министърът на икономиката Емил Караниколов. Пред консерватори от цял свят той обяви ключова за икономическото развитие на държавата ни новина - преди 10 дни България за първи път е допусната да участва в разширено заседание на инвестиционния комитет към ОИСР (Организацията за икономическо сътрудничество и развитие). Караниколов изрази надежда, че след няколко дни ще бъдем одобрени за този процес, който по думите му е първа стъпка към одобряването за започване на процедура за членство в този клуб. „Ако това се случи, инвестиционният комитет към тази структура ще направи 16-месечен анализ на България и ще се дадат препоръки към българския бизнес, към българското правителство и всички институции, ако ние ги изпълним, не само България ще бъде допусната да кандидатства, но бизнес климата в България ще се подобри”, убеден е той. \r\n\r\n „През последните три години България бележи ръст от 31% на чуждестранните туристи, ръст на приходите от туризма с 34%, близо 12% от БВП на България са от туризъм”, отбеляза от своя страна министърът на туризма Николинка Ангелкова. Тя подчерта, че основната цел на министерството е превръщането на България в целогодишна туристическа дестинация. \r\n \n\t\t\t\t\t\t", "date": "2019.03.22", "title": "Над сто видни европейски консерватори, български министри и признати експерти се събраха на срещата на върха за свободата на АКРЕ в София!"}
{"url": "http://www.bnews.bg/article/258712-radost_draganova_otglezhda_marihuana_firma_na_skandalnata_vodeshta_se_uredi_s_litsenz_ot_ministerstvoto_na_zemedelieto", "text": "\n Водещата на предаването „Мармалад“ по Би Ти Ви Радост Драганова се е сдобила с лиценз от Министерството на земеделието за отглеждане на марихуана, научи „Уикенд“ от два независими един от друг свои източници. През лятото на миналата година фирма на забъркалата се в няколко търговски съдебни спора телевизионерка е получила правото да отглежда индустриален коноп в България, като документите са били разписани лично от земеделския министър Румен Порожанов. \r\nПрез октомври 2018 г. Радост Драганова вече е добила първата си реколта индустриален коноп, като нивите, където отглежда растенията от рода на канабиса, са в района около Петрич, който се слави като най-благоприятния регион в България за отглеждане на „смешните“ растения. Сега телевизионната водеща очаква втората си реколта. Според закона, добива на индустриален коноп в страната е в периода май-октомври. \r\nВ началото на 2018 г. в страната ни тихомълком бе разрешено легалното отглеждане на индустриален коноп, след като през последните години марихуаната намери приложение в световната медицина и козметика. Според закона в България обаче добивът на индустриален коноп е възможен, само ако растенията бъдат събирани с корените. В момента, в който тревистата маса бъде отделена от стъблото, собственика на плантацията рискува присъда за наркоразпространение. Заради това малкото български фирми с лиценз за добив на индустриална марихуана са принудени да изнасят продукцията си заедно със стъблата в чужбина, където стоката се разфасова и отделя от стъблото и след това се продава на фармацевтични и козметични фирми. \r\nЗапознати с новия бизнес на Радост Драганова разкриха, че тя вече има договор с немска фирма за износ на конопено олио, което добива в България и извлича от марихуаната. Телевизионната водеща обаче никак не била доволна от приходите, тъй като у нас според закона психотропния ефект, дължащ се на веществото тетрахидроканабиол (ТНС) не може да надхвърля 0,2%. В други европейски държави допустимото ТНС в индустриалния коноп е до 5%. \r\nТова е принудило чевръстата телевизионна водеща да наеме мастити адвокати, чрез които се опитва да промени закона за отглеждане на индустриален коноп. Неотдавна Радост Драганова се похвалила с първия си успех – от Министерството на земеделието всеки момент ще разрешат и в България тревистата маса на индустриалния коноп да се отделя от стъблото. Нейни конкуренти в бизнеса с отглеждането на марихуана за медицински цели обаче я обвиняват, че тя се ползва със солидни връзки при министър Порожанов, като някои даже пускат и непристойни слухове. \r\nВ последно време Радост Драганова се забърка в няколко съдебни спора с кипъреца Харис Кунтурис, който осъди на първа инстанция фирмата й „Солар енерджи съпорт” да му заплати 400 000 евро. Колосалната сума кипърецът вложил за изграждане на соларен парк в село Кошарево край Брезник през 2010 г. Уговорката е той да осигури парите, а документацията и строителните книжа да се движат от Радост Драганова. Фотоволтаичният парк е изграден изцяло през 2011г. и въведен в експлоатация през юни 2012 г. Сключен е договор за съвместна дейност и всяка от страните придобива по 50 % от дяловете в капитала на фирма „Солар енерджи съпорт” ЕООД. По-късно обаче се налага дружеството да тегли и банков заем.  \r\nС личните си контакти Харис Кунтурис успява да го осигури. Нужно е обаче и самоучастие, за да се изтегли големият кредит. Тогава Кунтурис помага отново на съдружниците си. Той поема ангажимент да предостави допълнителна парична вноска в размер на 800 000 евро. Така банковото финансиране е реализирано и на 22 юни 2012 г. фирмата на Драганова получава общо 2 милиона лева.  Впоследствие кипърският инвеститор е отстранен чрез проведено общо събрание в негово отсъствие. Кунтурис обаче не е имал никакво намерение да напуска печелившата фирма и да хвърля парите си на вятъра. Така през 2016 г. започва съдебната му битка да върне парите си, които е вложил в изграждането на соларния парк и да се бори за възстановяване на правата си като съдружник. Съдът все още не се е произнесъл окончателно на по-горна инстанция относно търговския спор с участието на Радост Драганова. Тв звездата твърди в своя защита, че тя е измамена от кипъреца. \r\n  \r\n \n\t\t\t\t\t\t", "date": "2019.03.22", "title": "Радост Драганова отглежда марихуана! Фирма на скандалната водеща се уреди с лиценз от Министерството на земеделието "}
{"url": "http://www.bnews.bg/article/258738-protest_v_kazahstan_politsiyata_arestuva_desetki_privarzhenitsi_na_opozitsiyata", "text": "\n Сблъсъци и безредици в Казахстан. Полицията арестува привърженици на опозицията, само три дни след изненадващата оставка на президента Нурсултан Назърбаев. \r\n\r\n Участниците в демонстрациите носеха сини балони - емблема на опозицията. Те скандираха \"Срам!\" и се обявиха против преименуването на столицата Астана на Нурсултан, на името на оттеглилия се лидер. Полицията арестува голяма част от протестиращите. \r\n \n\t\t\t\t\t\t", "date": "2019.03.22", "title": "ПРОТЕСТ В КАЗАХСТАН: Полицията арестува десетки привърженици на опозицията"}
{"url": "http://www.bnews.bg/article/258726-naemat_1900_dushi_za_lichni_asistenti_na_hora_s_uvrezhdaniya", "text": "\n Агенцията за социално подпомагане продължава приема на заявления за включване в Националната програма „Асистенти на хора с увреждания”. Кандидатства се в дирекциите по настоящ адрес, съобщават от институцията. \r\n\r\n По програмата се осигуряват „Личен асистент“ или „Помощник-възпитател\". Предвижда се наемането на 1900 души при 5-часов работен ден: На личен асистент имат право хора с 90 и над 90 на сто трайно намалена работоспособност и право на чужда помощ. Те трябва да могат да се самообслужват. \r\n\r\n Месечният доход на член от семейството не бива да надвишава 375 лева, като се изключват доходите от месечни помощи или обезщетения за безработица след участие в програма за субсидирана заетост. Не се сумират и минималният размер на пенсията за инвалидност, социалната инвалидна пенсия, минималният размер на пенсия за стаж и възраст, когато това е единствен доход на семейството, в което единият е съпруг е лице с увреждане, а другият се грижи за него и е безработен в трудоспособна възраст. \r\n\r\n За да получи личен асистент, човекът с увреждане не трябва да ползва целодневна социална услуга, да не е прехвърлил жилищен, вилен или селскостопански имот през последната година. Лични асистенти могат да са безработни, хора на социални помощи, които са роднини или членове на семейството на човека с увреждане и живеят в същото населено място с това на лицето, за което полагат грижи. \r\n\r\n Право на помощник-възпитател по 5 часа дневно имат и деца с увреждания между 50 и 90 процента и право на чужда помощ. Наетите за помощници могат да са безработни или хора на социално подпомагане. \r\n \n\t\t\t\t\t\t", "date": "2019.03.22", "title": "Наемат 1900 души за лични асистенти на хора с увреждания"}
{"url": "http://www.bnews.bg/article/258734-zadarzhaha_u_nas_trima_uchastnitsi_v_mezhdunarodna_mrezha_za_trafik_na_narkotitsi", "text": "\n Специализираната прокуратура и ГДБОП задържаха трима участници в международна мрежа за трафик на наркотици от Африка към Западна Европа, съобщиха от прокуратурата. \r\n  \r\nЛицата са установени на 19 март 2019 г. в София при операция в изпълнение на европейска заповед за арест, издадена от Германия. Тя била във връзка с разследване по задържани 75 кг. хероин. \r\nСред задържаните са българин и граждани на Танзания и Сомалия - временно пребиваващи в страната, без постоянни адреси. \r\n  \r\nСъбраните доказателства сочат, че тяхната функция в рамките на широка международна престъпна мрежа е била да набират и изпращат в африкански държави български \"мулета\", които да пренасят наркотици, най-вече към Италия и Германия. \r\nТримата са влезли в полезрението на разследващите у нас преди повече от половин година и е образувано разследване. Те са задържани за постоянно в ареста и е задействана процедура по екстрадирането им във Федералната република. \r\n \n\t\t\t\t\t\t", "date": "2019.03.22", "title": "Задържаха у нас трима участници в международна мрежа за трафик на наркотици"}
{"url": "http://www.bnews.bg/article/258714-balgarska_asotsiatsiya_po_retsiklirane_5_pati_sa_namaleli_prestapleniyata_svarzani_s_cherni_i_tsvetni_metali", "text": "\n Престъпленията, свързани с черни и цветни метали са намалели цели 5 пъти през последните пет години, стана ясно по време на кръглата маса \"Кръгова икономика - въвеждане в рециклиращия сектор\", организирана от Българска асоциация по рециклиране /БАР/, която се провежда в момента в столичния хотел \"Балкан\". \r\n\r\n Третата поред годишна конференция на БАР отново събра на едно място експерти, фирми от рециклиращия сектор, представители на Европейската комисия, Европейския парламент, Народното събрание, Министерството на околната вода и средите, организации и институции на европейско и национално ниво. \r\n\r\n Пред тях председателят на УС на БАР Борислав Малинов обяви с гордост, че престъпленията с черни и цветни метали са намалели цели 5 пъти през последните пет години. В речта си той изтъкна, че благодарение на мерките, които Българска асоциация по рециклиране предложи в сега действащия Закон за управление на отпадъците, се е стигнало до много положителни ефекти за кръговата икономика и за държавата. Сред тях са: премахване на площадкитеза скрап от жилищните райони;видеонаблюдение на площадките за изкупуване на отпадъци; банкови гаранции на фирми и площадки; санкции за нарушителите от 15 до 100 хиляди лева; отнемане на разрешението при второ нарушение. \r\n\r\n \"Кръговата икономика има за цел да удължи жизнения цикъл на продуктите. Практически това означава възможно по-дълга употреба на изделието, повторно използване, поправка и рециклиране на съществуващи материали и продукти. Когато един продукт достигне края на живота си, материалите, от които той е съставен, продължават да се ползват отново, но по друг начин. Това се прави отново и отново, и така се намалява до минимум изхвърлянето на отпадъци. По този начин се намалява едновременно изхвърлянето на отпадъци, употребата на суровини и разхода на енергия\", каза още председателят на УС на БАР Борислав Малинов. \r\n\r\n Конференцията \"Кръгова икономика - въвеждане в рециклиращия сектор\" продължава и в момента с участието на фирми от бранша, експерти, представители на европейските и българските институции. Сред тях са почетният директорна Генералната дирекция \"Околна среда\" към Европейската комисия Джордж Кремлис, заместник-министърът на околната среда и водите Николай Кънчев, главният секретар на EuRIC Емануел Катракис, Патрик Колар - началник-отдел EASME в ЕК и много други. \r\n \n\t\t\t\t\t\t", "date": "2019.03.22", "title": "Българска асоциация по рециклиране: 5 пъти са намалели престъпленията, свързани с черни и цветни метали"}
{"url": "http://www.bnews.bg/article/258720-biznesat_v_evrozonata_nay_slab_ot_6_g_nasam", "text": "\n Бизнесът в еврозоната се представя много по-лошо от очакваното през този месец на фона на най-бързото забавяне на заводската активност от близо шест години насам, ударена от значителен спад в търсенето. \r\n\r\n И макар че негативната тенденция в промишлеността е значително компенсирана от стабилен, но все пак относително слаб, растеж в преобладаващия сектор на услугите, данните говорят за мудно първо тримесечие на годината, съобщава Ройтерс. \r\n\r\n Те подкрепят и промяната в курса на Европейската централна банка (ЕЦБ) по-рано този месец, която отложи следващото си увеличаване на лихвените проценти за не по-рано от 2020 г. и обяви нова програма за евтини заеми в опит да съживи икономиката. \r\n\r\n Общият индекс на мениджърите по поръчките PMI на IHS Markit показва на първо четене спад до 51,3 пункта през март спрямо окончателните 51,9 пункта за февруари. Това е значително под прогнозите на Ройтерс за леко ускорение до 52 пункта. \r\n\r\n \"Промишлеността очевидно е основният източник на слабост и тревога в момента. Негативната тенденция в промишлеността набира инерция и ще служи като увеличаваща се тежест за икономиката през второто тримесечие\", посочва главният бизнес икономист на IHS Markit Крис Уилямсън. \r\n\r\n Въпросът обаче е до каква степен секторът на услугите ще успее да компенсира отслабването. Според Уилямсън той със сигурност дава тласък на икономиката през първото тримесечие, но остава на едно от най-ниските си нива на растеж от 2016 г. насам и към момента няма много окуражаващи признаци за промяна в близко бъдеще. \r\n\r\n Експертът допълни, че данните от PMI индексите показват, че ръстът на брутния вътрешен продукт през първото тримесечие в еврозоната ще е 0,2%. Това също е под прогнозите на Ройтерс от миналата седмица за ускорение от 0,3%. \r\n\r\n Индексът на мениджърите по поръчките в промишлеността потъна до 47,6 пункта през март от 49,3 пункта месец по-рано. Това е и най-ниското му четене от април 2013 г. насам и много под прага от 50 пункта, който разделя нарастването от свиването. \r\n\r\n Индикаторът, измерващ производството, също отбеляза спад до 47,7 пункта - шестгодишно дъно спрямо 49,4 пункта предходния месец. \r\n\r\n В същото време индексът на новите поръчки отслабва до 44,5 пункта от 46,3 пункта - ниво, невиждано от края на 2012 г. насам. \r\n\r\n В съответствие с прогнозите са данните за индекса в сектора на услугите, който достига 52,7 пункта през март от 52,8 пункта месец по-рано. \r\n \n\t\t\t\t\t\t", "date": "2019.03.22", "title": "Бизнесът в еврозоната най-слаб от 6 г. насам"}
{"url": "http://www.bnews.bg/article/258729-kzk_v_rekordno_kas_srok_pusna_domuschievi_v_nova_sled_kato_6_mesetsa_motkashe_kelner", "text": "\n Комисията за защита на конкуренцията разреши сделката по продажбата на Нова ТВ. Купувач е \"Адванс медия груп\", собственост на Кирил и Георги Домусчиеви.  \r\n\r\n Шведската компания MTG продаде телевизията за 185 милиона евро. За пръв път Нова телевизия ще има български собственик.  \r\n\"Адванс медия груп\" е част от холдинга \"Адванс пропъртис\", който притежава 117 компании у нас и в чужбина. Дейността им е основно в секторите фармацевтика, корабоплаване, пристанищни операции, енергетика. \r\n \n\t\t\t\t\t\t", "date": "2019.03.22", "title": "КЗК в рекордно къс срок пусна Домусчиеви в Нова, след като 6 месеца моткаше Келнер!"}
{"url": "http://www.bnews.bg/article/258723-parvite_shtarkeli_pristignaha_v_montansko", "text": "\n В първия пролетен ден в област Монтана пристигнаха първите щъркели, съобщават от Регионалната инспекция по околната среда и водите в Монтана. \r\n\r\n Щъркелите са забелязани в гнездата в селата Крапчане и Безденица в община Монтана, а също в гнезда около Дунав при Лом. \r\n\r\n Еколозите са направили оглед на първите пристигнали птици и са установили, че те са в добро състояние. Според някои народни поверия в северозападния край, ако щъркелите пристигнат точно в деня на първата пролет, то през годината ще има добра реколта. \r\n \n\t\t\t\t\t\t", "date": "2019.03.22", "title": "Първите щъркели пристигнаха в Монтанско "}
{"url": "http://www.bnews.bg/article/258724-zadarzhaha_mazh_za_huliganstvo_v_elhovo", "text": "\n По искане на Районна прокуратура – Елхово, съдът задържа под стража Давид Х. Той е обвинен за това, че на 09.03.2019 г. в гр. Елхово, на площад „Централен“, извършил непристойни действия – нанесъл удари с юмруци и ритници в лицето на мъж, като действията на обвиняемия представляват грубо нарушаване на обществения ред и изразяват явно неуважение към обществото, съобщават от прокуратурата в Елхово. \r\n\r\n Според прокурора, налице е обосновано предположение за това, че Давид Х. е извършил престъплението, в което е обвинен. Представителят на държавното обвинение е категоричен, че обвиняемият може да се укрие или да извърши друго престъпление. \r\n\r\n Съдът прие мотивите на прокурора и задържа под стража обвиняемия. \r\n\r\n Определението на Районен съд – Елхово може да бъде обжалвано поред Окръжен съд – Ямбол. \r\n \n\t\t\t\t\t\t", "date": "2019.03.22", "title": "Задържаха мъж за хулиганство в Елхово"}
{"url": "http://www.bnews.bg/article/258722-proveryavat_imotnite_sdelki_na_tsvetanov_tsacheva_rashidov_i_koleva", "text": "\n Комисията за противодействие на корупцията и за отнемане на незаконно придобитото имущество (КПКОНПИ) се самосезира и започва проверка по медийните публикации и сигнал на неправителствена организация за покупката на апартаменти от Цветан Цветанов, Цецка Цачева, Вежди Рашидов и Ваня Колева, съобщиха официално на сайта на комисията. Малко по-късно от Върховна касационна прокуратура отделно възложиха проверка за същото. \r\n\r\n Председателят на ПГ на ГЕРБ, правосъдният министър, депутатът от ГЕРБ и зам.-министърът на спорта и кумица на Цветанов ще бъдат проверявани в качеството си на лица, заемащи висши публични длъжности по Закона за противодействие на корупцията. \r\n\r\n В хода на проверката ще бъдат изследвани всички данни и обстоятелства, публикувани в медиите, включително пазарните цени на визираните имоти, произхода на средствата за покупката им, както и търговия с влияние и конфликт на интереси при приемането на законодателни промени от страна на Народното събрание, уточниха от комисията. \r\n\r\n Става дума за спешна поправка, прокарана от ГЕРБ през 2017 г., с помощта на която компанията Артекс инженеринг\", продала жилищата на четиримата, е успяла да поднови изтеклото си разрешителното за строеж за друга своя емблематична сграда - луксозната \"Златен век\" до хотел \"Маринела\" в елитния столичен квартал \"Лозенец\". \r\n\r\n Ще бъде проверена и дейността на фирмата продавач \"Артекс инженеринг\" АД, както и нейното евентуално участие в обществени поръчки, се казва още в съобщението. Ще бъдат анализирани всички сделки за покупко-продажба, осъществени от търговското дружество за периода 2017 - 2019 г. с оглед установяване на цените, на които обичайно са продавани имоти от фирмата, както и евентуалното установяване на други лица на висши държавни постове, които са сключили сделки с компанията. Ще бъде изискана информация от компетентните органи и за всички получени разрешения за строителство, издаден на дружеството за този период. \r\n\r\n Ще бъдат снети обяснения от страните по всички сделки, както и от Цветанов, Цачева, Рашидов и Колева. \r\n\r\n В хода на проверката ще се изследва и наличието или липсата на свързани лица в политически партии и фирма \"Артекс инженеринг\", както и дали търговското дружество е правило предизборни дарения. \r\n\r\n В случай, че на Комисията бъде възложена проверка от прокуратурата, КПКОНПИ ще извърши и допълнителни действия, с оглед указанията й, заявиха още от комисията, оглавявана от Пламен Георгиев. \r\n\r\n Веднага след това от държавното обвинение съобщиха, че по повод постъпили сигнали от Гражданско движение БОЕЦ, молба от министър Цецка Цачева, както и множество медийни публикации, възлагат на антикорупционната комисия извършване на проверка предвид твърденията за извършени престъпления, свързани с придобиването на недвижими имоти от нея, Цветанов, Рашидов и Колева. \r\n\r\n Прокуратура е разпоредила на КПКОНПИ следните действия: изискване на информация относно притежаваните от проверяваните лица недвижими имоти, относно историята по собственици на всеки от закупените апартаменти, относно актуалното състояние на дружеството - продавач, относно декларирането на имотите в съответните общински райони, относно заплащането на продажната цена и дължимите данъци и такси, както и относно произхода на средствата за покупката. \r\n\r\n С разпореждане на прокурор от съответните нотариуси ще бъдат изискани пълни копия от нотариалните дела за всяка сделка, при стриктно спазване на разпоредбите на Закона за нотариусите и нотариалната дейност. \r\n\r\n Дадени са също указания да се снемат обяснения от всеки купувач, както и от лицата, представляващи дружеството - продавач, включително и относно предни отношения и познанства между тях, начин на установяване на контакт и начални преговори, начин на получаване на информация за обявения за продажба имот и неговата цена и осъществени последващи действия. От всяко от проверяваните лица ще се поиска съгласие за разкриване на банкова тайна, като при липса на такова ще се процедира по реда на Закона за кредитните институции. \r\n\r\n Проверката по отношение на Цветан Цветанов ще обхване също последващите сделки, касаещи заменените от него жилища. \r\n\r\n С оглед компетентността на КПКОНПИ по отношение на установяването на конфликт на интереси, Върховната касационна прокуратура е предложила на комисията да прецени основанията за това по отношение на Цветанов. Повод за това са медийни публикации относно начина на приемане на изменения в Закона за устройство на територията и връзка на тези изменения със строителната дейност на дружеството - продавач, се казва още в съобщението на прокуратурата. \r\n\r\n Междувременно самият Цветанов отново каза, че не е направил нищо незаконно и очаква, когато проверките установят това, да получи извинение. \r\n \n\t\t\t\t\t\t", "date": "2019.03.22", "title": "Проверяват имотните сделки на Цветанов, Цачева, Рашидов и Колева"}
{"url": "http://www.bnews.bg/article/258717-spekulatsii_za_imeto_na_naslednika_na_megan_i_hari", "text": "\n С наближаването на появата на детето на принц Хари и Меган Маркъл започват и спекулациите с това как ще се казва детето. Все още херцозите на Съсекс не са обявили дори пола на първия си наследник, затова и се смята, че ако е момиче ще се казва Даяна, а ако е момче – Артър, предаде Ройтерс. Появяват се и спекулации с пола и теглото на детето, както и точната дата и мястото на раждането. Наследникът им ще е седмият по реда на унаследяването на британския престол. \r\n\r\n „Даяна е първото от 10-те имена, тук няма изненади“, казва Рупърт Адамс – говорител на букмейкърската кантора „Уилям Хил“. „Но отскоро има предположения, че може и да е Виктория, хората харесват и това име.“ Друга възможност са Грейс и Алис – имената, от които се смяташе, че херцозите на Кеймбридж ще изберат едно за третото си дете – принц Луи, ако то беше момиче. Алис се казва майката на принц Филип – съпругът на кралица Елизабет II. Освен Артър, от мъжките имена с най-много залози са Джеймс и Едуард. Внукът на британската кралица Хари и неговата американска съпруга, които сключиха брак през май, съобщиха през октомври, че през пролетта очакват първото си дете. През януари Меган каза, че е бременна в шестия месец, но не разкри пола на детето. По данни на „Уилям Хил“, повечето хора смятат, че то ще бъде от женски пол. Туристи и минувачи край Бъкингамския дворец също изказаха своите предпочитания:„Обзалагам се, че ще е момиче, ще се казва Виктория и ще ѝ казваме Тори“, сподели Сара Оуънс. „Мери – въпреки че звучи много старомодно, то съчетава Меган и Хари“, казва Дани Ма. \r\n  \r\n \n\t\t\t\t\t\t", "date": "2019.03.22", "title": "Спекулации за името на наследника на Меган и Хари"}
{"url": "http://www.bnews.bg/article/258727-iskra_fidosova_vdiga_svatba_sas_srabska_zvezda_sinat_y_se_sgodi_na_maldivite", "text": "\n Пищна сватба стяга легендарната юристка и сив кардинал на ГЕРБ от близкото минало Искра Фидосова. Синът на монтанската правистка Франсоа е предложил брак на дългогодишната си половинка Лора Стойкова на 12 февруари тази година. Официално двойката е оповестила новината в социалната мрежа „Фейсбук“, където под публикацията за годежа вече месец продължават да валят поздравления и пожелания за дълъг и безоблачен семеен живот. \r\n\r\n Синът на Фидосова се оказал прикрит романтик и паднал на колене пред избраницата си по мечтания за всяка дама начин. Франсоа и Лора имали предварително планувана ваканция на Малдивите, но девойката не подозирала, че в багажа си любимият й носи пръстен с лъскав диамант, писа „Ретро“. \r\n\r\n След като пристигнали и се установили в ултралуксозния ризорт, Фидосов я завел на плажа и й предложил да се омъжи за него на брега на океана. \r\n\r\n Влюбените са двойка от 7 години, а Фидосова още от пръв поглед одобрила Лора за бъдеща снаха. Сватбата се очаква да се случи идното лято. Още от сега са уговорили няколко сръбски звезди, които да огласят щастливото събитие. Сред тях са Неда Украден, Драгана Миркович, Миле Китич и други. \r\n \n\t\t\t\t\t\t", "date": "2019.03.22", "title": "Искра Фидосова вдига сватба със сръбска звезда! Синът й се сгоди на Малдивите "}
{"url": "http://www.bnews.bg/article/258728-rumen_radev_shte_bade_na_ofitsialno_poseshtenie_v_egipet", "text": "\n От 25 до 27 март 2019 г. президентът Румен Радев ще бъде на официално посещение в Арабска република Египет по покана на египетския си колега Абдел Фатах Ас-Сиси, съобщиха от прессекретариата на държавния глава. \r\n\r\n Задълбочаване на политическия диалог и на двустранните отношения, активизиране на търговско-икономическото и инвестиционно сътрудничество, засилване на партньорството в областта на културата науката, образованието и туризма, както и перспективите в сферата на отбраната и военната промишленост ще бъдат сред темите, които българският държавен глава ще обсъди в рамките на визитата си в Египет. \r\n\r\n Водената от българския държавен глава делегация включва представители на изпълнителната власт и на институциите, насърчаващи контактите между деловите среди, както и представители на близо 30 български фирми от отбранителната индустрия, земеделието и производството на храни, машиностроенето, високотехнологични компании и в сферата на туризма, които ще обсъдят със свои партньори от Египет реализацията на общи проекти. Очаква се в рамките на визитата да бъде създаден и Българо-египетски бизнес съвет. \r\n\r\n В президентския дворец „Иттихадия“ в Кайро българският държавен глава  и съпругата му Десислава Радева ще бъде посрещнати с официална церемония от египетския президент Абдел Фатах Ас-Сиси и съпругата му Интисар ас Сиси. Румен Радев ще проведе среща „на четири очи“ със своя колега Абдел Фатах Ас-Сиси, след което двамата държавни глави ще ръководят пленарните разговори между официалните делегации на България и Египет. След края им президентите на България и Египет ще направят съвместни изявления за медиите. \r\n\r\n В рамките на посещението си в Египет държавният глава Румен Радев ще разговаря с министър-председателя на страната Мостафа Камал Мадбули и с председателя на парламента д-р Али Абдел Ал-Сайед Ахмед.  \r\n \n\t\t\t\t\t\t", "date": "2019.03.22", "title": "Румен Радев ще бъде на официално посещение в Египет"}
{"url": "http://www.bnews.bg/article/258725-aleks_raeva_dala_20_bona_za_in_vitro", "text": "\n Близо 20 000 лева е платила Алекс Раева за ин витро процедури, научи „Галерия“. Певицата е имала поредица от неуспешни опити през годините и за щастие, най-после е бременна. С бившия си приятел диджей Дончо тв водещата четири пъти се е подлагала на ин витро и инсеминации. Явно обаче не им е било писано. \r\n\r\n Алекс е забременяла преди няколко месеца от настоящия си приятел и според запознати, вече й личи. Последното ин витро оплождане е било в непопулярна клиника и именно там се случило чудото. \r\n\r\n Раева и таткото доплатили за замразяване на яйцеклетки и сперматозоиди, както и за предимплантационна генетична диагностика, разкриват запознати. \r\n \n\t\t\t\t\t\t", "date": "2019.03.22", "title": "Алекс Раева дала 20 бона за ин витро "}
{"url": "http://www.bnews.bg/article/258711-angelkova_se_otarva_ot_pozhaltelite_si_zabi", "text": "\n Николина Ангелкова е ремонтирала основно зъбите си и от няколко месеца шашка в Министерския съвет с чисто нова усмивка. Новите зъби на Ангелкова са по-равни и по-бели отпреди и са направили чертите на лицето й много по-женствени.Напоследък познати и непознати намирали една от първите дами на ГЕРБ за коренно променена за 6-те години, в които е част от активния политически живот на страната. \r\n\r\n Припомняме, че кариерата й стартира през далечната 2013 година, когато бе избрана за заместник-министър на регионалното развитие и благоустройството. През 6 август 2014 г. пък си печели поста на министър на транспорта, а от 7 ноември същата година бе назначена за министър на туризма. Тя е и сред малцината, които запазиха авторитета и местата си и в трето правителство на Борисов, писа „Ретро“. \r\n\r\n Освен усмивката тя променила и прическата си. Започнала да се консултира със стилисти, които й давали най-правилните модни съвети. Следвайки мненията им, Николина решила да си пусне по-дълга коса, но запазила емблематичния за прическата си меден цвят, като просто фризьорите й го изсветлили с няколко тона. \r\n\r\n Докато преди Ангелкова била почитателка по-скоро на правата коса и коковете, сега се носи с начупени естествени вълни. \r\n\r\n От време на време освежавала официалното си портфолио с нови професионални фотосесии. За тях се доверявала на един от най-добрите светски фотографи – Костадин Кръстев – Коко. \r\n \n\t\t\t\t\t\t", "date": "2019.03.22", "title": "Ангелкова се отърва от пожълтелите си зъби!"}
{"url": "http://www.bnews.bg/article/258716-balgarski_tenisisti_v_svetoven_skandal_s_ugovoreni_machove", "text": "\n Огромният скандал с уговорени тенис мачове, който белгийските власти разследват, се разрастна и в други страни, сред които и България. Новината съобщи френският в. \"Екип\", цитиран от Tenniskafe. \r\n\r\n Във Франция бяха задържани и разпитани 17 местни играчи от ниските нива на тениса, а белгийската полиция се е свързала с колегите си в България, САЩ, Германия, Холандия, Египет и Словакия, където също има замесени играчи. \r\n\r\n Разследването се води от властите в Белгия, защото там се намира смятаният за глава на цялата престъпна схема Григор Саргасян, който в момента е под домашен арест. \r\n\r\n Според някои от разпитаните играчи, арменецът е познат в тези среди като \"Маестрото\" и е диригент на структурата за манипулиране на срещите. \r\n\r\n Имената на играчите се пазят в тайна докато тече разследването. Всички са от по-ниските нива на тениса, като играят предимно на турнири от сериите \"Чалънджър\". Не са замесени елитни състезатели, твърди \"Екип\". \r\n\r\n Вече някои от разпитаните французи са признали, че са получавали пари за уговаряне на мачове, а един от тях е разкрил за над 20 срещи, от които е заработил близо 30 000 евро. Пари, които инак няма как да получи от награден фонд на турнири заради ниския си ранкинг. \r\n\r\n Известни са имената само на четирима от французите, като всичките са извън първите 350 в света. \r\n\r\n Белгийските власти твърдят, че в списъка към момента има 137 тенисисити, сред които и такива от България, но имената им към момента са тайна. \r\n\r\n Те са получавали межу 500 и 3000 евро, в зависимост от това, дали са уговаряли даден гейм, сет или цял мач. \r\n\r\n Разпитаните разказвали, че така нареченият \"Маестро\" обикалял из нискоразрядните турнири и на място предлагал на даден тенисист да участва в схемата.  \r\n \n\t\t\t\t\t\t", "date": "2019.03.22", "title": "Български тенисисти в световен скандал с уговорени мачове"}
{"url": "http://www.bnews.bg/article/258718-mon_razyasni_promenite_v_srednoto_obrazovanie_namalyavat_i_priema_v_universitetite", "text": "\n Намалява план-приемът в университетите у нас. Това обяви днес образователният министър Красимир Вълчев. Във ВУЗ-овете през 2019 г. ще бъдат приети около 54 хил. студенти, в това число влизат местата за магистри и докторанти. \r\n\r\n Сметката показва, че в сравнение с 2018 г. - местата ще бъдат с 2700 по-малко. Приоритетни остават инженерните специалности в техническите направления и в природните науки. От МОН заявиха, че мярката се налага заради разминаване между броя на нужните специалисти и приетите студенти, предаде bTV. \r\n\r\n \"Обществената загуба ще бъде много по-голяма, ако не осигурим специалисти. Броят на завършващи ученици е един и същ, ние не можем да го променим. Трябва да направим така, че да насочим по-голямата част от тях към инженерно-техническите професионални направления\", каза образователният министър. \r\n\r\n Промените в средното образование \r\n\r\n За първи път през следващата година учениците в X клас ще полагат изпит за завършване на първи гимназиален етап, според новия Закон за предучилищното и училищното образование. Удостоверението за него ще включва оценките от 8 клас до 10 клас. \r\n\r\n В дипломата на тези ученици, когато завършат 12-и клас през 2022 г., ще бъдат вписани окончателните оценки от изучаваните от тях предмети в 11 и 12-клас. Това ще се отнася за всички гимназии, независимо дали са профилирани или професионални, в дипломата на учениците за 12-и клас ще са оценките по български език, математика, физическо възпитание, гражданско образование и по чужд език. В професионалните гимназии чуждият език обаче ще бъде по професията, съобщи днес на пресконференция заместник-министърът на образованието и науката Таня Михайлова, цитирана от БТА. \r\n\r\n Тя каза, че вчера се е състояла среща със Съвета на ректорите и е станало ясно, че при кандидатстването на учениците в университет могат да бъдат използвани и оценките от първия гимназиален етап, вписани в удостоверението за завършен първи гимназиален етап. \r\n\r\n Няколко са вариантите при кандидатстване във висшите училища, като университетите \"ще преценяват дали да вземат оценката от матурата, от дипломата за средно образование, ако съвпада с профила, или да се вземе оценката от първия гимназиален етап\", обясни Михайлова. \r\n\r\n Удостоверението за първия гимназиален етап е абсолютно легитимен документ, който показва постигнатите резултати от курса за обучение в осми, девети и десети клас по предметите в общата и в избираемата подготовка, заяви заместник-министърът. \r\n\r\n Министър Красимир Вълчев даде пример за ученик, който иска да кандидатства в университет с история, като обясни, че \"независимо дали той приключва с изучаването на история в десети, 11-и или в 12-и клас, ученикът ще може да кандидатства с история\". \r\n\r\n Дипломата за средно образование е единствената, в която има среден успех от курса на обучение, който се вписва, но само за оценките от 11 и 12-клас, обобщи Михайлова. Тя информира, че този нов вид на дипломата за средно образование ще влезе в сила през 2022 г., но през новата учебна година, която предстои, ще започнат десетокласниците, които в следващата година ще завършат с удостоверение за първия гимназиален етап. \r\n\r\n По повод на притеснения на родители, дали трябва да местят децата си след десети клас, за да имат оценка в дипломата, министър Вълчев коментира, че \"не трябва, защото независимо кога са приключили - в десети, 11-и или в 12-и клас, с изучаването на един предмет, ще имат оценка за кандидатстване във висше училище\". \r\n\r\n Първият випуск, който ще завърши по новата учебна програма и структура, в 2022 г. ще е в 12-и клас, а през 2020 г. ще завърши десети клас, информира министър Вълчев. През 2022 г. ще е първият випуск у нас с такава нова диплома за средно образование, допълни Таня Михайлова. \r\n\r\n Според новия училищен закон учениците в 11-и и в 12-и клас изучават профилирани предмети, има и нов вид училища - обединени, които са до десети клас. Сега обединените училища в страната са 68, но догодина ще са с 3 повече, каза Михайлова. Тя уточни, че учениците, които завършат обединените училища, ще може да продължат да учат след десети клас в други училища. Учениците, които учат сега по новата образователна структура, са в девети клас. \r\n\r\n Министър Вълчев припомни, че по стария Закон за народната просвета свидетелство за управление на превозно средство се получаваше след завършено основно образование, а по новия закон ще се получава след завършен десети клас. \r\n \n\t\t\t\t\t\t", "date": "2019.03.22", "title": "МОН разясни промените в средното образование, намаляват и приема в университетите"}
{"url": "http://www.bnews.bg/article/258702-radev_nastoya_za_garantsii_ot_tsik_za_chestni_izbori", "text": "\n Президентът Румен Радев очаква от новия състав на ЦИК гаранции за намаляване на недействителните бюлетини и добра защита на машинното гласуване. \r\n\r\n По думите му трябва да отстояваме свободни, честни и прозрачни избори. \r\n\r\n \"Обществото не трябва да има никакви съмнения за прозрачността и честността на предстоящия вот за представителите на България в Европейския парламент\", подчерта Радев на срещата си с ръководството на новия състав на Централната избирателна комисия. \r\n\r\n В срещата участваха новият председател на ЦИК - Стефка Стоева, както и председателят на предишния състав - Ивилина Алексиева. \r\n\r\n Президентът подчерта, че приемствеността в дейността на ЦИК е ключов фактор за успешната работа на комисията.  \r\n\r\n \"За организацията, отчитането на резултатите и най-вече прилагането на изборното право обществото ще разчита изключително на усилията и високия професионализъм на ЦИК\", посочи Румен Радев. \r\n\r\n Държавният глава и ръководството на комисията обсъдиха начините за намаляване на недействителните бюлетини и на манипулациите, процеса на изготвяне на хронограмата за вота за ЕП, както и машинното гласуване. \r\n\r\n Според държавния глава са важни критериите, по които ще се разпределят 3000-те машини в секциите. Той допълни, че е важно да не се допусне компрометиране на машинния вот. \r\n\r\n Президентът обясни, че след изборите за представители в ЕП ще организира нова среща с ЦИК и с представители на Държавната агенция \"Електронно управление\", на която да се обсъди въвеждане и приемане на електронно дистанционно гласуване. \r\n\r\n \"Електронното гласуване се очаква от милиони българи не само зад граница, а и в България\", заяви Румен Радев. \r\n\r\n По думите на председателят на ЦИК Стефка Стоева, дейността на комисията ще бъде насочена към защита на интересите на гражданите за честни избори. \r\n \n\t\t\t\t\t\t", "date": "2019.03.22", "title": "Радев настоя за гаранции от ЦИК за честни избори\r\n"}
{"url": "http://www.bnews.bg/article/258705-novi_sluchai_na_afrikanska_chuma_pri_divi_svine_v_silistra_i_dobrich", "text": "\n Българската агенция по безопасност на храните (БАБХ) установи нови случаи на Африканска чумапри диви свине в община Алфатар, област Добрич и в община Тервел, област Силистра. \r\n  \r\nРезултатите от взети проби от Националната референтна лаборатория в София потвърждава наличие на вируса при три животни. Това са поредните случаи на заболяването у нас за 2019 година, съобщиха от агенцията по храните. \r\nЗа периода от 31 август 2018 г. до 20 март 2019 г. са потвърдени едно огнище при домашни свинев стопанство тип „заден двор“ в област Варна и 27 положителни за Африканска чума диви свине в областите Силистра, Добрич и Варна. \r\n  \r\nПродължава извършването на клинични прегледи и лабораторен контрол на заболяването в засегнатите и високорискови области Силистра, Добрич и Варна от първия случай на Африканска чума по свинете през 2018 г. до момента. \r\n\r\n Създадени са инфектирана и буферна зони, съгласно законодателството у нас и в Европа, не спират и дейностите по претърсване в инфектираните зони за откриване на болни животни или трупове на диви свине, уточняват от БАБХ. \r\n  \r\nДомашните свине от ограничителните зони (инфектирана и буферна) подлежат на завишен контрол преди движение, а именно чрез извършване на клинични прегледи и лабораторни изследвания. Позволява се движение на свине само между стопанства с високи мерки за биосигурност. \r\nАгенцията ще извършва постоянни клинични прегледи за Африканска чума при домашни свине и ще се вземат проби от всички умрели или показващи клинични признаци диви и домашни свине. В трите области се провеждат регулярни заседания на областните и общинските епизоотични комисии, допълват от агенцията. \r\n  \r\nБАБХ напомня, че прасетата в стопанства „заден двор“ трябва да се отглеждат затворени и при засилена биосигурност и да нямат контакт с диви прасета. Неспазването на правилата за биосигурност при ловуване, както и ниската биосигурност при отглеждане на свине в домашни условия, са ключови за пренасяне на заразата от дивите към домашните свине. \r\n \n\t\t\t\t\t\t", "date": "2019.03.22", "title": "Нови случаи на Африканска чума при диви свине в Силистра и Добрич"}
{"url": "http://www.bnews.bg/article/258704-desi_slava_pokaza_sina_si_ot_blagoy_snimka", "text": "\n 40-годишната Десислава се опитва да съчетава майчинството с професията си. Тя се нави да роди дете на много по-младото си гадже Благой Найденов, само и само да не я остави като предишния й младок, на който все отлагаше да го дари с наследник. \r\n\r\n Сега Деси е щастлива е малкия си син Борис. Певица се хвали пред приятелки, че ММА боецът Благой Найденов много й помага в грижите за пеленачето. Именно той извежда мъника на разходки в парка, докато Деси през това време спинка сладко. На него го оставя и нощно време, когато има участия в различни краища на България. \r\n\r\n В началото Деси имала намерение да си вземе детегледачка, която да й помага в грижите за мъника. Нейната свекърва обаче се обидила и последвал жесток скандал. Майката на Благой изразила желание тя да се грижи за внучето си, когато родителите са възпрепятствани. \r\n\r\n Изпълнителката на \"Мъжете всичко искат\" няма притеснения да споделя снимки на сина си, който от малък обича да позира и да се усмихва на обектива. \r\n\r\n Снимка вижте  \r\n \n\t\t\t\t\t\t", "date": "2019.03.22", "title": "Деси Слава показа сина си от Благой (Снимка)"}
{"url": "http://www.bnews.bg/article/258706-pernishkata_bomba_bila_postavena_v_blok_s_bivshi_zatvornitsi", "text": "\n Самоделното взривно устройство, което се взриви късно снощи в Перник, е било сложено в блок, в който имало бивши затворници и криминално проявени, обясни заместник-главният секретар на МВР Георги Арабаджиев. \r\nТой припомни, че взривът е станал в 22.30 часа, а блокът е бил за социално-слаби семейства. \r\n  \r\nЕкспертизи ще изясняват от какво е направено и как е задействано самоделното устройство. Изясняват се също мотивите и извършителите. При взрива няма пострадали. \r\n \n\t\t\t\t\t\t", "date": "2019.03.22", "title": "Пернишката бомба била поставена в блок с бивши затворници"}
{"url": "http://www.bnews.bg/article/258713-bashar_rahal_zavede_lyubovnitsata_v_sasht", "text": "\n Връзката на актьора Башар Рахал и любовницата му Райна Караянева се развива скоростно. Двамата са неразделни и вече живеят под един покрив, той я е запознал с всичките си колеги и приятели, а сега са заедно в САЩ на почивка. Преди това пък бяха в Тайланд, Бали и Италия.  \r\n\r\n Изглежда сякаш актьорът задоволява всички капризи на хубавицата и дори официалната му сyпруга Калина Рахал била наясно с паралелната му връзка. Башо и чаровната продуцентка от години живеят разделени на различни континенети, но все още не са се развели пред закона заради двете им деца. Kлюката гласи, че Калина нямала нищо против любоните забежки на актьора, тъй като и тя не оставала сама през годините. Запознати издават, че съпрузите се разбрали да не си държат сметка и се уговорили всеки да прекарва свободното си време, както намери за добре, писа „Уикенд“. \r\n\r\n \r\nТава условие било добре дошло за Рахал, който вече не крие чувствата си към Райна и демонстрира близостта си с нея на публични места. По време на престоя им в САЩ той обмислял да я запознае с двете си дъщери, но засега се въздържал да ги среща. Актьорът се притеснявал, че момичетата няма да реагират добре и все още се колебаел как да постъпи.  \r\n\r\n „Нещо, което не криеш, но не парадиш с него, се нарича лично, а не тайно”, коментира неотдавна Караянева в личния си профил в социалната мрежа. Тя ясно заяви, че връзката й с актьора не е просто увлечение. Като доказателство за това даже го представила на сина си. Райна също има дете от предишна връзка, но отдавна е разделена с бащата, а 5-годишното хлапе приемало добре новия мъж в живота й.  \r\n\r\n Башар и любовницата му се познават покрай съвместната им работа  в „Лотария България”. През 2016 г. той стана водещ на шоуто, а стройната красавица се изявяваше като негова асистентка. Тя е с цели 15 лета по-млада от актьора, но това не му попречило да флиртува упорито с нея и впоследствие да я вкара в леглото си.  Когато започнала интимната им афера, Караянева все още била сериозно обвързана с бащата на детето си - Генадий Ников, но по-късно се разделила с него. Дали авантюрата й с Рахал е причина за разлъката, не става съвсем ясно.  \r\n \n\t\t\t\t\t\t", "date": "2019.03.22", "title": "Башар Рахал заведе любовницата в САЩ"}
{"url": "http://www.bnews.bg/article/258719-bagata_shte_se_bie_v_chikago_s_idola_na_aborigenite", "text": "\n След първата си победа в UFC в началото на месеца, българинът Благой Иванов бързо получи нов шанс за мач в най-елитната ММА федерация. Багата ще се изправи срещу Тай Туиваса на 8 юни в Чикаго. \r\n\r\n Съперникът му е роден в Сидни, с баща абориген и майка от остров Самоа. Той е на 25 години, а в кариерата си има 9 мача, 8 от които победи. \r\n\r\n Любопитното около Туиваса е, че макар официално да е представител на Австралия, той излиза преди мачове с флага на аборигените, под звуците на традиционна музика на предците му.  \r\n\r\n Той е истински герой сред представителите на коренното австралийско население. \r\n\r\n Единствената му загуба дойде през декември от Жуниор Дос Сатнош, който през юли 2017-а победи и Багата. \r\n\r\n Българинът е доста по-опитен от своя съперник с 20-те си мача в октагона, но пък Туиваса има повече двубои в UFC. \r\n\r\n Туиваса има и ръстово предимство, но се очаква залата в Чикаго да е изпълнена с българи, които да окажат сериозна подкрепа на родния ММА боец. \r\n\r\n Преди две седмици Багата победи американеца Бен Ротуел в октагона, което бе неговият първи успех в среща от UFC. \r\n\r\n   \r\n \n\t\t\t\t\t\t", "date": "2019.03.22", "title": "Багата ще се бие в Чикаго с идола на аборигените"}
{"url": "http://www.bnews.bg/article/258707-konteyner_za_smet_zapali_hotel_v_bansko", "text": "\n Хотел горя тази нощ в Банско. Няма пострадали, съобщава БГНЕС. \r\nСигналът е подаден в 1.30 ч. през нощта. Огънят са гасили екип от Регионалната пожарна служба в Банско. \r\n  \r\nНанесени са щети по северната фасада на хотел \"Гардения\", намиращ се до сградата на центъра за спешна помощ в Банско. Вследствие на пожара има спукан стъклопакет, опушени стени, горели са част от покривна конструкция, дървената обшивка, изгорял е и пластмасов контейнер за смет. \r\nПричините за пожара са в процес на установяване, съобщиха от полицията. Видимо е, че огънят е тръгнал от контейнера. \r\n\r\n   \r\n \n\t\t\t\t\t\t", "date": "2019.03.22", "title": "Контейнер за смет запали хотел в Банско "}
{"url": "http://www.bnews.bg/article/258701-petya_dikova_opitva_da_nabuta_mazha_si_v_bi_ti_vi", "text": "\n Петя Дикова се опитва да издърпа мъжа си от Нова тв в Би Ти Ви, подозират колеги на бременната телевизионерка. Таткото на нейното дете – Илиян Любомиров, който е ко-водещ на Гала, е бил забелязан на работното място на своята половинка, което дало повод да се пусне слух, че се натиска за сладка служба там. \r\nМакар че официално е в майчинство в очакване на първата си рожба, Петя продължава от време на време да ходи по светски и имиджови събития, организирани от нейните работодатели. Освен това се твърди, че тъй като бебето още не се е родило, имала време за срещи с шефовете, на които водела и своята половинка. „Със сигурност иска да го набута в Би Ти Ви”, смятат хора в телевизията. Запознати твърдят, че Илиян имал много по-големи амбиции от това да се седи на сладки приказки всяка сутрин в студиото на Гала и да коментира теми, които въобще най-вероятно не го вълнуват. Заплатата от 3 бона, за която „Уикенд” вече писа, че му дават в „На кафе”, била единственият стимул да продължава да пътува всеки ден до студиото в Нови хан. „Ако му предложат да прави собствено предаване или дори рубрика в Би Ти Ви, едва ли ще откаже”, коментират в най-гледаната телевизия. \r\nОт „На кафе” обаче правели проблеми на Илиян за всяка публична изява, която може да го свърже с Би Ти Ви. Въпреки това миналия вторник той демонстрира явна близост с най-гледаната телевизия по време на откриване на кампанията „Направи го сега” на Иван и Андрей, целяща насърчаване на раждаемостта. Петя Дикова е едно от официалните лица на кампанията и логично бе поканена на откриването ѝ. Но не дойде сама, а с мъжа си, видяха всички присъствали на събитието журналисти. \r\n \n\t\t\t\t\t\t", "date": "2019.03.22", "title": "Петя Дикова опитва да набута мъжа си в Би Ти Ви"}
{"url": "http://www.bnews.bg/article/258708-vazhod_na_kraynodesnite_v_holandiya", "text": "\n Пробив на крайнодесните в Холандия. Премиерът Марк Рюте губи мнозинството си в Сената. Набиращата скорост партия „Форум за демокрация“ разтърси холандския политически пейзаж, като спечели най-много гласове на регионалните избори, които определят състава на Сената.  „Форум за демокрация“, начело с 36-годишния Тиери Боде е големият победител на изборите. Оценките сочат, че партията ще има 13 места в Сената, следвана от партията на Рюте с 12.   \r\nВ случай че резултатите от екзит пола се потвърдят, това ще означава, че управляващата коалиция на премиера ще има нужда от подкрепата на други политически сили, за да прокарва законодателство в парламента.  \r\nРезултатите от екзит пола сочат, че \"Форум за демокрация\", водена от изгряващата звезда на холандската политика Тиери Боде печели 13 места в 75-местния Сенат. Народната партия за свобода и демокрация на премиера Марк Рюте ще разполага с един сенатор по-малко от досегашните 13, а общият брой сенатори от управляващата коалиция се срива от 38 на 31. На практика Боде измества от фокуса на общественото внимание и Партията на свободата на Геерт Вилдерс, която досега доминираше крайно дясното пространство в Холандия. \r\nХоландците гласуваха на регионални избори само два дни, след като мъж от турски произход застреля трима души в центъра на холандския град Утрехт. Боде не прекрати кампанията си след атаката, както направиха останалите партии. Той обвини за станалото хлабавата правителствена политика по имиграцията. \r\n\r\n В реч пред привържениците си, изпъстрена с литературни препратки, Боде каза, че арогантността на елитите е била наказана. „Стъпили сме върху развалините на това, което някога беше най-красивата цивилизация в света. Днес спечелихме първата си голяма битка\". \r\nБоде подкрепя излизането на Холандия от ЕС и по-близки отношения с Русия,  противопоставя се на имиграцията и заимства лозунга на Доналд Тръмп, заявявайки, че „Холандия е на първо място“. Набляга също на културни и икономически теми, противопоставя се на еврото. Холандската икономика беше една от най-добре функциониращите в Европа под ръководството на водени от Рюте правителства, но негодуванието от програмите за строги икономии, въведени преди десетина години, се трупа. Неотдавнашни дебати се съсредоточиха върху финансирането на плановете на правителството да постигне международните цели във връзка с промените в климата. \r\nЛявоориентираните гласоподаватели смятат, че не се прави достатъчно по въпроса и подкрепиха\"Зелени леви\", които също разшириха подкрепата си, като взеха близо една четвърт от гласовете в Амстердам. \r\nСега Рюте може да разчита на опозиционните партии да приемат законите, включително и на левицата в лицето на екологичната партия „Зелената левица“, водена от Йесе Клавер, която ще удвои местата си от четири на осем. \r\nРъководителят на нидерландската социалистическа партия нарече гласуването „референдум за Рюте“, въпреки че самият премиер настоя, че няма да се оттегли, ако коалицията му изгуби мнозинството си. \r\nРюте каза, че ще търси подкрепа от \"конструктивни\" партии и от левицата, и от десницата. Боде изключи всякакво сътрудничество. Финалните резултати ще бъдат оповестени от холандската избирателна комисия на 25 март. \r\n \n\t\t\t\t\t\t", "date": "2019.03.22", "title": "Възход на крайнодесните в Холандия"}
{"url": "http://www.bnews.bg/article/258700-antikoruptsiyata_podhvashta_apartamentite_na_tsvetanov_tsacheva_rashidov_i_koleva", "text": "\n Kомисията за противодействие на корупцията и за отнемане на незаконно придобитото имущество (КПКОНПИ) започва проверка на имотните сделки на членовете на ГЕРБ - Цветан Цветанов, Цецка Цачева, Вежди Рашидов и Ваня Колева. От тях ще бъдат снети обяснения, както и от други евентуални лица по сделки. \r\n\r\n Това съобщават от комисията, като се посочва, че са се самосезирали по медийни публикации и по сигнала на неправителствена организация. \r\n\r\n Проверката ще бъде направена по чл.6 ал. 1 от Закона за противодействие на корупцията и за отнемане на незаконно придобитото имущество (ЗПКОНПИ) - \r\n\r\n Ще бъдат проверени всички данни от медиите, включително пазарните цени на визираните имоти, произхода на средствата за покупката им, както и търговия с влияние и конфликт на интереси при приемането на законодателни промени от страта на Народното събрание. \r\n\r\n Ще бъде проверена и дейността на фирмата продавач \"Артекс инженеринг\" АД, както и нейното евентуално участие в обществени поръчки. \r\n\r\n Комисията ще анализира всички сделки за покупко-продажба, осъществени от търговското дружество за периода 2017 - 2019 г. с оглед да се установят цените, на които обичайно са продавани имоти от фирмата, а и за да се установят евентуални други лица по чл. 6 ал. 1 от ЗПКОНПИ, които са сключили сделки с компанията. Ще бъде изискана информация от компетентните органи и за всички получени разрешения за строителство, издаден на дружеството за този период. \r\n\r\n В хода на проверката ще се изследва и наличието или липсата на свързани лица в политически партии и фирма \"Артекс инженеринг\" АД, както и дали търговското дружество е правило предизборни дарения. \r\n\r\n От Комисията уточняват, че ако им бъде възложена проверка от прокуратурата, са готови да извършат и допълнителни действия с оглед указанията на държавното обвинение. \r\n \n\t\t\t\t\t\t", "date": "2019.03.22", "title": "Антикорупцията подхваща апартаментите на Цветанов, Цачева, Рашидов и Колева\r\n"}
{"url": "http://www.bnews.bg/article/258692-tezhka_semeyna_drama_darina_se_varna_no_ne_pri_tati_tvardi_che_ya_zaklyuchval_ne_y_davala_da", "text": "\n Изчезналата 15-годишна Дарина Николова от Сливен се предаде в районното управление в града. Тя помолила обаче да бъде настанена в Център от семеен тип, а не да бъде върната при баща си. \r\n\r\n Часове преди да се предаде в четвъртък, тя пусна статус във Facebook, че не иска да ходи при баща си: \"Нямам желание да се прибера вкъщи. Това е единственото място, където не искам да ходя\", написа обявената за издирване от 2 март ученичка. Тийнейджърката не искала доброволно да се върне при баща си Николай, с който били в конфликт. Майката на детето е починала преди няколко години. \"Не знаете какво е да ви тормозят вкъщи без причина ежедневно. Да ви заключват. Да не ви дават да излезете\", написа момичето, преди снощи да отиде в районното и да се предаде. \r\n \n\t\t\t\t\t\t", "date": "2019.03.22", "title": "ТЕЖКА СЕМЕЙНА ДРАМА: Дарина се върна, но не при тати! Твърди, че я заключвал, не й давала да..."}
{"url": "http://www.bnews.bg/article/258695-ruslan_maynov_raboti_za_bebe", "text": "\n Актьорът Руслан Мъйнов работи за бебе с приятелката си Анелия Луцинова. От известно време двамата живеят заедно, но кога точно ще се венчаят, засега остава тайна.Според колеги на актьора това ще се случи, когато се разбере, че Мъйнов чака наследник. „Господ ще каже! Дано, дай Боже... Чакам го този момент, но това са неща, които не стават насила. Трябва да им дойде моментът. Убеден съм, че това няма да ме подмине. Зная го. За мъжете не е толкова страшно, ние можем и по-късничко да станем бащи. \r\n\r\n Във времето видях, разбрах го, че по-улегналите родители създават по-мъдри деца”, споделя още Руслан, който е на 42 години вече. Междувременно актьорът–певец, кръсти преди месец 14-тото си дете. „Все ме търсят да кръщавам, сигурно родителите харесват енергията ми”, смее се певецът. Руслан срещна Анелия Луцинова в мъчителна за него година. Актьорът губи за няколко месеца много от най-близките си хора, пише „България днес”. \r\n\r\n „Баща ми, един мой много близък приятел, с когото бяхме като братя, една приятелка си отиде от болест, още един приятел загина в катастрофа. Събудих се тогава една нощ към 3 сутринта и написах текст за песен. Много време мина, но още се чудя дали това нещо да види бял свят, защото е прекалено лично”, споделя Мъйнов. \r\nАктьорът все пак е щастлив, че е успял да се избави от мрачните си мисли. Съдбата или Господ, тъй като актьорът е вярващ, го възнагради с истинска любов, която и днес го вдъхновява и мотивира. \r\nС любимата си Анелия също направиха впечатляваща постановка–„Стая 1313”, с която обиколиха театрите. А на 29 март ще я изиграят в театър „Сълза и смях”. \r\n„Аз съм много верен в любовта. Не изневерявам, не мисля за други жени, просто се отдавам изцяло”, категоричен е симпатягата Руслан Мъйнов. \r\n  \r\n \n\t\t\t\t\t\t", "date": "2019.03.22", "title": "Руслан Мъйнов работи за бебе "}
{"url": "http://www.bnews.bg/article/258693-instagram_senzatsiyata_vasi_stoyanova_otkazah_500_000_za_1_nosht", "text": "\n „Предложиха ми 500 000 долара за една нощ, но аз отказах”, разкри най-популярната българка в Инстаграм Васи Стоянова. Едрогърдата хубавица изби рибата с провокативни снимки и вече има над 1 милион последователи в социалните мрежи. За сравнение, профилите на Григор Димитров и Николета Лозанова остават далеч след нея. \r\nОфициалният профил на тенис звездата е с 855 000 фена, а Николета Лозанова е събрала „само” 722 000. \r\n„Непрекъснато получавам неприлични предложения. Канят ме на вечери, искат от мен да бъда придружителка, но изобщо не им отговарям”, споделя красавицата. 19-годишната петричанка живее в Дортмунд, Германия и редовно пуска снимки в профила си в Инстаграм. Публикуването в тази социална мрежа се е превърнало в официална работа за нея и то на пълен работен ден. \r\n\r\n „Започнах преди шест месеца”, споделя Васи пред „България днес”. „Никой не ми е казал как се развива профил в Инстаграм. Не съм се задълбочавала да чета инструкции. Всичко тръгна от само себе си. Много съм щастлива от изпълнената цел. \r\n\r\n Хобито се превърна в постоянна работа. Прекарвам голяма част от деня си в подготовка на снимки и видеа. Започнах да изкарвам доста пари. Търсят ме различни фирми, за да ги промотирам. Следващата ми цел е да постигна два милиона последователи”. \r\n\r\n Чарът на българката се крие в предизвикателните й снимки. На преден план са винаги гърдите й, които често се оказват и главен герой в различни еротични кадри. \r\nХубавицата споделя още, че е получила предложение да се снима във филм, но не за възрастни, а по-скоро хорър. Засега обаче отказва подобни оферти, тъй като мечтае да стане детска учителка и да се грижи за децата. \r\nМераклиите за сърцето на Васи могат да пият по една студена вода, тъй като от две години и половина е сгодена. Гаджето на хубавицата е руснак, който много я обича и подкрепя, хвали се самата тя. \r\nИначе хубавицата споделя, че е преживяла немалко трудности в миналото. Животът й е белязан от тежка житейска драма, следа като става жертва на анорексията. \r\n„Бях станала 35 килограма в желанието да съм слаба и да изглеждам като модел”, спомня си красавицата. Беше много трудно. \r\nЛекувах се дълго време. Моето семейство ми помогна страшно много”, допълва още хубавицата. \r\nНадарената девойка стана обект на подигравки в мрежата, след като майка й я похвали за постиженията, но на нея не й пука. „Не обръщам внимание на това”, споделя още хубавицата. \r\nДевойката споделя охотно и своето кредо за успеха.  „Всяко нормално момиче като мен, може да успее в инстаграм, ако вярва в себе си и е активна”, добавя хубавицата. \r\n \n\t\t\t\t\t\t", "date": "2019.03.22", "title": "Инстаграм сензацията Васи Стоянова: Отказах 500 000 за 1 нощ! "}
{"url": "http://www.bnews.bg/article/258686-zloveshto_ledat_na_everest_se_topi_i_razkriva_vse_poveche_trupove_ratse_i_kraka_na_martavtsi_sa", "text": "\n Организаторите на експедиции до Еверест се притесняват от нарастващия брой трупове, които се разкриват по планинския склон, вследствие на топенето на ледовете. Почти 300 планинари са загубили живота си в опит да покорят най-високия връх на планетата, откакто е направено първото изкачване, и близо 2/3 от телата все още са заринати под сняг и лед, съобщава Би Би Си. \r\n\r\n За трупове редовно се следи от китайската страна на планината, по северния ѝ склон, още повече преди да започне летния сезон. Дотук повече от 4800 планинари са катерили Еверест. \r\n\r\n „Заради глобалното затопляне, ледената покривка и ледниците бързо се топят и труповете, останали през всичките тези години, излизат наяве –обяснява Анг Черинг Шерпа, бивш президент на Непалската планинска асоциация. – Смъкнахме долу телата на няколко планинари, починали в близките години, но старите остават погребани и сега се показват.“ \r\n\r\n Представители на Непалската асоциация на организаторите на експедиции казват, че свалят всички въжета, останали по по-високите бази на Еверест и Лхотце преди да започне алпинисткия сезон, но за прибирането на телата се изисква намеса от държавни институции. \r\n\r\n „Този проблем трябва да се превърне в приоритет както за правителството, така и за планинската индустрия – смята Дамбар Паражули, президент на Непалската асоциация на организаторите на експедиции. – Ако могат да го правят от тибетската страна на Еверест, значи може да го правим и тук.“ \r\n\r\n През 2017 г., в близост до Първа база, от снега се подава ръката на мъртъв планинар. Шерпите прибират трупа, но същата година още едно тяло се появява на повърхността на ледника Кумбу. Повечето от телата в последните години „излизат“ точно на това място, разказват планинарите. \r\n\r\n База четири, където теренът е сравнително равен, е другото място, където на няколко пъти са забелязвани човешки останки. \r\n\r\n „Ръце и крака на мъртъвци са били забелязвани на нивото на базовия лагер през последните няколко години – коментира представител на регионална неправителствена организация. – Забелязахме, че нивото на леда край базовия лагер спада, затова излизат наяве и труповете.“ \r\n\r\n Няколко независими едно от друго проучвания показват, че ледниците в района на Еверест и в Хималаите като цяло, се топят бързо и постепенно изтъняват. През 2015 г. се установява, че езерата в близост до ледника Кумбу – които алпинистите трябва да пресекат, за да продължат към върха – се разширяват все повече и започват да се съединяват заради ускореното ледотопене. \r\n\r\n През 2016 г. се налага езерото Имджа на 5 хил. м надморска височина да бъде пресушено от непалската армия, след като нивото му се вдига опасно заради притока на ледникови води. Екип от университетски учени тръгва на експедиция миналата година, за да изследва ледника Кумбу и тогава става ясно, че температурата на леда е по-висока, отколкото специалистите са очаквали. Тогава измерената минимална температура е само -3,3 градуса по Целзий, а дори в най-студените си части ледът е с 2 градуса по-топъл от средната годишна температура на въздуха. \r\n\r\n Но е важно да се отбележи, че появата само на някои трупове се дължи на бързо топящи се ледове по склоновете на Хималаите. Според планинарите, други от тях се показват, вследствие на естествените движения на ледника. \r\n\r\n „Повечето алпинисти са психически подготвени за подобна гледка“, казва вицепрезидентът на Непалската национална асоциация на планинските водачи. \r\n\r\n Някои от труповете дори биват използвани от изкачващите се като ориентир. Така „зелените ботуши“ близо до планинския връх, които все още са на краката на загиналия планинар под надвиснала скала, „гледат“ право към пътеката за изкачване. \r\n\r\n Прибирането на едно тяло струва между 40 и 80 хил. долара. Колкото по-нависоко се намира тялото на алпиниста, толкова по-скъпа и трудна е операцията. \r\n\r\n „Повечето алпинисти предпочитат да останат в планината, ако загинат в нея – споделя Алан Арнет, известен планинар и автор на текстове за алпинизма. – Затова ще се счита за неуважително, ако те просто бъдат премахнати, освен ако не трябва да се разчисти пътеката или семейството им изрично не го пожелае.“ \r\n \n\t\t\t\t\t\t", "date": "2019.03.22", "title": "ЗЛОВЕЩО: Ледът на Еверест се топи и разкрива все повече трупове! Ръце и крака на мъртъвци са..."}
{"url": "http://www.bnews.bg/article/258697-voy_na_sireni_po_am_struma_tri_avtomobila_se_nanizaha_edin_v_drug", "text": "\n Един човек е пострадал при катастрофа между три леки автомобила на магистрала \"Струма\", при разклона за Долна Диканя в посока Благоевград. \r\n\r\n Пострадалият е откаран в болница. \r\n\r\n Движението при 36-ия км е ограничено в активната лента и се осъществява само в изпреварващата лента, и се регулира от \"Пътна полиция\". Шофьорите да се движат с повишено внимание и съобразена скорост, съобщават от Агенция \"Пътна инфраструктура\". \r\n \n\t\t\t\t\t\t", "date": "2019.03.22", "title": "ВОЙ НА СИРЕНИ ПО АМ \"СТРУМА\": Три автомобила се нанизаха един в друг!"}
{"url": "http://www.bnews.bg/article/258691-shok_na_letishte_sofiya_arestuvaha_pop_opital_da", "text": "\n Свещеник е бил задържан на Летище София. 53-годишният мъж се е опитал да влезе през служебен вход в салона на Терминал 2, заявиха от \"Гранична полиция\". Действието се развило около 20:30 ч. на 19 март. Служители на Дирекция \"Сигурност\" опитали да обяснят на Божия служител, че достъпът до помещението е ограничен. След това той нападнал служителите на реда, които потърсили съдействие от колегите си от \"Гранична полиция\". \r\n\r\n Мъжът е задържан за 24 часа, след което е освободен. По случая е образувано досъдебно производство за хулиганство. \r\n\r\n Направени са консултации с психолог и психиатър, като според експертите мъжът има здравословни проблеми. Какви точно са те, ще стане ясно при експертизата. Кадри, на които се вижда как полицаите отвеждат с белезници отчето от летището, предизвикаха бурни реакции във Facebook групата \"Забелязано в София\", пише TrafficNews. Снимката има 1 400 реакции в социалната мрежа. Според някои от потребителите мъжът е лежал на пода. \"Във вторник казваше, че е пилот\", твърди друг потребител. Други заявиха, че задържаният и преди е създавал проблеми, нарушавайки обществения ред на летището. \r\n \n\t\t\t\t\t\t", "date": "2019.03.22", "title": "ШОК НА ЛЕТИЩЕ СОФИЯ: Арестуваха поп, опитал да..."}
{"url": "http://www.bnews.bg/article/258699-haknaha_dzhizasa_v_instagram_iznudvat_go_za_5_bona", "text": "\n Футболистът Благой Георгиев стана жертва на ловки хакери, които разбиха и изтриха личния му профил в Инстаграм. Спортистът изгуби над 200 000 последователи, а за да си върне профила му искат около 5 бона, разкриват негови близки. \r\nХакерите били сигурни, че футболистът ще плати, още повече, че той често работи чрез профила си, рекламирайки дрехи, напитки, заведения и други. Именно заради високата си активност в Инстаграм Георгиев е предпочитано лице за рекламни кампании през последните месеци. \r\nСега, освен без доходи, спортистът остана и без профил в социалните мрежи. И в момента прави всичко възможно, за да си върне личното пространство в интернет, при това, без да плаща на хакерите, пише „Телеграф”. \r\n\r\n Футболистът не е първият, нито последния, който става жертва на подобни атаки. Половинката на Валери Божинов–Биляна Дол също стана жертва на подобна атака и плати 3000 евро, за да си върне профила. \r\nСамата тя сподели новината в социалните мрежи, като покани приятелите си да я последват в стария й акаунт в Инстаграм. По-късно тя сподели, че е била обект на изнудване от страна хакери и дори създаде нов профил в социалните мрежи, като съжали за това, че е загубила, както ценни снимки и контакти, така и доста фенове. \r\n„Трябваше да платя на хакерите, за да ми върнат профила. Накъде отива този свят? Благодаря за разбирането”, написа още Дол по повод хакерската намеса в личните й данни. \r\n  \r\n \n\t\t\t\t\t\t", "date": "2019.03.22", "title": "Хакнаха Джизъса в инстаграм, изнудват го за 5 бона "}
{"url": "http://www.bnews.bg/article/258698-bozhidara_bakalova_progovori_za_vrazkata_si_s_mazha_na_tsetsi_krasimirova", "text": "\n Божидара Бакалова най-сетне проговори за връзката си с бъдещия съпруг на Цеци Красимирова Майкъл Струмейтис. \r\n\r\n Сестрата на Ивайла избра точно рождения ден на милионера, за да обяви, че двамата са имали една щастлива и много полезна връзка за израстването им. Тя пусна снимки от техни интимни моменти. \r\n\r\n „Честит рожден ден, Майкъл. Ти си ангел и почти женен мъж. Бог да благослови и двамата ви(има се предвид Цеца Красимирова)”, написа бившата брадърка и фермерка. Тя обяснява още, че поканата на българската телевизия да разкаже за отношенията си с Майкъл, са я провокирали да проговори за отношенията си с годеница на Цеци. \r\n\r\n Струмейтис и Божидара са гаджета, след като Цеци и милионера се разделят и той идва в България след операция. Именно Красимирова запознава Бакалова и сегашния си мъж, припомня Хотнюз. \r\n\r\n „Божидара има златно сърце! Много е духовна! Прекрасно момиче! Останахме почти година заедно. Ако Цеци ми помогна да се възстановя физически, Божидара ми помогна да укрепна психически. Тя е истински лечител, много духовен човек. Майка ми беше същата. Мисля, че Божидара стана част от живота ми, за да ме излекува. И с Цеци, и с Божи не сме се карали при разделите. Всичко беше по моя вина и искам да си останем приятели с тях цял живот“, казва още Майкъл. \r\n \n\t\t\t\t\t\t", "date": "2019.03.22", "title": "Божидара Бакалова проговори за връзката си с мъжа на Цеци Красимирова"}
{"url": "http://www.bnews.bg/article/258688-ekskluzivno_i_samo_v_bnews_chovek_na_valeri_simeonov_pridobiva_apartament_chrez_prestaplenie_vapreki_tova_e_naznachen_za_oblasten_upravitel", "text": "\n От постановление на Oкръжна прокуратура - Стара Загора ясно и красноречиво се разбира, че областният управител се е \r\nсдобил с общинско жилище като социално слаб извършвайки престъпление. \r\n\r\n Лицето Гергана Микова е предложена за областен управител лично от Валери Симеонов, като до този момент тя е дългогодишен служител на \"Скат\". Симеонов \r\nпрекрасно е знаел, че Микова е извършила престъпление, тъй като сигнала е бил изпратен още по времето на 43-то Народно събрание. Въпреки това Симеонов предлага протежето си за областен управител на Стара Загора. Прокуратурата констатира престъплението, но не може да предприеме процесуални действия, тъй като е изтекъл давностният срок. Интересно защо обаче КПКОНПИ си трае, след като новоприетият закон й дава възможност да предприеме действия по отнемане на апартамент, който прокуратурата доказва, че е придобит чрез престъпление и по незаконен път. Най-фрапиращото е, че Микова се е представила за социално слаба и крайно нуждаеща се, докато е била съпруга на един от най-заможните строителни предприемачи по това време в Стара Загора, освен това Микова е разполагала и с немалко семейно имущество, но въпреки това посяга към апетитното общинско жилище в центъра на Стара Загора, което закупува на преференциална цена от 30000 лева. Интересно защо премиерът Борисов се прави на сляп и защо опозицията от БСП мълчи, вероятно защото апартаментът е \r\nпродаден от покойния кмет на БСП д-р Желев. \r\n  \r\n \n\t\t\t\t\t\t", "date": "2019.03.22", "title": "ЕКСКЛУЗИВНО И САМО В BNEWS! Човек на Валери Симеонов придобива апартамент чрез престъпление, въпреки това е назначен за областен управител!"}
{"url": "http://www.bnews.bg/article/258684-srednoshtni_tateni_v_pernik_bomba_izbuhna_do_kashta", "text": "\n Бомба избухна до къща в Перник. Сигналът е подаден около 22:00 часа снощи. Няма жертви и пострадали. Взривът е нанесъл материални щети. „Бомбичка е избухнала в близост до къща в града снощи“, уточниха от МВР. Униформените бяха категорични, че няма пострадали хора, а фактите и обстоятелствата около инцидента се изясняват. „Най-вероятно има нанесени материални щети“, казаха още от МВР. \r\n  \r\n \n\t\t\t\t\t\t", "date": "2019.03.22", "title": "СРЕДНОЩНИ ТЪТЕНИ В ПЕРНИК! Бомба избухна до къща..."}
{"url": "http://www.bnews.bg/article/258703-rachkov_okonchatelno_izrita_ignatova_sbogom_mariya", "text": "\n 10-годишната връзка на Мария Игнатова и Димитър Рачков е живото доказателство за истинността на народната мъдрост, че счупеното не се лепи!  След едногодишна раздяла, миналото лято една от най-обсъжданите двойки у нас реши да даде втори шанс на отношенията си. Уви, възкръсналата им любов не просъществува дълго и те вече са окончателно разделени, писа „Уикенд“. \r\n\r\n \r\nДвамата ту се събираха, ту се разделяха. След поредния Ренесанс в отношенията им миналато лято, слухове за изневери, съпровождани с бурни скандали, съвсем обтегнали отношенията им. Неотдавна те решили да сложат точка на дългогодишната агония. „Не мога повече да живея така”, категоричен бил комикът и помолил Мария да се изнесе от дома му.   \r\n\r\n Че с връзката им е свършено потвърждава фактът, че от началото на тази година Митко и Мария нямат нито една публична поява заедно. Доказателство е и фриволното поведение на Митко в шоуто за имитации „Като две капки вода”. Водещият нескрито флиртува с певицата Мария Илиева и често й прави недвусмислени намеци. Още със старта на култовото шоу комикът започна да се държи като свободен мъж и да я отрупва с комплименти. \r\n\r\n Актьорът смело импровизираше като се завираше под полите на Илиева, за да свали жартиера й, нежно я прегръщаше, целуваше и й подаряваше цветя. \r\n\r\n През лятото на 2017-а Митко обяви по холивудски със съобщение до пресата, че връзката му с колежката Мария Игнатова е приключила. Новината бе изпратена до медиите от пиара на продуцентската компания „Глобал филмс” Ани Халваджиян. Звездната двойка се опитваше да крие краха в отношенията си повече от година. След публичното оповестяване на Рачков за края на връзката им, рязко секнали офертите към звездната двойка за халтури и частни партита. Двaмaтa увеличили приходите си с цели 2 милиона лева преди да си кажат „сбогом”, показват данни, изнесени в Търговския регистър.  \r\n\r\n Фирмата на Рачков, която е само за дейности извън ангажиментите му в телевизията, е прибрала 2 милиона лева за няколко години. Халтурите на комика и появяването му в предизборни кампании и като водещ на различни фирмени партита и други джамборета, се плащали много добре. Затова Рачков пожънал големи финансови успехи. 2015 г. е най-успешната за фирмата на комика, а финансовите отчети показват пeчaлбa oт 1 млн. лв. \r\n\r\n Според запознати, хонорарът, който искала светската двойка, за да води фирмен купон, сватба или рожден ден, бил общо 6000 лв.  \r\n\r\n А блондинката не само получавала луди пари като водеща на „Господари на ефира“ и на „Х фактор“, но и се занимавала с търговия. Поне такава е основната дейност на фиpмaтa й „Джeтceттep”. Какво продава Мария не е ясно, но печалбата си я бива – половин милион лв. за една година. \r\n\r\n Крахът на любовния им фронт обаче сложил край на апетитните печалби от най-различни ангажименти. След раздялата им интересът към Игнатова драстично намалял, тъй като появата им заедно вече била невъзможна, а клиентите ги наемали предимно заради комика. \r\n\r\n Съвместни снимки на комедийния сериал „Полицаите от края на града”, в който Рачков имаше главна, а Мария епизодична роля, събра двойката на снимачната площадка. Именно там угасналата им любов отново се възпламени и те решиха да си дадат още един шанс. Двамата с Рачков отново подновили участията си по частни партита. В началото на септември миналата година Митко и Мария откриха заедно 16-ия сезон на „Господари на ефира”. За изненада на зрителите, те застанаха рамо до рамо за първи път от 7 години, а рейтингът на шоуто скочи. Уви, този пък раздялата им се оказала окончателна. \r\n \n\t\t\t\t\t\t", "date": "2019.03.22", "title": "Рачков окончателно изрита Игнатова: Сбогом, Мария!"}
{"url": "http://www.bnews.bg/article/258681-slanchevo_ili_oblachno_dnes_shte_bade_predimno", "text": "\n Днес преди обяд ще бъде предимно слънчево. През деня в Източна България облачността временно ще се увеличи, но валежи не се очакват. Ще духа слаб северен вятър. Ще бъде по-топло с максимални температури между 14° и 19°. \r\n\r\n Атмосферното налягане слабо ще се понижи, но ще остане по-високо от средното за месеца. \r\n\r\n По Черноморието облачността ще е променлива. Валежи не се очакват. Преди обяд ще духа слаб до умерен вятър със северна компонента, който до вечерта ще се ориентира от югоизток. Максималните температури ще са между 12° и 15°. Температурата на морската вода е 9-10°. Вълнението на морето ще е 1-2 бала. \r\n\r\n Над планините ще преобладава слънчево време. Повече облаци ще има сутринта над Рило-Родопската област, а след обяд над масивите от източната половина от страната. Валежи са малко вероятни. Ще духа предимно умерен вятър от север-североизток. Максималната температура на височина 1200 метра ще е около 7°, на 2000 метра - около 0°. \r\n \n\t\t\t\t\t\t", "date": "2019.03.22", "title": "СЛЪНЧЕВО ИЛИ ОБЛАЧНО? Днес ще бъде предимно..."}
{"url": "http://www.bnews.bg/article/258682-sadeben_udar_za_mamin_vanyo_kmetat_totev_broi_45_bona_obezshtetenie_na_advokatka_zaradi_neizchisten_snyag_vizhte_kakvo_y_se_sluchilo", "text": "\n Адвокатка осъди Община Пловдив да й плати 45 000 лева обезщетение за ужасяващо падане след подхлъзване на непочистен сняг на 30 януари 2017 г. Инцидентът станал рано сутринта, на кръстовището на булевардите „Шести септември“ и „Васил Априлов“. \r\n\r\n Тогава жената минала по пешеходната пътека на кръстовището, но щом стъпила на тротоара, се подхлъзнала на непочистения и заледен сняг, паднала и си счупила десния крак. На помощ й се притекъл случаен минувач, който подал сигнал на спешния номер 112. \r\n\r\n Пострадалата била оперирана в болница, но поради усложнения претърпяла още няколко операции до ноември 2017 г., тъй като се стигнало до некроза на тъканите. Според експертизата по делото затруднения в движението съществуват и до настоящия момент, като тя е принудена да се придвижва с патерици.   Жената подала иск за 50 000 лева заради преживените от нея страдания. Станало ясно, че след инцидента тя била принудена да престане да упражнява професията си, обяснява \"Марица\". Окръжният съд решил, че справедливото обезщетение е в размер на 30 000 лева, но апелативните магистрати го увеличили на 45 000. \r\n\r\n По време на съдебния процес от общинското предприятие, ангажирано със зимното поддържане, обяснили, че мястото е било почистено от техни служители. Техните твърдения обаче били оборени от свидетели на инцидента. Мъж от квартала обяснил пред съдиите, че същия ден два пъти пресичал кръстовището ​и заявил, че имало натрупан замръзнал сняг. Човекът подал сигнал на 112, като разказал пред дежурния оператор, че се е налагало да държи пострадалата, за да не лежи жената в снега, което доказало, че мястото не било почистено. Поради тази причина и искът бил уважен от съда. \r\n\r\n Решението подлежи на обжалване пред Върховния касационен съд. \r\n  \r\n \n\t\t\t\t\t\t", "date": "2019.03.22", "title": "СЪДЕБЕН УДАР ЗА МАМИН ВАНЬО: Кметът Тотев брои 45 бона обезщетение на адвокатка заради неизчистен сняг! Вижте какво й се случило..."}
{"url": "http://www.bnews.bg/article/258683-ot_poslednite_minuti_grozna_stsena_v_ozhiven_rayon_mazh_sleze_ot_mertsedesa_si_i_se_nahvarli_varhu_shofyorka_s", "text": "\n Безумна случка се е разиграла преди минути на площада на авиацията в София. По думите на очевидец на кръговото на 4-ти километър наглец с \"Мерцедес\" засякъл друга кола, участник в движението. Въпреки, че водачът на немското возило бил виновен за случилото се, той слязъл от колата и почнал да се кара с водачката на колата, която за малко не ударил. Мъжът, който бил в автомобила на шофьорката, също слязъл и започнали да се карат. В изблик на гняв мъжът с Мерцедес-а извадил спрей и напръскал 50-годишния пасажер от засечената кола, пише БЛИЦ. Според читателя ни на място пристигнали полицаи, за да потушат страстите, а напръсканият мъж бил откаран към болница. \r\n  \r\n \n\t\t\t\t\t\t", "date": "2019.03.22", "title": "ОТ ПОСЛЕДНИТЕ МИНУТИ! ГРОЗНА СЦЕНА В ОЖИВЕН РАЙОН: Мъж слезе от мерцедеса си и се нахвърли върху шофьорка с..."}
{"url": "http://www.bnews.bg/article/258685-koko_dinev_stana_bashta_za_chetvarti_pat_maykata_ne_e_chalga_pevitsa", "text": "\n От вчера бизнесменът Коко Динев е на върха на щастието. \r\n\r\n Той стана баща за четвърти път, а радостното събитие е било отбелязано подобаващо на купон снощи. Хазартният бос този път се радва на нова рожба от жена, която няма нищо общо със светския блясък. Той е изключително щастлив с настоящата си половинка, за която не се знае почти нищо. Пред БЛИЦ Динев потвърди щастливата новина. Бизнеснемът поясни, че раждането е минало наред и жената до него, както и бебето, се чувстват добре. \r\n\r\n Попитан какъв е полът на четвъртото му дете Динев бе категоричен, че иска да запази личния му живот в тайна. „Не искам да разкривам подобни неща. Искам личният ми живот да остане необезпокояван. Не искам да тормозят жената до мен“, каза Динев. \r\n \n\t\t\t\t\t\t", "date": "2019.03.22", "title": "Коко Динев стана баща за четвърти път! Майката не е чалга певица"}
{"url": "http://www.bnews.bg/article/258689-poli_genova_ochakva_momchentse", "text": "\n Певицата Поли Генова очаква момченце. Изпълнителката, която ни представи на „Евровизия” през 2016-та скоро ще роди първата си рожба. Тя дори си организира бебешко парти малко преди на бял свят да се роди отрочето й. На партито бе разрязана и прекрасна торта със син надпис, а трапезата отрупана с куп лакомства и изкушения. \r\nПевицата упорито крие таткото на бебето, за който се знае, че е филипинец, пише „България днес”. \r\nЛюбимият на Генова живее в Европа и работи в престижна компания. Заради нея обаче се премести да живее в България. \r\n \n\t\t\t\t\t\t", "date": "2019.03.22", "title": "Поли Генова очаква момченце "}
{"url": "http://www.bnews.bg/article/258687-nay_veroyatno_tsvetanov_i_grupata_mu_sa_iznudvali_arteks_sreshtu_evtinite_apartamenti_v_iztok", "text": "\n Нова, крайно съмнителна подробност за отношенията между Цветан Цветанов и \"Артекс\", показва ново журналистическо разкритие. Само 4 дни преди да купи апартамента си в сградата с буквите на улица \"Латинка\", Цветан Цветанов е инициирал проверка срещу строителната фирма. \r\n\r\n Като председател на комисията по вътрешен ред и сигурност в парламента, той е изпратил до столичния кмет Йорданка Фандъкова писмо, с което иска тя да извърши проверка на \"Артекс\" за прословутия 34-етажен небостъргач \"Златен век\" в квартал \"Лозенец\". \r\n\r\n Само 4 дни по-късно той сключва сделката със строителната фирма за 315 кв.м. апартамент и частен ВИП асансьор до него. \r\n\r\n От това \"Биволъ\" прави извода, че Цветанов е знаел за сериозен проблем с \"Артекс\" и намеква, че е използвал властта си, за да изнуди строителите да му продадат апартамента на преференциална цена. \r\n\r\n По-рано днес стана известно и друго обяснение за съмнителната сделка - ръководената от Цветан Цветанов парламентарна група на ГЕРБ прокарва в парламента закон в полза на \"Ареткс\", за да може фирмата да построи скандалния 34-етажен небостъргач, въпреки че разрешителното му за строеж е изтекло. \r\n\r\n По това време председател на парламента е Цецка Цачева, сдобила се със жилище за 670 лв. на квадратен метър от Артекс. \r\n \n\t\t\t\t\t\t", "date": "2019.03.22", "title": "Най-вероятно Цветанов и групата му са изнудвали \"Артекс\" срещу евтините апартаменти в \"Изток\"!"}
{"url": "http://www.bnews.bg/article/258694-zhenski_pisatsi_i_kryasatsi_verka_se_nahvarli_s_kamani_varhu_izvestna_biznesdama_a_posle", "text": "\n С канонада от камъни бе изпотрошена колата на бизнесдамата от Сандански Петранка И., която се занимава с търговия. 37-годишната Верка М. изпотрошила автомобила й Пежо, паркиран пред дома й на улица \"Осогово\" в курортния град. Не стигнало това, но и с камъни са счупени и стъклата на спалнята на Петранка.  Екшънът се разиграл завчера вечерта малко преди полунощ. Търговката незабавно депозирала сигнал в полицията и след оперативна работа, полицаите установили извършителката Верка, която е задържана за причинените щети. Какви са отношенията между двете жени, полицията изяснява. \r\n \n\t\t\t\t\t\t", "date": "2019.03.22", "title": "ЖЕНСКИ ПИСЪЦИ И КРЯСЪЦИ: Верка се нахвърли с камъни върху известна бизнесдама, а после..."}
{"url": "http://www.bnews.bg/article/258696-nay_smeshniyat_deputat_ot_gerb_koyto_vkarvashe_uzhkim_v_zatvora_tsvetanov_dnes_go_brani_s_dupe_napred", "text": "\n Припомняме ви, че през 2013 година същият Тома Биков в качеството си на водач на листата на ДБГ  заяви по адрес на Цветанов: \"Виждам следното бъдеще за Цветан Цветанов: да ходи на разпити в прокуратурата, после на съдебната скамейка и после в затвора\". Сега, обаче запя друга песен:  \r\n\r\n Цветанов е втория човек в ГЕРБ, той е изключително авторитетен в партията.  Това заяви депутатът от ГЕРБ Тома Биков в сутрешния блок на Нова телевизия. Очаквано той го защити. \r\n\r\n \"Една строителна компания би могла да даде отстъпка на политик. За самата фирма ще е реклама, че даден политик е закупил техен апартамент\", каза още той. \r\n\r\n \"Надявам се, че няма поправки в законите, за да се закупи един апартамент на по-ниска цена. ГЕРБ сме вътрешно концентрирани върху дефектите си, така че ще решим всички проблеми\", допълни Биков.   \r\n\r\n \"Апартамент не се купува за 1 ден. Не мисля, че Цветан Цветанов би дал облаги на дадена фирма, за да му продадат по-евтин апартамент\", коментира депутатът от ГЕРБ.  \r\n\r\n \"От ГЕРБ ще докажем своята невинност\", предположи още Биков. \r\n\r\n \"Не съм навътре във финансите на Цецка Цачева, но тя не е човек с ниски доходи. Тя сигурно е имала спестявания и на 100% е продала имоти в Плевен, за да си закупи апартамент в София\", завърши Тома Биков. \r\n \n\t\t\t\t\t\t", "date": "2019.03.22", "title": "Най-смешният депутат от ГЕРБ, който вкарваше ужким в затвора Цветанов, днес го брани с дупе напред"}
{"url": "http://www.bnews.bg/article/258690-milyankova_zazhivya_v_razgrad_sled_razdyalata_s_vtoriya_si_mazh", "text": "\n Ирена Милянкова се развежда с втория си съпруг Никола Чолаков, твърди „България Днес“. \r\nАктрисата и брокерът на имоти са сложили окончателно край на връзката си преди няколко седмици. Милянкова се е върнала в родния Разград, а Никола продължава  да живее в Гърция. Двамата се преместиха в южната ни съседка преди няколко месеца и развиваха успешен бизнес с недвижими имоти. \r\n\"Не знам какво се е случило. Разбрах, че тя си е тръгнала и сега е при майка си. Милянкова не споделя нищо. Изтрила е профила си във фейсбук. Доколкото знам е напуснала и фирмата за недвижими имоти, в която бяха заедно с Никола“, разкрива близка приятелка на Ирена от модните среди. \r\nИрена отказва подробности около случващото се, но не отрече, че не живее с Никола. Моделката е запазила профила си в инстаграм. Преди няколко дни качва снимка, под която пише „време е за ново начало“. Ирена и Никола не се разделят като приятели и определено не са в добри отношения. Каква е причината за края обаче, остава неясна, поне засега. Според близки на актрисата няма замесен трети човек, макар че се появиха и такива слухове. Напрежението около отглеждането на шестте им деца и битови недоразумения да най-вероятната причина за края, убедени са близките им. \r\n\r\n   \r\n \n\t\t\t\t\t\t", "date": "2019.03.22", "title": "Милянкова заживя в Разград след раздялата с втория си мъж "}
