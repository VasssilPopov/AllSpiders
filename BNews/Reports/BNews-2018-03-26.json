{"url": "http://www.bnews.bg/article/239217-tarikat_zadarzhaha_balgarin_za_sklyuchvane_na_fiktivni_brakove", "text": "\n Задържаха, издирван българин с Европейска заповед, за изготвяне на неистински документи и сключване на фиктивни бракове между българки и косовари. По искане на Окръжна прокуратура – Габрово по отношение на 28-годишен български гражданин е взета вземане мярка за неотклонение „задържане под стража“ на основание Европейска заповед за арест. \r\n\r\n Тодор Б. е обявен за международно издирване с Европейска заповед за арест, от 16.03.2018 г., издадена от Прокуратурата във Франкфурт на Майн. Същата е издадена по повод обвинение в съставяне и ползване на неистински документи и документи с преправено съдържание както и обвинение в подпомагане на незаконно влизане и пребиваване в страната /касаещо сключване на фиктивни бракове между българки и косовари/. \r\n\r\n Престъпления е наказуеми по Наказателния кодекс на Германия, съответстващи на НК на Р България, Закона за свободно движение. След разглеждане на делото съдът уважи искането на прокуратура и взе мярка за неотклонение „задържане под стража“ по отношение на българския гражданин с цел осигуряване участието му в производство по изпълнение на Европейската заповед за арест. \r\n \n\t\t\t\t\t\t", "date": "2018.03.26", "title": "Тарикат: Задържаха българин за сключване на фиктивни бракове"}
{"url": "http://www.bnews.bg/article/239218-smyana_na_zimno_s_lyatno_chasovo_vreme_vizhte_kakvo_e_vazmozhno_da_vi_zastigne", "text": "\n Преминаването от зимно към лятно часово време се отразява неблагоприятно върху съня, сърцето и дори върху кожата, пише в. \"Дейли експрес\", позовавайки се на международни изследвания. Смяната на времето, съпътствана от загубата на един час сън, може да причини кожни проблеми, обяснява Кандис Браун от лондонска клиника по пластична хирургия. \r\n\"Всяко смущение в циркадния ритъм, колкото и да е незначително, влияе върху човешкото здраве и в частност върху кожата. Кожните клетки също имат вътрешен биологичен часовник и смяната на времето \"разстройва\" способността им да се подмладяват и обновяват\", казва Браун. \r\nЗа да предпазим кожата си от раздразнения и преждевременно стареене, специалистката съветва да използваме ексфолиращи и овлажняващи средства, да ограничим употребата на кофеин и да се храним малко по-рано от обичайното. \r\nДумите й потвърждава и дерматоложката д-р Ема Уеджуърт: \"Без съмнение смяната на времето оказва влияние върху кожата. Тя е изключително динамичен орган, който реагира на промените в заобикалящата среда\". \r\nСмяната на времето се отразява и върху съня. Загубата на един час почивка през нощта води до недоспиване и чувство на умора. За да компенсират тази липса, експертите препоръчват на хората да вземат горещ душ преди лягане, да медитират и да спят голи. Валерианът също помага за отпускане на ума и тялото, напомнят специалистите. \r\nСърцето също страда от преминаването от зимно към лятно часово време. Изследване на учени от университета на Алабама, САЩ, показва, че в деня след смяната на времето рискът от инфаркт се увеличава с 10 процента. \r\n\r\n В неделя срещу понеделник хората обикновено си набавят с 40 минути по-малко сън, което подлага тялото на сериозен стрес и може да повиши риска и от инсулт. Според проучване на специалисти от университета на Турку, Финландия, опасността от мозъчен удар е с осем процента по-висока след смяна на времето, а за хората над 65 години - с над 20 процента. \r\n \n\t\t\t\t\t\t", "date": "2018.03.26", "title": "Смяна на зимно с лятно часово време: Вижте какво е възможно да ви застигне..."}
{"url": "http://www.bnews.bg/article/239201-raztarsvashti_razkritiya_sled_smartta_saprugata_na_sharlopov_obyavi", "text": "\n Внезапната смърт на бизнесмена Стефан Шарлопов в началото на февруари се дължи на сърдечна недостатъчност, заяви неговата съпруга Бояна. Тя се позовава на направената на мъжа й аутопсия. \r\n\"Оплакваше се от главоболие. Всички вкъщи бяхме болни, тъй като децата бяха хванали грип. Малко преди да легне, Стефан си премери кръвното. Горната му граница беше 165. Той страда от високо кръвно и затова пие лекарства. Дадох му половин хапче. Отново си го премери и беше спаднало. Тогава аз заспах. Сутринта се събудих, но нямах желание да ставам. Прегърнах го, усетих го студен, но - нищо. После, когато светнах лампата, то беше ясно. Опаковката е останала, духа го няма. Изпратих децата на училище, не исках да го виждат така, нищо не им казах\", разказа Бояна Шарлопова пред Нова тв. \r\nТя призна, че последните години са били тежки за семейството й: \"Върна всички си кредити. В последните две-три години обръщаше вече повече внимание на семейството си, а не на бизнеса. Стефан се опитваше да ни пази\". \r\nВдовицата всяка вечер говори с децата си за татко им и задружни и обединени гледат напред въпреки трагедията. \r\nТя добави, че все още не е сънувала покойния си съпруг. За разлика от нея децата им често виждат баща си в сънищата си. \r\n\"Може да ме е страх да го сънувам. Чувствам го. Дори го усещам, че е до мен. Още първия ден усетих стъпките, все едно идва при мен да си легне. В началото не можех да спя. Видях лицето му в първите дни. Беше усмихнато. Сигурно ни се радва как се справяме без него\", добави Бояна. \r\nТя разказа още, че по време на поклонението й е било страшно тежко и само благодарение на близките си останала силна. Един от близнаците бил плътно до нея и я държал за ръката. \r\n \n\t\t\t\t\t\t", "date": "2018.03.26", "title": "РАЗТЪРСВАЩИ разкрития след смъртта: Съпругата на Шарлопов обяви… "}
{"url": "http://www.bnews.bg/article/239211-bryuksel_planira_po_strogi_pravila_za_sotsialnite_mrezhi", "text": "\n Нови правила за администраторите на онлайн приложения като „Вайбър”, „Уатсап” и „Фейсбук месинджър” – Брюксел работи върху законова рамка, която ще постави строги правила за компаниите, предлагащи тези услуги. \r\n\r\n Изискванията към тях ще са подобни на задълженията, които имат телекомите. \r\n\r\n Брюксел планира по този начин да стопира бъдещи скандали по модела „Кеймбридж Аналитика и „Фейсбук”. \r\n\r\n Деспина Спану от „Дигитално общество, доверие и киберсигурност” към Европейската комисия поясни, че мобилните оператори са задължени да питат дали могат да предоставят вашите данни на рекламодатели, докато „Уатсап” не е. \r\n\r\n В същото време стана ясно, че „Фейсбук” години наред е събирал телефонни номера, съобщения и други лични данни чрез устройства с операционна система „Андроид”. \r\n \n\t\t\t\t\t\t", "date": "2018.03.26", "title": "Брюксел планира по-строги правила за социалните мрежи "}
{"url": "http://www.bnews.bg/article/239213-iznenadvashto_zadarzhaha_ministerski_sluzhitel_shpioniral_za_rusiya", "text": "\n Полското разузнаване обяви, че е задържан министерски служител по обвинение, че е дал на Русия сведения за полската позиция по газопровода „Северен поток 2”, който е планиран да свърже Русия и Германия, заобикаляйки Полша, предадоха световните агенции. \r\n\r\n Според разследващите мъжът е бил в контакт с офицери от тайните служби на Руската федерация и им е предавал сведения за важни инвестиции. \r\n\r\n Местни медии твърдят, че чиновникът е работел в министерството на енергетиката по проекти от стратегическо значение за полските енергийни инфраструктури. \r\n\r\n Арестуваният служител може да получи до 10 години затвор. \r\n \n\t\t\t\t\t\t", "date": "2018.03.26", "title": "Изненадващо: Задържаха министерски служител, шпионирал за Русия "}
{"url": "http://www.bnews.bg/article/239225-uzhasyavashto_strelba_v_top_kvartal_na_sofiya_ima", "text": "\n Стрелба се е разиграла преди минути в столицата, пише БЛИЦ. Инцидентът се е случил пред заведение, което се намира на булевард „Симеоновско шосе“. По данни до момента, простреляният е около 50-годишен мъж. На мястото на стрелбата има голяма локва кръв, в която простреляният лежи. Състоянието му все още не е ясно. На място има полицаи. Очаква се всеки момент да пристигнат и медици. Самоличността на пострадалия все още не е ясна. Не се знае и кой е извършителят на бруталното деяния, както и мотивите му да направи това зверство. \r\n  \r\n \n\t\t\t\t\t\t", "date": "2018.03.26", "title": "Ужасяващо: Стрелба в ТОП квартал на София! Има..."}
{"url": "http://www.bnews.bg/article/239206-kim_kardashiyan_pak_prekali_s_fotoshopa_snimka", "text": "\n Започваме седмицата с поредния фотошоп гаф от страна на Ким Кардашиян. Риалити дивата има опит с подобни издънки, но тази е наистина сензационна. Ким качи кадър, с който да подкрепи кампания, целяща да спре случаите на злоупотреби с огнестрелни оръжия. Несъмнено похвално от нейна страна, че е активист за такава кауза, но решението да е социално отговорна остана на заден план, тъй като цялото внимание на онлайн аудиторията бе привлечено от фотошоп издънката. Явно в опит да моделира тялото си, така че то да изглежда по-привлекателно и да се впише в представите за красиво, риалити иконата прибягна до фотошоп корекции. Деформираната кола в горния десен ъгъл обаче издаде какво се е случило и превърна Ким в обект на подигравки. Интернет потребителите остро разкритикуваха звездата и под кадъра се изля вълна от присмех. Станала жертва на суетата си, Ким дори се принуди да забрани коментарите под фотоса си, но за учудване на мнозина не изтри самата снимка. \r\n\r\n \r\n  \r\n \n\t\t\t\t\t\t", "date": "2018.03.26", "title": "Ким Кардашиян пак прекали с Фотошопа (СНИМКА)"}
{"url": "http://www.bnews.bg/article/239223-borisov_usmihnat_posreshtna_erdogan_vav_varna_otgovoriha_mu_sdarzhano_snimki", "text": "\n Домакинът на лидерската среща във Варна - Бойко Борисов посрещна с широка усмивка турският президент Реджеп Ердоган. \r\n\r\n Визитата цели „стоплянето” на отношенията между Турция и ЕС, а Борисов ще го играе добрият домакин, който според очакванията на гражданите не знае дали ще постави важните за България въпроси, но току виж ни изненадал…. ще видим. \r\n\r\n \r\n\r\n Както писахме по-рано, цитиран от ПР отдела си, Борисов посочва: „Както неведнъж съм заявявал, за България е важно да има добри отношения със своя съсед. Добрите отношения са важни и за ЕС заради овладяването на миграционния поток, който създаде много проблеми на Съюза през последните години.“ \r\n\r\n И така днешната среща по мнение на някои е определяна като историческа, а самият Доналд Туск се обърна към Борисов с „идеята ти за среща с Ердоган е чудесна”. \r\n\r\n Ще видим дали и след самият край на визитата на политическите лидери ще може да се посочи като „чудесна” среща и за кого? \r\n\r\n \r\n\r\n   \r\n \n\t\t\t\t\t\t", "date": "2018.03.26", "title": "Борисов усмихнат посрещна Ердоган във Варна, отговориха му сдържано! (СНИМКИ) "}
{"url": "http://www.bnews.bg/article/239221-valeri_simeonov_pusna_shlifera_i_se_prislamchi_kam_bsp_i_prezidenta_zashto_li_snimki", "text": "\n Тоалетният вицепремиер Валери Симеонов е пуснал шлифера на шефа си и се присламчи към мероприятието на БСП и президента Румен Радев по случай Деня на Тракия. \r\n\r\n Симеонов дори не може да събере и свита от няколко съпартиеца, нещо, което непрекъснато демонстрираше през годините. За никой не е тайна, че Симеонов угодно е готов да върти опашка, а стремежът му не е никак сложен за разгадаване – облага да има. \r\n\r\n Явно, разбирайки каква съдба го очаква, тоалетният се чуди как да се присламчи към нови покровители и кой да държи за шлифера… \r\n\r\n Все по-яростно, бивши членове на замрялата му партия, а и не само, го наричат дупедавец и причините са ясни. Хванал се като удавник за сламка (разбирайте Симеонов със сетни сили се държи към коалицията), за да печели от властта, тоалетният министър не събира сили да се опълчи на посещението на турския президент в България. За сметка на това той бяга далеч от събитието във Варна, а утре помнете – друга песен ще пее. \r\n\r\n \r\n \n\t\t\t\t\t\t", "date": "2018.03.26", "title": "Валери Симеонов пусна шлифера и се присламчи към БСП и Президента! Защо ли? (СНИМКИ)"}
{"url": "http://www.bnews.bg/article/239191-miskata_mariana_marinova_se_zakani_shte_sadya_nikoleta_i_vseki_koyto_se_opita_da_uronva_prestizha_na_konkursa_mis_silikon", "text": "\n От два дни в светското пространство се вихри огромен скандал, след участието на Мис България Вселена 2017 Николета Тодорова в предаването \"Втори план“ по Би Ти Ви. \r\n\r\n В него миската заяви, че обикновено конкурсите са нагласени и се печелят със секс. Това предизвика светкавичната реакция на агенция „Бок Стар модел“ – официален представител на марките „Мис Свят“ и „Мис Вселена“ за България с лицензиант Страхил Гановски. Той коментира, че ще отнемат короната на Николета, като се мотивира, че взима това сериозно решение, след като тя не е спазила официалния протокол за държание на „Мис“ по изискване на световните централи и рязко е нарушила етичните норми и закономерности за поведение като участничка на световен форум. \r\n\r\n В интервюто си Николета заяви още, че всички момичета, които участват в конкурса „Мис Силикон“ са проститутки и участват във форума, за да си вдигнат цената. \r\n\r\n Потърсихме за коментар и организаторката на конкурса „Мис Силикон\" Мариана Маринова, която в момента подготвя неговото десето издание. \r\n\r\n „Аз няма какво да кажа, освен, че ще си потърся правата в съда. Адвоката ми вече подготвя нужните документи. Крайно време е вече някой да понесе последиците от думите, които необмислено хвърля в публичното пространство. Аз държа правата на въпросния конкурс и няма да позволя на някой да си прави пиар на мой гръб или на която и да е от участничките. Това се отнася за всеки, който се опита да урони престижа на конкурса. Този конкурс е мой бизнес, това е работата ми Десет години работя да развивам марката ‚Мис Силикон и то съвсем законно!“, отсече Мариана Маринова и допълва: „ Затова съм повече от категорична, че ще заведа дело. Нека въпросната Николета докаже в съда думите си, ако може“. \r\n\r\n По-рано сутринта тя сподели пост на страницата си във Фейсбук, в който се обръща към Николета Тодорова. Ето какво написа Маринова: \r\n\r\n „ Здравей Николета, благодаря ти за информацията относно конкурса, който съм създала и организирам 10 години ! Не знаех, че подготвям проститутки, но явно ти знаеш ?! Ласкае ме факта, че младо и невинно момиче като теб е запознато и умело цитира името на конкурса ми ! Благодарение на това сега доста хора ще чуят и твоето и първата цел на участието ти в предаването е постигнато Пр на гърба на нещо по - известно ! Пр трик за набиране на популярност. Сега аз лично ще ти помогна да станеш още по- известна като те подведа под съдебно отговорност за думите ти, които ще е в твоя полза да можеш да докажеш в съда ! Надявам се благодарение на скромните ми приятели и последователи този пост да те подготви до следобедното включваме от адвоката ми #goodluck“. \r\n \n\t\t\t\t\t\t", "date": "2018.03.26", "title": "Миската Мариана Маринова се закани: Ще съдя Николета и всеки, който се опита да уронва престижа на конкурса „Мис Силикон“"}
{"url": "http://www.bnews.bg/article/239207-do_momenta_identifitsirani_sa_15_ot_zhertvite_v_kemerovo", "text": "\n Идентифицирани са телата на 15 от 64-те жертви на пожара в търговско-развлекателния център в Кемерово, предаде ТАСС. Възможно е данните за броя на жертвите да не се окончателни. Спасителните дейности продължават. \r\n\r\n По последни данни при пожара са загинали 64 души, а още над 50 са потърсили медицинска помощ. За някои идентификации може да е необходима генетическа експертиза. Чака се получаване на генетичен материал от роднини на загиналите. \r\n\r\n Пожарът е бушувал на последния четвърти етаж и е засегнал площ от 1500 кв. м. \r\n\r\n Води се дело за причиняване на смърт по невнимание, нарушаване на правилата на противопожарната безопасност, довели до неволната смърт на две и повече лица и оказване на услуги, неотговарящи на правилата за безопасност. \r\n\r\n Руският Следствен комитет съобщи, че за разпит са задържани четирима души, сред които един от наемателите на мола, от чието помещение се смята, че е тръгнал пожарът и ръководителят на фирмата, стопанисваща търговския център. \r\n\r\n Десет души са приети в болница. Министърката на здравеопазването Вероника Скворцова ги посети и след това съобщи, че в най-тежко състояние е 11-годишно момче, което скочило от прозорец на четвъртия етаж. Родителите и малкото му братче са загинали в пожара, предаде Асошиейтед прес. \r\n\r\n Свидетели заявиха, че пожарната аларма не се е задействала и че персоналът на мола не е помогнал на присъстващите в сградата да се евакуират. \r\n\r\n Молът съществува от 2013 г. Преди това в сградата се е помещавал завод за сладкарски изделия. \r\n\r\n Анна Заречнева съобщи, че била на последния етаж на сградата, когато избухнал пожарът. Тя гледала филм в киносалона на мола с мъжа си и сина си. Те разбрали, че има пожар чак когато някакъв мъж се втурнал с викове в киносалона. \r\n\r\n \"Не чухме пожарната аларма, даже не запалиха светлините в залата. Чак сега осъзнавам, че това можеше да ни е последният филм\", каза тя. \r\n\r\n Заречнева добави, че мъжът й останал на последния етаж да помогне за евакуирането на хората, защото охраната и персоналът на мола ги нямало никакви. \r\n\r\n В Кемеровска област е обявен тридневен траур от 27 до 29 март в памет на загиналите в пожара, предаде ТАСС. \r\n\r\n В трите дни на траура на територията на областта ще бъдат спуснати наполовина знамената на Русия и на региона. На различните организации и електронни медии е препоръчано да отменят развлекателните прояви и предавания. \r\n\r\n Руският съюз на застрахователите оценява щетите от пожара на 4 милиарда рубли (около 57 милиона евро). От тях щетите по самата сграда са 3 милиарда рубли, а на имущество на наемателите - 1 милиард. \r\n\r\n По-рано бе съобщено, че вратите на киносалона в горящия мол са били заключени. Според члена на Сдружението на собственици на киносалони Олег Берьозин това е необичайно. \r\n\r\n \"Безусловно трябва да извлечем поуки от тази трагедия и да проведем допълнително обучение на персонала. Всеки собственик на някакъв бизнес трябва да разбере, че носи отговорност за гостите си. Това важи не само за киносалоните, но и за ресторантите, търговските центрове и други обекти. Така се увлякохме по борбата с тероризма, че пропускаме другите неща. Трудно ми е да си представя как е станало така, че вратите на киносалона да са заключени. Практиката е тези врати да са с едностранно отваряне, така че хора от фоайето да не могат да влизат по време на прожекция, но отвътре винаги може да се излиза. При всяко положение на място трябва да има персонал и ако вратите по някаква причина са заключени служителите трябва незабавно да ги отключат\", каза той. \r\n\r\n Следствието проверява информацията от свидетели, че никой служител от мола не се е опитал да ги евакуира, както и свидетелствата за заключените врати на единия киносалон, и че в друг киносалон е бил заключен аварийният изход, при който са намерени телата на 15 души. \r\n\r\n Проверява се и дали е проработила системата за сигнализация при пожар. Допуска се възможността тя да е била превключена на ръчен режим, за да се избегне лъжливо задействане. \r\n\r\n Германският канцлер Ангела Меркел е потресена от последствията от пожара в Кемерово, съобщи говорителят й Щефен Зайберт. Меркел споделя скръбта на жителите на Кемерово и им изразява съболезнованията си, добави той. \r\n \n\t\t\t\t\t\t", "date": "2018.03.26", "title": "До момента: Идентифицирани са 15 от жертвите в Кемерово"}
{"url": "http://www.bnews.bg/article/239222-germaniya_goni_ruski_diplomati", "text": "\n Германия изгони четирима руски дипломати, съобщиха от Министерството на външните работи на страната. \r\n\r\n \"Днес изгонихме 4-ма руски дипломати от страната ни. Направихме го, защото след отравянето на Скрипал в Солсбъри Русия все още не е съдействала с обяснения\", заявиха от МВнР на Германия. \r\n\r\n Съветът по национална сигурност на САЩ е препоръчала на Доналд Тръмп също да експулсира дипломати на Русия, съобщи CNN. 60 ще бъдат изгонените руски дипломати от САЩ, предават информационните агенции.  \r\n\r\n Очаква се и Франция да прибегне към сходно решение, пише немското издание \"Билд\". \r\n\r\n Според информация на \"Билд\" Литва ще изгони трима руски дипломати, Украйна - тринайсет, Дания - двама, Полша - четирима, а Латвия - един.  \r\n \n\t\t\t\t\t\t", "date": "2018.03.26", "title": "Германия гони руски дипломати! "}
{"url": "http://www.bnews.bg/article/239194-paris_hiltan_izgubi_godezhen_prasten_za_2_mln", "text": "\n Не минаха и два месеца от годежа на Парис Хилтън, и тя изгуби пръстена на стойност 2 млн. долара. \r\nИнцидентът се случил в най-популярния нощен клуб в Маями, където милионерската дъщеря и половинката й Крис Зилка се забавлявали в компанията на приятели. \r\n“Това бе най-плашещият момент в живота ми! Мислехме, че никога няма да го открием сред всичките тези хора! Този клуб побира 7 хиляди души!”, разказва Хилтън пред таблоида Page Six. \r\nДокато била във вихъра на танца, скъпоценното бижу се изхлузило от ръката на Парис и попаднало в купа за лед. За щастие Зилка проследил тази сцена. \r\n“Истинско чудо е, че годеникът ми успя да го намери преди някой друг да го е прибрал. Слава Богу, имам невероятна карма!”, споделя след това Парис, цитирана от MissBloom. \r\nДвойката се сгоди около коледните празници по време на ски ваканция. Днес Парис и Крис планират да направят поне 3 сватби – една за Европа, една за Америка и една за целия свят. \r\n  \r\n \n\t\t\t\t\t\t", "date": "2018.03.26", "title": "Парис Хилтън изгуби годежен пръстен за $2 млн."}
{"url": "http://www.bnews.bg/article/239219-barekov_borisov_da_ne_se_okazhe_mishka_posrednik_mezhdu_tigrite_es_i_erdogan_i_kade_sa_pokriha_trite_tsarkashti_mishleta_karakachanov_siderov_simeonov_s_vikove_sreshtu_tirana_ot_bosfora", "text": "\n Евродепутатът Николай Бареков обяви, че една сянка, която е надвиснала над България дава ясен знак за това, какво се случва на политическата сцена у нас.   \r\n\r\n Ето какво написа Бареков в личния си профил във Фейсбук: \r\n\r\n Дали господин Борисов си прецени правилно силите на посредник в счупените отношения ЕС - Ердоган? Напълно логично е той да се озове в ролята на мишка, която посредничи между два гладни тигъра. \r\nКъде обаче се покриха трите църкащи мишлета Каракачанов, Сидеров и Симеонов, които от години паразитират на гърба на избирателите си с викове срещу тирана от Босфора? Благодарение на Ердоган и неговата надвиснала сянка много неща в българската политическа тиня стават ясни като бял ден. \r\nСигурен съм, че довечера поне Туск ще постави желаните от нас въпроси за влошените отношения на Турция със съседите и, за убийствата в Сирия и за журналистите в турските зандани. \r\n \n\t\t\t\t\t\t", "date": "2018.03.26", "title": "Бареков: Борисов да не се окаже мишка-посредник между тигрите ЕС и Ердоган? И къде са покриха трите църкащи мишлета Каракачанов, Сидеров, Симеонов с викове срещу тирана от Босфора?"}
{"url": "http://www.bnews.bg/article/239196-misis_balgariya_mari_vacheva_zaryaza_bogatiya_si_saprug_zaradi_rom_ot_vratsa", "text": "\n Най-красивата омъжена българка Мари Вачева, която е актуалната Мисис България – Вселена е зарязала богатия си съпруг – австриеца Мартин и го смени с ром от Враца. \r\nТова обаче не се случва в реалния живот, а в шоуто „Смени жената“. Мари зарязва луксозния си и скъп живот, за да влезе в бедно семейство на мястото на съпругата, която работи в цех за отпадъци и издържа цялото семейство. \r\n\r\n Какво ще преживее красавицата Мари Вачева ще узнаете в поредния епизод на шоуто „Смени жената“ , тази сряда от 21 часа в ефира на Би Ти Ви. \r\n\r\n А иначе извън това приключение миската активно се готви за участието си в най-престижния световен конкурс за омъжени дами „Мисис Свят“, който ще се проведе в края на лятото във Виетнам. \r\nМари ще представи България в конкуренцията на хубавици от цял свят. Вачева работи и над записа на видео, в което ще презентира кампанията #onevoice, насочена срещу домашното насилие над жени и деца, на която е българският посланик. Скоро на сайта на конкурса „Мисис Свят“ ще започне и гласуването за участничките. \r\n \n\t\t\t\t\t\t", "date": "2018.03.26", "title": "Мисис България Мари Вачева заряза богатия си съпруг заради ром от Враца"}
{"url": "http://www.bnews.bg/article/239220-koy_shte_poiska_razsekretyavane_na_stenogramite_ot_sreshtata_mezhdu_es_i_erdogan", "text": "\n От сега е ясно, че българските медии ще кажат това, което им е разпоредено за срещата между ЕС и Ердоган. \r\nНе е ясно обаче, ще посмее ли някой да поиска разсекретяване и публикуване на стенограмите от тази среща. За патриотарите е силно съмнително, че ще го направат след унижението, което им причинява Ердоган с посещението си! Представете си - най-големият им враг, благодарение, на когото трупат фалшивия си рейтинг, пристигна на крака в България, а те дори и мижав протест не му спретнаха. \r\n\r\n И как да поискат стенограмите? Ако се окаже, че този, когото държат за шлифера е хванал някой за шлифера и лъсне васалската му същност, как \r\nще се оправдават? \r\n\r\n Виж, опозицията е друго нещо! Тя може и да го направи и е длъжна да го направи. Но, ще поживеем и ще видим. Ако и опозицията не го направи, оставаме да се надяваме на президента, който комай единствен се съобразява с народа! А народът, народът гледа и всичко вижда, но не се знае докога ще търпи... \r\n \n\t\t\t\t\t\t", "date": "2018.03.26", "title": "Кой ще поиска разсекретяване на стенограмите от срещата между ЕС и Ердоган?"}
{"url": "http://www.bnews.bg/article/239200-mislite_che_imate_tayni_feysbuk_znae_vsichko_vizhte_novite_detayli", "text": "\n Докато потребителите продължават да трият Фейсбук профилите си заради заради скандала с \"Кеймбридж Аналитика\", мнозина откриват, че социалната мрежа притежава далеч повече данни за тях, отколкото очакват. Например: входящи и изходящи обаждания и SMS-и. \r\n\r\n Две години от социалната мрежа са събирали имена на контакти, телефонни номера и SMS-и в продължение на две или повече години от устройства с Андроид, пише уебсайтът Арс Текника (Ars Technica). \r\n\r\n От компанията заявяват, че информацията е складирана в обезопасени сървъри и е взимана само със знанието на потребители, които са дали съгласието си. Оттам обясняват, че информацията не е била споделяна с приятели или външни приложения, а се използва, \"за да се подобри общуването на хората във Фейсбук\", като им се помогне да се свързват с други хора.  \r\n\r\n Фейсбук обяви на уебсайта си, че никога не продава данните и не събира съдържанието на есемесите или разговорите. Но говорителката не отговори на въпроса защо е необходимо да се събира информация за телефонни контакти и есемеси, пише АП. \r\n\r\n Скандалът, избухнал заради споделянето с \"Кеймбридж Аналитика\" на лична информация 50 милиона потребители, което е позволило манипулирането им в навечерието на изборите в САЩ, доведе и до създаването на движението #deletefacebook (изтрий Фейсбук - англ.). \r\n \n\t\t\t\t\t\t", "date": "2018.03.26", "title": "Мислите, че имате тайни? Фейсбук знае ВСИЧКО – вижте новите детайли… "}
{"url": "http://www.bnews.bg/article/239210-tusk_kam_borisov_ideyata_ti_za_sreshta_s_erdogan_e_chudesna_taka_li_misli_i_taypi_obache", "text": "\n Часове преди важната среща във Варна, премиерът Бойко Борисов и председателят на Европейския съвет Доналд Туск обсъдиха очакванията от лидерската среща ЕС – Турция. В разговор, който предшества работната вечеря днес, двамата подчертаха важността на срещата с президента на Турция Реджеп Тайп Ердоган. „Както неведнъж съм заявявал, за България е важно да има добри отношения със своя съсед. Добрите отношения са важни и за ЕС заради овладяването на миграционния поток, който създаде много проблеми на Съюза през последните години“, посочи българският министър-председател. \r\n\r\n Борисов подчерта, че България е заинтересована от нормализирането на диалога между Анкара и Брюксел и ще се опита да допринесе за постигане на разбирателство, което разрешава, а не създава проблеми. \r\n\r\n Идеята ти за тази среща като възможност да бъде възстановен диалогът с Турция е чудесна и се цени високо от всички, с които съм обсъждал темата, каза на премиера Борисов председателят на Европейския съвет Доналд Туск. Той посочи, че са натрупани много въпроси, които трябва да бъдат обсъдени, и най-добрият начин за разрешаването им е диалогът. \r\n \n\t\t\t\t\t\t", "date": "2018.03.26", "title": "Туск към Борисов: Идеята ти за среща с Ердоган е чудесна! Така ли мисли и Тайпи обаче?"}
{"url": "http://www.bnews.bg/article/239197-izzeha_avtomobil_i_zadarzhaha_dvama_sofiyantsi_za", "text": "\n Задържаха двама софиянци за над 6 кг хероин. Наркотичното вещество е било открито в кухините на автомобил. На ГКПП-Видин в края на миналата седмица за излизане от страната пристигнал лек автомобил с двама софиянци – на 26 и 24 години. При извършване на физически оглед на колата от българските и румънските гранични власти, заедно с митничари от Териториално митническо управление-Лом, възникнало съмнение за съдържанието на фабричните кухини. \r\n\r\n Автомобилът бил отклонен за допълнителна проверка, при която в кухините зад задната седалка са открити 12 пакета, увити с алуминиево фолио с общо тегло 6.230 килограма. В пакетите е установено светлокафяво прахообразно вещество, което при проверка с наркотест реагирало на хероин. \r\n\r\n Уведомена е окръжната прокуратура. Двамата мъже са задържани в ГПУ-Видин. Наркотичното вещество и автомобилът са иззети. По случая е в ГПУ-Видин е образувано досъдебно производство. \r\n \n\t\t\t\t\t\t", "date": "2018.03.26", "title": "Иззеха автомобил и задържаха двама софиянци за... "}
{"url": "http://www.bnews.bg/article/239204-pomnite_li_izmamnika_aleksandar_nikolov_spas", "text": "\n Софийска районна прокуратура внесе обвинителен акт срещу Спас Василев, станал известен като „Александър Николов“, за извършена измама със самолетни билети. 33-годишният Спас Василев години наред е използвал фалшива самоличност във Фейсбук, открадвайки малкото име от регистрацията на млад французин от Лион, който пише, че работи за Air France, за да обещава по-евтини пътувания и да продава невалидни самолетни билети. \r\nПрез октомври миналата година той бе задържан, а срещу него има над 40 жалби от пострадали хора.  \r\nРазследването на Софийската районна прокуратура за измамата със самолетни билети от 2012 г. е приключено, като на 26 март държавното обвинение е внесло в съда обвинителен акт срещу Василев, съобщиха от държавното обвинение. \r\nИзмамената от 33-годишния мъж е бившата му учителка по френски език от гимназията. През 2011 г. жената живеела във френския град Гренобъл, но подържала контакти със свои бивши ученици, включително и с обвиняемия, който й разказвал, че бил изкарал шестмесечен стаж на летището в Женева, както и че работел на летището в София (което обстоятелство не отговаряло на истината). \r\nНа 20.11.2011 г. Спас Василев се свързал с бившата си преподавателка по скайп, като я въвел в заблуждение, че разполага с оферта на авикомпанията „Air France“ за самолетни билети на атрактивни цени, по направление Лион-София - отворен билет /без предварително фиксирани дати/, на стойност 129 евро за билет. \r\nВсъщност Василев нямал връзка с „Air France“ – той не работел към тази компания, нито към друга авиокомпания или фирма, занимаваща се с продажба на самолетни билети и не разполагал с подобна оферта. \r\nУчителката му била заинтригувана от офертата и решила да се възползва от предложението, като си поръча пет билета. Тя не се усъмнила в думите на 33-годишния Спас, че работи на летище София, нито в истинността на предложената й оферта, тъй като имала добри впечатления от обвиняемия като ученик. Чрез три парични превода през системата Western Union от Гренобъл, жената превела на Василев сумата от общо 765 евро, за да си закупи пет отворени билета по направлението Лион - София - Лион. \r\nЗа да не се усъмни в неговите действия, на 25 ноември 2011 г., Василев изпратил на бившата си учителка съобщение по електронна поща, като потвърждение на резервираните самолетни билети със съответните номера на билетите. Тези номера съответствали на номера на действителни билети, издадени от Air France, но били използвани от други пътници през предходната 2010 година. \r\nКогато жената решила да ползва билетите, за които била платила, се опитала /на неустановена дата през 2012 г. – след 26.09.2012 г./ да се свърже с обвиняемия, като всички нейни усилия в тази насока завършили неуспешно. Тогава тя се обърнала към Air France и им дала номерата на самолетните билети, изпратени й от Василев. \r\nОт авиокомпанията я уведомили, че номерата отговаряли на билети, издадени за други пътници през 2010 г. и понастоящем не могат да бъдат използвани. \r\nМеждувременно Спас Василев решил да си набави още средства по същия начин – заблуждавайки, че разполага с изгодни самолетни билети за различни дестинации. \r\nКато клиент на българска банка Василев се запознал със свидетеля И. Р., който при провежданите служебни разговори споменал, че си търси самолетни билети. 33-годишният измамник му обяснил, че може да помогне с намирането на по-добри оферти, като заявил, че работи в Агенция за обслужване на полети. \r\nТака през 2012 година свидетелят превел на Василев общо 490 лева за пакет от 10 самолетни билета до дестинации в Европа, по избор. Когато обаче решил да използва част от тях за пътуване до Дюселдорф, не успял да се свърже със Спас. \r\nПо случая е образувано досъдебно производство под ръководството и надзора на Софийската районна прокуратура. Спас Василев е с мярка за неотклонение „задържане под стража“. \r\nПредстои делото да бъде насрочено за разглеждане в Софийски районен съд.  \r\nВ Софийска районна прокуратура се водят още две досъдебни производства срещу Василев, отново за извършени от него измами, пострадали от които деяния са множество лица. По тези дела разследването продължава, като се събират доказателства, необходими за разкриване на обективната истина. \r\n \n\t\t\t\t\t\t", "date": "2018.03.26", "title": "Помните ли измамника Александър Николов - Спас? "}
{"url": "http://www.bnews.bg/article/239205-ne_go_pazyat_erdogan_veche_e_vav_varna_s_kortezh_ot_20_avtomobila", "text": "\n Самолетът на турския президент Реджеп Ердоган се приземи на летище Варна при безпрецедентни мерки за сигурност, предаде кореспондентът на bTV. \r\n\r\n Той пристига у нас за среща с председателя на Европейската комисия Жан-Клод Юнкер, председателя на Европейския съвет Доналд Туск и българския премиер Бойко Борисов, която ще се състои в резиденция Евксиноград. \r\n\r\n След кацането Ердоган отпътува с кортеж от 20 автомобила. \r\n\r\n Мерките за сигурност на летището продължават да бъдат много засилени. \r\n \n\t\t\t\t\t\t", "date": "2018.03.26", "title": "Не го пазят… Ердоган вече е във Варна с кортеж от 20 автомобила! "}
{"url": "http://www.bnews.bg/article/239188-azis_se_razvede_s_gala_da_spasi_apartament_otneha_mu_formalno_roditelskite_prava", "text": "\n Азис „се разведе” с дългогодишната си приятелка и майка на дъщеря му Рая – Гала, за да се опита да спаси един от апартаментите си в София, който бе обявен за продан от НАП заради задължения на чалга идола. \r\n\r\n Във въпросното жилище в столичния квартал „Манастирски ливади” живееха Гала и наследницата им, а в същата луксозна кооперация апартамент има и Костинбродския славей.  \r\n\r\n И двата имота се водеха на името на Азис, който обаче преди 8 години бе уловен от данъчните, че има задължения в размер на повече от 500 000 лева, заради което бирниците го погнаха и запорираха единия апартамент. В крайна сметка през 2017-та апартаментът бе обявен на търг и продаден на 35-годишната докторантка от Софийския университет Пламена Иванова срещу сумата от 265 003 лева. Жилището, в което Гала отглеждаше Рая, се състои от три спални, дневна, кухня, две бани с тоалетна, дрешник, мокро помещение и коридор.  \r\n\r\n За да спаси другия си имот от подобна съдба, намиращ се в същата сграда, през 2011 г. певецът прехвърли жилището на приятелката си Галина Георгиева, по прякор Гала.  \r\n\r\n Източници на „Таблоид” твърдят, че още преди време Краля на фолка опитал да направи поредна врътка и да запази жилището, в което Гала отглежда Рая, като накара майката на щерка си да заведе дело срещу него за родителски права под предлог, че чалга иконата не плаща официална издръжка на детето. Идеята била така да накара съда да признае, че тя е самотна майка и трябва да продължи да живее в едно от жилищата на ромския славей. Задната мисъл на изпълнителя на „Хабиби” била и в последния момент да се опита да си върне обратно обявения за продажба апартамент. \r\n\r\n Решението на съда обаче излиза доста късно – едва в края на декември 2017-та г., когато жилището вече е продадено. Това е истината за „отнемането” на родителските права на Василка и за разиграната пред НАП и съда война с дългогодишната му приятелка Галина. Всички приятели на Краля на фолка са наясно, че 11-годишното момиченце е единствената дъщеря на Костинбродския славей и за него Рая е истинско златно съкровище и дори да остане без пукната пара, той винаги ще намери начин да я издържа. Мoмичeнцeтo с ĸpиcтaлно cини oчи и pyca ĸoca е голяма слабост на татко си и той два мило и драго за него. Певецът плаща близо 50 бона годишна такса за обучението на щерка си в престижното Англо-американско училище в Панчарево. Азис няма начин да се отрече и от Гала – жената, която познава от малък и която му подава ръка, когато той е 15-годишен.  \r\n\r\n Официално според решението на Софийския градски съд упражняването на родителските права върху Рая са предоставени на Галина Георгиева, както е името на Гала по лична карта. Изпълнителят на хита „Мотел” може да взима наследничката си всяка четна събота и неделя от 10 часа в събота до 17 часа в неделя с преспиване в дома му и 15 дни през лятото и по 5 дни през коледната и великденска ваканция. Азис е „осъден” да плаща и месечна издръжка за Рая в размер на 1000 лева.  \r\n \n\t\t\t\t\t\t", "date": "2018.03.26", "title": "Азис се \"разведе” с Гала да спаси апартамент! Отнеха му формално родителските права"}
{"url": "http://www.bnews.bg/article/239168-mis_silikon_viktoriya_petrova_skochi_na_izmislena_miska_porednata_devstvenitsa_zhadna_za_slava_shte_ya_sadya", "text": "\n Виктория Петрова , избухна на страницата си във фейсбук, след като някоя си Николета Тодорова заяви в телевизионно интервю, че момичетата от конкурса \"Мис Силикон\" са проститутки. \r\n\r\n Виктория е носителка на титлата за 2017г. Тя дори се закани, че ще обедини всички миски и ще съди въпросната миска, пише BGlife.club. \r\n\r\n Ето какво написа Виктория в социалната мрежа. Предлагаме ви текста без редакторка намеса, а изводите оставяме на вас. \r\n\r\n \"Тази, никому неизвестна персона успя да ме зашемети с невероятните си познания за тарифите и врътките в светските среди. Казва се Николета и 20 минути не спря да обяснява пред Карбовски, коя миска колко пари взима за секс, как се явява на конкурс, за да си вдигне цената. А тя самата била добро момиче, не била от тях, ама била чувала за тези неща. Но е впечатляваща информираността й, как женени мъже си плащат на миски, как лъжат жените си. \r\n\r\n Тази мома може да напише роман, поне в 2 тома и да сподели личния си опит, ще бъде интересно. Дори и не разбрах каква титла имала, но се похвали, че представяла България на световен конкурс. Добре де, Минке, и като я представи кой те забеляза, какво спечели? Най-много ме ядоса, че определи всички участнички в „Мис Силикон“ като проститутки. \r\n\r\n Нека сега, мацките, участвали в конкурса, да се обединим и осъдим поредната „девственица“ жадна за слава, която си позволява да лепи етикети и слага квалификации. Не знам на какви конкурси се е явявала въпросната умница, но е добре да се види в огледалото – криви зъби и лице като медената питка – с една дума, доста грозна, а вероятно от това са й комплексите й\", пише Виктория. \r\n \n\t\t\t\t\t\t", "date": "2018.03.26", "title": "Мис Силикон Виктория Петрова скочи на измислена миска: Поредната \"девственица\" жадна за слава! Ще я съдя!"}
{"url": "http://www.bnews.bg/article/239176-asen_blatechki_se_oshishka_vizhte_zashto_aktyorat_udari_100_kila", "text": "\n Актьорът Асен Блатечки от години неуспешно се опитва да откаже цигарите. Сексимволът на българския театър издържа цяла година без да пафка, но наскоро пак се върна към порока, защото надебеля драстично и отпусна грозно шкембе. \r\n„Ударих сто кила! Никога не съм бил толкова дебел!”, ожали се звездата.  Асен пропушил още в тийнейджърска възраст и толкова му се усладило, че скоро се пристрастил към тютюневия дим. Покрай огромното напрежение в работата и в личния си живот актьорът достигал до 3-4 кутии на ден. \r\nПреди повече от година Блатечки взел трудното решение да се откаже от порока и за първи път устискал пред никотиновата зависимост. Той проявил завидна воля и цели 12 месеца не слагал цигара в устата си, но за това време качил повече от 15 кила, а кантарът му сочел стряскащата цифра 100. За да се разсейва и да не мисли за пушене, Асен наблягал на храната и така неусетно се ошишкал – от стегнатите му коремни мускули не останала следа, а на мястото им се появило издуто шкембе. \r\nПритеснен от промяната във външния си вид, актьорът пак посегнал към цигарите в опит да овладее вълчия си апетит, пише \"Уикенд\". Според запознати 46-годишният Асен не бил никак доволен от визията си и се опитвал да отслабне, но с напредването на възрастта ставало все по-трудно да поддържа добра форма. Актьорът не бил така енергичен, както преди, а и не му оставало време за редовни тренировки във фитнес залата. \r\n \n\t\t\t\t\t\t", "date": "2018.03.26", "title": "Асен Блатечки се ошишка! Вижте защо актьорът удари 100 кила "}
{"url": "http://www.bnews.bg/article/239199-vizhte_snimka_na_petar_pishtalov_urodat_koyto_pribra_10_000_evro_i_ostavi_konete_da_izmrat", "text": "\n Това е той – „собственикът” на конете, които загинаха в гората, а други са на ръба на смъртта. Петър Пищалов от Кюстендил, отговорен за смъртта на поне 70 коня от българската каракачанска порода. \r\n\r\n Пищалов е прибрал за отглеждането на животните близо 10 000 евро субсидия. Вместо да се грижи за тях обаче, той ги пуснал без надзор в Осоговската планина. \r\nПред Дарик Пищалов е признал, че конете били изчезнали още преди месец и половина и той ги бил търсил, но не ги намерил. По неговите думи конете са били около 70, като субсудията за едно животно е 140 евро.  \r\nКакто писа BNews, прокуратурата в Кюстендил започна проверка по случая, след като се самосезира от публикации в медиите за бедстващите коне.  \r\n\r\n \r\n \n\t\t\t\t\t\t", "date": "2018.03.26", "title": "Вижте СНИМКА на Петър Пищалов – уродът, който прибра 10 000 евро и остави конете да измрат!"}
{"url": "http://www.bnews.bg/article/239198-karanga_se_izvini_i_obyavi_poveche_nyama_da_se_radvam", "text": "\n Фернандо Каранга се извини за жеста, с който отпразнува победното си попадение в дербито срещу \"Левски\". Бразилският нападател имитира рязане на глава и освен това позира с надуваем полов орган. Заради тези постъпки Дисциплинарната комисия към БФС го наказа за един двубой. \r\n\r\n \"Ще запомня гола, който отбелязах във вратата на \"Левски\". Страничните неща ще ги забравя. Ако гледате мои попадения в Бразилия, ще разберете, че винаги празнувам по този начин. Не знам защо тук се обръща толкова голямо внимание на този жест. Следващия път няма да се радвам и ще внимавам повече. Няма да коментирам решението на хората, които са решили да ме накажат\", коментира Фернандо, който бе избран за футболист №1 на 26-ия кръг. \r\n\r\n \"Съжалявам, че стана така. Заради емоциите след дербито малко прекалих. Извинявам се, ако съм обидил някого. Моята работа е да радвам привържениците. Не мисля, че съдиите имат специално отношение към мен. Не може заради едно наказание да променя всичко, което правя на терена.\" \r\n\r\n Каранга бе категоричен, че информациите за предстоящ трансфер в голям европейски клуб не му влияят. \"Има хора, които се грижат за мен. И клубът ще се грижи за мен, докато съм тук. В българското първенство всичко е нормално. Понякога съдиите са под нивото, но това не е моя работа. Стамен Белчев и Гриша Ганчев говорят с мен и ми казват да бъда по-спокоен в изявите си. Аз се старая да бъда такъв, тъй като съм важен на терена, а не извън него\". \r\n \n\t\t\t\t\t\t", "date": "2018.03.26", "title": "Каранга се извини и обяви: Повече няма да се... радвам! "}
{"url": "http://www.bnews.bg/article/239180-ralitsa_paskaleva_pokaza_bremenno_koremche_za_parvi_pat_foto", "text": "\n Актрисата Ралица Паскалева за първи път показа бременно коремче. Красавицата, която е и сгодена за спортиста Теодор Салпаров качи кадри от почивката им в Египет \r\n\r\n Двамата очакват бебето си доста скоро, въпреки че сватбата засега е отложена след раждането. И също така упорито отказват да разкрият пола на очакваното попълнение в тяхното семейство. \r\nПаскалева обаче вече е измислила име за наследника си. Но и за него продължава да мълчи, пише HotArena. Снимката вижте  \r\n \n\t\t\t\t\t\t", "date": "2018.03.26", "title": "Ралица Паскалева показа бременно коремче за първи път (ФОТО)"}
{"url": "http://www.bnews.bg/article/239187-varna_posreshta_erdogan_s_protesti_parvata_sreshta_na_turskiya_prezident_e_s_borisov_na_chetiri_ochi", "text": "\n Европа посреща турския президент във Варна. Резиденция Евксиноград, където ще се проведе срещата между председателя на Еврокомисията Жан-Клод Юнкер, председателя на Евросъвета Доналд Туск, българския премиер Бойко Борисов и Реджеп Ердоган, е под блокада. На този фон срещу посещението на Ердоган във Варна се провеждат протести, протестна акция имаше и в столицата. \r\n\r\n „Турският президент не трябва да бъде допуснат в България, той не уважава България и ЕС, не виждам защо ние трябва да му демонстрираме уважение“, заяви Костадин Костадинов, лидер на партия „Възраждане“, които са организатори на демонстрацията. \r\n  \r\nТози протест не е срещу турския народ, а срещу управляващия режим в Турция, смятат протестиращите. \r\n  \r\nТе са категорични, че Ердоган няма място на територията на България, още по-малко на 26 март, когато страната ни отбелязва деня на Тракия и си спомняме за геноцида на Османската империя. \r\n\r\n  По информация от турски медии, които вече са във Варна, очаква се Ердоган да даде брифинг, преди да отпътува за морската ни столица. Въпреки липсата на акредитации чуждестранни медии са изпратили свои журналисти във Варна. Три са екипите на телевизия Ал Джазира, които ще отразяват срещата, главните редактори на централните турски медии също ще пристигнат в града с президента Ердоган.  \r\n\r\n , заяви президентът Румен Радев по време на тържествено поклонение по повод Деня на Тракия и отбелязването на 105 години от Одринската епопея в столицата пред паметника „Одринска епопея“ в градинката до църквата „Св. Николай Софийски\".  \r\n\r\n „Важно е европейските лидери да разберат, че проблемите на България са европейски проблеми и е нормално да очакваме от тях да отстояват българския интерес”, подчерта Румен Радев. \r\n \n\t\t\t\t\t\t", "date": "2018.03.26", "title": "Варна посреща Ердоган с протести, първата среща на турския президент е с Борисов на четири очи!"}
{"url": "http://www.bnews.bg/article/239185-prokuraturata_razsledva_sobstvenika_izverg_na_umirashtite_kone_proveryavat_i_evrosredstvata_mu", "text": "\n Районна прокуратура Кюстендил се е сезирала по публикации в медии за изоставено от собственика стадо коне в местността Бек Бунар, планината Осогово, в резултат на което около 70 животни са починали. \r\n\r\n Възложена е спешна проверка на органите на полицията и на Българската агенция по безопасност на храните, с оглед преценка за наличие на престъпление по чл. 325б от Наказателния кодекс /проявена жестокост към гръбначни животни, от което е причинена смъртта им/. \r\n\r\n Предмет на проверка е и информацията, че стадото коне е било отглеждано със средства, отпуснати по програми на ЕС /начин на получаване, разходване и отчитане на средствата/. \r\n\r\n Пресцентърът на ПРБ ще предостави своевременно информация за резултатите от проверката. \r\n\r\n Припомняме, че   Животните умират от недохранване и измръзване, след като са заклещени в преспи сняг от доста време, без храна, вода и подслон. В стадото от около 30 полуживи коне има и малки на 1 година, разказаха природозащитници. \r\n\r\n Собственикът им, който получавал по 140 евро на кон от еврофондове отрича той да е виновен, а натопи свои работници. \r\n\r\n   \r\n \n\t\t\t\t\t\t", "date": "2018.03.26", "title": "Прокуратурата разследва собственика изверг на умиращите коне, проверяват и евросредствата му"}
{"url": "http://www.bnews.bg/article/239174-sofi_marinova_zhoro_iliev_mi_plashtashe_v_dolari_s_chuvali_ne_mozheh_da_gi_poharcha", "text": "\n Бедно, но щастливо детство е имала Софи Маринова. Гласовитата певица, която се изявява в шоуто за имитации „Като две капки вода”, винаги с умиление се връща назад към безгрижното време в село Брусен, където като малка посещавала пансион. Родителите й я дават там, тъй като нямат възможност да я гледат, узна HotArena. \r\n„Родена съм в София, затова се казвам и София, но съм израснала в Етрополе. В петък вечерта майка ни взимаше децата от пансиона в село Брусен и в неделя вечер ни връщаше. Най-хубавите ми години бяха там”, споделя Софи. В пансиона бъдещата звезда, която има четирима братя, учела до 8 клас.  Бъдещата звезда спазвала всички правила в пансиона и била пълна отличничка. До днес Софи помни всички песни, както и любимото си стихотворение „Устна хармоника” на Дора Габе. \r\n„За първи път пропях на 11-годишна възраст. В Етрополе имаше панаир и майка реши да ме качи на една сцена, там пееха народни песни. Аз се дърпам, нали, детенце, срам ме е... Качва ме тя на сцената - едно време пеехме сръбска музика основно. Изпях аз песен на Драгана Миркович и само гледам как хората ядат кебапчета, пият бира и започват да се обръщат да гледат откъде идва този глас. И започват да идват към сцената и става пълно с хора. Изпявам си аз песента, хората ме поздравяват, отивам доволна до майка, а тя ми казва: „Нищо не направи!”. И аз като се разплаках и си тръгнах с братовчедката ми, а един човек продаваше дини и се обръща към мен и ми вика: „Миличко, ти ли така хубаво пееш? Ей ти една диня!”. Аз от срам казах, че не съм аз, братовчедка ми и той взе, че даде динята на нея. После майки ми се кара: „У-у, що не каза, че ти пееш, да вземеш динята, ма!”, обяснява колоритно Софи. \r\nВсе пак именно майка й я подкрепя, когато цял оркестър идва в дома им, за да иска Софи за солистка. Тогава бъдещата звезда била в 10-и клас и вече учела в Етрополе. Разчуло се в града за това колко е гласовита и един ден 10 мъже се появили в дома й. Така тя сбъднала мечтата на майка си и започнала да се занимава професионално с музика. С оркестъра пяла по сватби, новобрански и кръщенета, а в репертоара й имало парчета на популярните тогава Драгана Миркович, Цеца Величкович, Шабан Шаулич, пише \"Уикенд\". \r\nОще с първите си хитове „Стари рани”, „Слънчице мое”, „Плачещо сърце” и „Единствен мой” Софи се прочува и се превръща в една от най-търсените певици. И, разбира се, гласовитата изпълнителка се нарежда до топ имената, които се изявяват в култовата по това време кръчма „Кошарите”. Легенди се носят за вип гостите на заведението, за прелитащи куршуми, изстрелвани под влиянието на алкохол и емоции, както и за купища пари. Някои от тези легенди е потвърждавала и Софи. Именно в „Кошарите” тя е получавала рекордни бакшиши.  \r\n„Бог да го прости, Жоро Илиев много раздаваше на музикантите! А, бе, изнасяхме чували с пари! И то долари! Доларът беше 3 лева тогава! Много пари имаше, обаче нямаше за какво да ги харчиш едно време! Нямаше молове, толкова магазини! И с оркестъра, 10 човека до обяд не можем да си разделим парите! Много сладки времена!”, отдава се на спомени ромката.  \r\n  \r\n \n\t\t\t\t\t\t", "date": "2018.03.26", "title": " Софи Маринова: Жоро Илиев ми плащаше в долари с чували, не можех да ги похарча!\r\n"}
{"url": "http://www.bnews.bg/article/239177-skandal_otnemat_koronata_na_mis_balgariya_vselena_2017_za_kleveti", "text": "\n Короната на Мис България Вселена 2017 Николета Тодорова ще бъде отнета \r\nТова единодушно решение беше взето късно вечерта на свикана извънредна среща на агенция „Бок Стар модел“ – официален представител на марките „Мис Свят“ и „Мис Вселена“ за България с лицензиант Страхил Гановски. Той коментира, че взима това сериозно решение, след като Николета Тодорова не е спазила официалния протокол за държание на „Мис“ по изискване на световните централи и рязко е нарушила етичните норми и закономерности за поведение като участничка на световен форум. \r\nСтрахил Гановски спомена, че за първи път в 30-годишната си практика се сблъсква с представителка, която по необясними причини уронва престижа на световните конкурси и централи за красота у нас с медийни появи в национален ефир и обявяване на неистинни твърдения и откровени лъжи за уредността на конкурсите у нас и в чужбина. \r\nНиколета ни представи на финала на „Мис Вселена“ в Лас Вегас в края на миналата година, след като замести официалната победителка в конкурса, която не можа да се яви на световния поради ненавършени години, Мира Симеонова. \r\nОт централата на \"Мис Вселена България“ коментират, че изявлението на тяхната представителка Николета Тодорова в предаването „Втори план“, че победата в световните конкурси се урежда чрез секс, не съответства на каквато и да е истина и е базирано на недостоверни и въображаеми съждения, непочиващи на каквито и да е реални факти. \r\nОт централата споделят, че участието на Николета при Карбовски е крайно необмислен пиар, който й гарантира саморазправа със световната американска централа на „Мис Вселена“ и завеждане на дело от страна на лицензираните адвокати на марката в България, пише „Телеграф“. \r\n  \r\n \n\t\t\t\t\t\t", "date": "2018.03.26", "title": "СКАНДАЛ! Отнемат короната на Мис България Вселена 2017 за клевети! "}
{"url": "http://www.bnews.bg/article/239208-sebastian_kurts_nanese_svoya_udar_prekratete_vsyakakvi_pregovori_s_turtsiya_za_es", "text": "\n Австрийският канцлер Себастиан Курц призова за спиране на всякакви преговори за присъединяването на Турция към Европейския съюз. \r\n\r\n „Условията за присъединяване не са изпълнени и поради тази причина предприсъединителните преговори с Турция трябва да бъдат прекратени”, каза Курц пред „Велт” (Die Welt), часове преди срещата на върха във Варна. \r\n\r\n Според него в тази връзка трябва да бъдат преразгледани „финансовите параметри на предприсъединителната помощ на стойност от 4,45 млрд. евро, предвидена за периода от 2014 до 2020 г.” \r\n\r\n „Турция остава значим стратегически партньор за ЕС, с когото трябва да има сътрудничество в рамките на програмата за съседите”, поясни австрийският канцлер. \r\n\r\n Той обаче остро осъди и турската операция срещу кюрдите в Сирия. \r\n\r\n Курц смята, че присъединяването на Турция към ЕС ще създаде опасност от наплив на имигранти. \r\n\r\n В същото време турският президент Реджеп Ердоган обяви, че иска страната му да влезе в Европейския съюз. \r\n\r\n „Членството в ЕС продължава да е наша стратегическа цел“, каза той на летището в Истанбул, преди да отлети за Варна. \r\n\r\n Турският президент добави, че Анкара няма да допусне поставянето на прегради по пътя ѝ „към правото на пълноправно членство”. \r\n\r\n „Ние няма да позволим на някои кръгове – чиито намерения и цели знаем и отвътре, и отвън – да блокират Турция да бъде уважаван, равноправен и заслужено пълен член на ЕС”, предупреди Ердоган. \r\n\r\n Той изрази надежда, че срещата на върха във Варна ще съживи кандидатурата за членство на Турция и ще премахне пречките по пътя ѝ. \r\n\r\n Но обвини ЕС, че показва „двойни стандарти” и не помага на Анкара достатъчно за 3,5 милиона сирийски бежанци, които се намират на турска територия. \r\n\r\n „Ние ще им напомним още веднъж, че Турция няма да толерира лицемерието”, каза Ердоган за срещата във Варна с президентите на Европейския съвет и на Европейската комисия – Донлад Туск и Жан-Клод Юнкер. \r\n\r\n „За съжаление, ЕС не показа и не показва същата искреност и лоялност, които ние показахме, когато става въпрос за изпълнение на задълженията му”, подчерта турският държавен глава. \r\n \n\t\t\t\t\t\t", "date": "2018.03.26", "title": "Себастиан Курц нанесе своя УДАР: Прекратете всякакви преговори с Турция за ЕС!"}
{"url": "http://www.bnews.bg/article/239190-taksidzhiya_iznasilil_15_godishna_a_tya_s_nego_v_tavansko_pomeshtenie", "text": "\n \r\nТаксиметров шофьор е изнасилил 15-годишно момиче в Благоевград. Престъплението е извършено в петък, а изнасилвачът е задържан и обвинен. \r\nРайонната прокуратура в Благоевград ще внесе днес в Районния съд искане за налагане на постоянна мярка \"задържане под стража\" на таксиметровия шофьор, съобщи ръководителят на Районната прокуратура Борислав Ковачки. \r\nСигналът за изнасилването е бил подаден късно вечерта в петък в Първо РУ - Благоевград, от самата девойка. Полицията е арестувала таксиметровия шофьор, който с прокурорско постановление е задържан за 72 часа в ареста.  \r\n\"Пострадалото момиче е била приятелка с дъщерята на шофьора, а покрай нея и със съпругата му. Преди една година шофьорът се е опитал да извърши блудствени действия с момичето. При инцидента в петък момичето се е съпротивлявало. Има следи от насилие върху нея, върху китките й\", допълни прокурор Ковачки. \r\nРазследването по случая продължава. По неофициална информация задържаният таксиджия се казва Янко и е на 40 години. Мъжът живее в благоевградския кв. \"Грамада\". Той изнасилил момичето в таванско помещение, като се гаврил с него близо 3 часа.  \r\n  \r\n \n\t\t\t\t\t\t", "date": "2018.03.26", "title": "Таксиджия изнасилил 15-годишна, а тя с него в таванско помещение"}
{"url": "http://www.bnews.bg/article/239183-pazete_se_shofyori_veche_shte_otnemat_kontrolni_tochki_za_obshto_18_narusheniya", "text": "\n \r\nЗа неправилно изпреварване, ако от това е създадена непосредствена опасност за движението, вече ще се отнемат не по 8, а по 10 точки от  контролния талон. Това предвиждат последните изменения и допълнения в  Наредбата за контролните точки, която бе обнародвана в Държавен вестник  в петък, 23 март, съобщиха от СБА. \r\nТерминът „неправилно изпреварване” обобщава всички онези нарушения, описани в чл. 179, ал. 1, т. 5 от Закона за движение по пътищата, а  именно: който не спазва предписанието на пътните знаци, пътната  маркировка и другите средства за сигнализиране, правилата за предимство, за разминаване, за изпреварване или за заобикаляне, ако от това е  създадена опасност от катастрофа. Друга съществена промяна е, че занапред ще се отнемат по 10 точки и при  шофиране в платното за насрещно движение на магистрала или скоростен път. При повторно такова провинение пък ще се взимат по 12 точки. \r\nДосега за това нарушение не се взимаха контролни точки. То бе вкарано в Закона през септември 2017 г., като предвиденото там наказание е  отнемане на книжката за 3 месеца и 1000 лв. глоба. При повторност  свидетелството се взима за половин година, като паричната санкция скача  на 4000 лева. Сега на практика се добавя още едно наказание, като ще се взимат и точки от талона. \r\nДругите текстове в наредбата се отнасят до младите шофьори. Максималният размер на контролните точки за отчет на извършваните нарушения на Закона за движението по пътищата (ЗДвП) остава 39. При първоначално издаване на свидетелството притежателят му получава 26 точки. След придобиване на 24  месеца стаж като водач на моторно превозно средство притежателят на книжката получава още 13 контролни точки. \r\nСтажът започва да тече от датата на връчване на свидетелството от съответната категория, която е необходима за придобиване на по-висока  категория. Времето, през което водачът е бил лишен от правото да  управлява моторно превозно средство, не се зачита за стаж. \r\nАко са ви отнели точки, може да ги възстановите до максималния размер от  39 точки, а за новите водачи – до 26 точки. Броят на контролните точки  за отчет на извършваните нарушения се възстановява: \r\n\r\n -    чрез частично увеличаване с 1/3 от максималния брой точки след  \r\nпреминато допълнително обучение, но не повече от веднъж за срок от 1  \r\nгодина; \r\n-    служебно, след изтичане на две години, считано от датата, на която е  \r\nвлязло в сила последното наказателно постановление, с което на водача са  \r\nотнети контролни точки.“ \r\nВижте целия списък на нарушенията, за които се отнемат контролни точки: \r\n1. за управление на МПС с концентрация на алкохол в кръвтанад 0,5 на  \r\nхиляда до 1,2 на хиляда включително – 10 контролни точки; \r\n2. когато нарушението по т. 1 е извършено повторно – 15 контролни точки; \r\n3. за отказ да бъде извършена проверка с техническо средство за  \r\nустановяване употребата на алкохоли/или наркотични веществаили техни  \r\nаналози – 12 контролни точки; \r\n4. за управление на моторно превозно средство, на което табелите с  \r\nрегистрационния номер не са поставени на определените за това места – 8  \r\nконтролни точки; \r\n5. за управление на моторно превозно средство, което не е регистрирано  \r\nпо надлежния ред или е регистрирано, но е без табели с регистрационен  \r\nномер – 10 контролни точки; \r\n6. за нарушаване на правилата за преминаване през железопътен прелез  –  \r\n5 контролни точки; \r\n7. за превишаване на разрешената максимална скорост с над 50 km/h в  \r\nнаселено място – 12 контролни точки; \r\n8. за неспиране на пътен знак „Спри! Пропусни движещите се по пътя с  \r\nпредимство!“  – 8 контролни точки; \r\n9. за използване на мобилен телефон, освен при наличие на устройство,  \r\nпозволяващо използването на телефона без участието на ръцете му – 6  \r\nконтролни точки; \r\n10. за неизпълние на задължението за използване на предпазен колан или  \r\nза носене на каска  – 6 контролни точки; \r\n11. за превозване на деца в нарушение на изискванията – 6 контролни  \r\nточки; \r\n12. за преминаване при червен сигнал на светофара – 8 контролни точки; \r\n13. когато нарушението по т. 12 е извършено повторно – 12 контролни  \r\nточки; \r\n14. за неосигуряване на предимство при преминаване през пешеходна пътека  \r\n– 8 контролни точки; \r\n15. когато нарушението по т. 14 е извършено повторно – 12 контролни  \r\nточки; \r\n16. (ново – в сила от 23.03.2018 г.) за неправилно изпреварване, ако от  \r\nтова е създадена непосредствена опасност за движението (чл. 179, ал. 1,  \r\nт. 5, предл. 5 от ЗДвП) – 10 контролни точки; \r\n17. (ново, в сила от 23.03.2018 г.) за движение в платното за насрещно  \r\nдвижение по автомагистрала или скоростен път (чл. 178ж, ал. 1, предл. 2  \r\nот ЗДвП) – 10 контролни точки; \r\n18. (ново – в сила от 23.03.2018 г.) когато нарушението по т. 17 е  \r\nизвършено повторно (чл. 178ж, ал. 2 от ЗДвП) – 12 контролни точки. \r\nНа водач, който притежава контролен талон „Водач на МПС без наказания“,  не се отнемат контролни точки при налагане на наказание за нарушение,  \r\nпосочено по-горе, с изключение на нарушенията по т. 1, 2 и 3. \r\n  \r\n \n\t\t\t\t\t\t", "date": "2018.03.26", "title": "Пазете се шофьори: Вече ще отнемат контролни точки за общо 18 нарушения"}
{"url": "http://www.bnews.bg/article/239195-shte_obyasnyat_li_upravlyavashtite_zashto_fiskalniyat_rezerv_se_stopi_s_2_6_miliarda_leva", "text": "\n \r\nТочно за една година фискалният резерв на България се е стопил с 2,655 милиарда лева.  \r\nВидно е, че само за година наличните средства по депозитите са намаляли с 1,727 млрд. лева. За какво точно са изхарчени тези пари финансовото министерство не дава отговор. \r\n\r\n По- интересно е, че опозицията също не пита и не задава въпроси в тази посока.  , което показва, че и по отношение на усвояването на европейски средства като че ли имаме проблеми. \r\n\r\n \r\n  \r\n \n\t\t\t\t\t\t", "date": "2018.03.26", "title": "Ще обяснят ли управляващите защо фискалният резерв се стопи с 2,6 милиарда лева?"}
{"url": "http://www.bnews.bg/article/239186-kolaps_spirat_operatsii_na_detsa_v_chuzhbina_zaradi_neplateni_honorari_na_prevodachi", "text": "\n Спират операции на деца в чужбина и разместват дати, за които те са планирани, защото Фондът за лечение на деца не е заплатил хонорарите на преводачите си. Заради забавените плащания някои от преводачите вече отказвали да осъществяват комуникация между родителите на болни деца и лекарите зад граница. \r\n  \r\nЗа това информира Дарик Пенка Георгиева от обществения съвет на фонда. Тя добави, че се е стигнало до момента родителите да вадят пари от джоба си и да плащат на преводачи, за да може планираните операции на техните деца да бъдат извършени. \r\n \n\t\t\t\t\t\t", "date": "2018.03.26", "title": "КОЛАПС: Спират операции на деца в чужбина заради неплатени хонорари на преводачи!"}
{"url": "http://www.bnews.bg/article/239192-dokoga_romka_na_16_g_se_naraga_s_nozh_v_korema_ne_iskala_da_karmi", "text": "\n \r\n\r\n Случаят станал в края на февруари, а в момента полицията разследва евентуално склоняване към самоубийство на малката булка. \r\n\r\n На 14 години Събка заживяла в семейство с мъжа си Руско в дома на свекъра си Руско и му родила син на име Руско. Тя пристанала на Руско малолетна, каквато била традицията за ромската етническа група, към която принадлежала. Баща й бил все по затворите и почти не го виждала, затова с облекчение отишла в дома на Русковците, пише „Телеграф“. \r\n\r\n По-големите в семейството се занимавали с дърварство, а младата булка се занимавала с домакинството и гледала детето си. \r\n\r\n \r\n\r\n На 18 февруари първо я ядосал малкият Руско с желанието си да суче. После хлапето разляло на почистеното цяла бутилка олио. За капак при опит да пренесе жар от една печка до друга, за да разпали, Събка разпиляла въглените и изгорила на няколко места чисто нов балатум.   След това младата жена излязла навън да търси помощ. \r\n\r\n Съседите извикали линейка, а момичето било откарано в болницата в Шумен и спасено. \r\n\r\n Според запознати полицията разследва дали лошо отношение към младата булка не я е подтикнало към самоубийство. И съпругът Руско и свекърът Руско обаче твърдели, че гледали Събка и малкия Руско много добре, дори бащата на бебето смятал да сключи в скоро време и граждански брак с майка му. \r\n \n\t\t\t\t\t\t", "date": "2018.03.26", "title": "ДОКОГА?! Ромка на 16 г. се наръга с нож в корема,  не искала да кърми"}
{"url": "http://www.bnews.bg/article/239173-oshte_10_g_shte_ni_razbivat_egn_tata_posle", "text": "\n Единният граждански номер (ЕГН) и системата ЕСГРАОН ще действат поне още от 10 години у нас, прогнозират експертите. В този период ЕГН-то ще остане все така лесно пробиваемо от фалшификатори. \r\nПреди дни телевизионно разследване показа нагледно как за 10 минути могат да се генерират 4-те цифри след рождените дати на премиера Бойко Борисов, главния прокурор Сотир Цацаров и МВР шефа Валентин Радев. \r\n  \r\nНачинът за защита е все по-малко ЕГН-то да се ползва самостоятелно за идентификация или достъп до база данни. Тоест - ще се разработват системи, в които то винаги да е в комбинация с други данни - номер на лична карта, адрес. По екзотичните предложения са сред тях да попадат и цвят на очите, година на дипломиране, размер на обувките и т.н. \r\nЕлектронен идентификатор, който осигурява достъп до база данни в интернет, ще се монтира в новите ни лични карти. Това е една от идеите, които ще се гледат във вторник в Министерския съвет при обсъждането на проектите за защита на личните данни, пише \"Труд\". \r\n  \r\nНай-късно до няколко месеца МВР трябва да обяви търг за нова система за документи за самоличност. В бъдещите лични карти трябва да има чип, какъвто се слага от близо 10 години в международните паспорти. Предвижда се чипът да съдържа три компонента. Първият са биометричните данни - снимка и пръстов отпечатък. Вторият е електронния идентификатор - наричан от спецовете е-ЕГН, а третият - електронен подпис. \r\n \n\t\t\t\t\t\t", "date": "2018.03.26", "title": "Още 10 г. ще ни разбиват ЕГН-тата, после..."}
{"url": "http://www.bnews.bg/article/239189-palen_batak_sas_stroezha_na_largoto_obektat_priet_sled_tova_videli_propuskite", "text": "\n Обектът се експлоатира неправилно и не се поддържа, затова се руши, казва инж. Росен Колелиев, представител на консорциума “Антична Сердика”. \r\n\r\n Министерството на културата съди консорциума “Антична Сердика” за 754 хил. лв., показа проверка на “24 часа”. \r\n\r\n Причината са забавени срокове за предаване на обекта и неточно изпълнение на договорените строително-монтажни работи, пише в материалите по делото. \r\n\r\n Софийският градски съд е отхвърлил иска на министерството, което е възложило обществената поръчка за изграждане на комплекса. Ведомството трябва да плати на фирмите от консорциума 26 хил. лв. разноски. Очаква се делото да се разгледа в Апелативния съд, но още не е насрочено. \r\n\r\n Преди седмица във Фейсбук бяха разпространени снимки от обекта, които показват разбити плочки, течове, липса на осветление и счупени стъкла на купола. Оказва се, че по договора и поддръжката на обекта отдавна има спорове между Министерстовото на културата и консорциума “Антична Сердика”. \r\n\r\n “Направените в медиите констатации са заради неправилна експлоатация и липса на адекватна поддръжка на обекта. В ДЗЗД “Антична Сердика” има постъпили сигнали и информация от свидетели за извършено снегопочистване с тежкотоварна техника, което е недопустимо, защото настилката е проектирана и изпълнена само за пешеходци”, казва инж. Росен Колелиев, който представлява консорциума, изградил втори и трети етап на обекта. \r\n\r\n Няколко пъти е искано от Министерството на културата постоянна поддръжка на “Антична Сердика”, но досега това не е изпълнено. \r\n\r\n В отговора на Росен Колелиев пише още, че отводнителната система трябва да бъде почиствана от отпадъци поне два пъти годишно, което не се прави. \r\n\r\n Заради това тя се е запушила и се превърнала в безотточен басейн. Така водата, която се задържа под повърхността на настилката около куполите, прониква под конструкцията и поврежда облицовките на комплекса. \r\n\r\n “По същия начин стои въпросът и с куполите, климатичната, осветителната и другите системи на обекта”, казва инж. Колелиев. \r\n\r\n “Обектът е в гаранция и дефектите в изпълнението трябва да бъдат отстранени от изпълнителя ДЗЗД “Антична Сердика\" за негова сметка съгласно условията на договора. В случай на неизпълнение Министерството на културата ще предприеме действия по съдебен ред”, отговарят от Министерството на културата на запитване на “24 часа”. Посочват още, че от датата на издаване на разрешение за ползване ларгото функционира и там се провеждат културни събития. \r\n\r\n Докато все още се чака ремонтът на “Антична Сердика” да започне, възложителят по договора - Министерството на културата, и фирмите от консорциума, които са изградили втория и третия етап на обекта, водят съдебна битка за 754 хил. лв. \r\n\r\n Обществената поръчка за ларгото е обявена през юни 2014 г. Целта на проекта е да се свържат в едно археологическите разкопки в центъра на София с модерната градска среда. \r\n\r\n Цената е 12 569 394 лв., а срокът за изграждането на обекта е 7 месеца.  \r\n\r\n Търгът печели консорциумът “Антична Сердика\" с водещ партньор варненската “Пътища и мостове”, държавната “Реставрация” ЕАД, “Пътстрой-Варна” и “Финанс груп 2013” ЕООД. Последното дружество по това време е собственост на Ирена Георгиева, майка на изгряващата поппевица Гери-Никол. \r\n\r\n “Финанс груп 2013” е продуцент на първите клипове на звездата. Работата по обекта започва веднага след сключването на договора. Няколко пъти се налага тя да бъде прекъсвана заради археологически разкопки. Възникват обаче и непредвидени обстоятелства и необходимост от още строителни дейности. Затова с ДЗЗД “Антична Сердика” е сключен още един договор, този път за 2,1 млн. лв. Срокът за приключване на работите е определен със споразумение за 20 януари 2016 г.  \r\n\r\n Работата е завършена на 29 декември 2015 г., а на 25 януари 2016-а Министерството на културата приема обекта без забележки. 4 дни по-късно обаче Държавната приемателна комисия (ДПК) към Министерството на регионалното развитие и благоустройство открива пропуски на свое заседание. \r\n\r\n Съставен е протокол, в който са посочени неизвършени дейности. Според документа не са монтирани 50% от стъклата на купола, а вместо тях има плексигласови плоскости. \r\n\r\n Няма шпакловка на облицовъчните аквапанели, има наклонени колони и гредови елементи. И още: не са довършени окачените тавани в южната част на ларгото, асансьорът не е остъклен и изолиран, не са довършени осветлението, елинсталацията на пожароизвестителната система и видеонаблюдението. \r\n\r\n Друг извод на комисията е, че по тавана на част от обекта е монтирано винилово платно, което не отговаря на изискванията, посочени са и ред други нарушения. Всичко това е описано в решението на Софийския градски съд от 28 декември 2017 г. \r\n\r\n “Неизпълнените строително-монтажни работи са извършени в рамките на договора. Обектът е приет от Държавната приемателна комисия и е издаден акт 16”, отговарят от Министерството на културата, като посочват, че на първа инстанция искът им за забавено изпълнение е отхвърлен, но са обжалвали. \r\n\r\n Заради нуждата от поправяне на ларгото ДПК приема строежа за годен на 25 февруари 2016 г. - 36 дни по-късно от предварително договорения краен срок. Точно това е и причината от Министерството на културата да поискат неустойка по договора с консорциума в размер на 0,2% на ден от цялата сума, или точно 754 хил. лв. \r\n\r\n Исковата молба срещу ДЗЗД “Антична Сердика” е подадена почти 1 г. по-късно - на 20 януари 2017-а, а седмица преди назначаване на служебното правителство. \r\n\r\n Съдът обаче приема, че според клауза в договора строежът е бил изпълнен и приет от възложителя още в края на 2015 г. и няма забавяне на предаването му, дори да се е наложило да се извършват допълнителни строително-монтажни работи. \r\n\r\n Проблемът с ларгото е по-сложен от три разбити плочки. Там има сериозна отводнителна система, плочките върху самите куполи са закрепени на специални скари и винаги има хипотеза при по-активно въздействие отгоре те да се разместят, коментира пред БНТ министърът на културата Боил Банов. \r\n\r\n Той заяви, че в близките дни ще се направи проверка и ще се установи откъде идва проблемът. И не просто ще се замаже отгоре, а ще се направи така, че да не се повтаря, уточни министър Банов. \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2018.03.26", "title": "Пълен батак със строежа на ларгото, обектът приет, след това видели пропуските"}
{"url": "http://www.bnews.bg/article/239170-nova_orientatsiya_galin_zabil_16_godishna", "text": "\n Любовта между Галин и 16-годишната му колежка Десита пламнала покрай съвместното им парче Texas Place и засега е само платонична, твърдят техни колеги. \r\nГалин разби сърцата на фенките си с последните снимки, които сподели в социалните мрежи. Въпреки упоритите слухове, че певецът си пада само и единствено по мъже, запознати издават, че отношенията му с малката красавица не само професионални и още по време на снимките искрата между тях пламнала. За Десита все още не се знае нищо в светските среди, освен, че е ученика. \r\nПреди дни Галин качи общи снимки в инстаграм и написа, че тя е неговото откритие, а феновете отбелязаха, че двамата са хубава двойка. Приятели на певеца споделят, че той бил толкова влюбен в новата си изгора и й обещавал бляскава кариера. \r\n16-годината девойка е първият изпълнител, който Галин ще продуцира, От години се спекулира със сексуалната ориентация на Галин, но той категорично отрича, че има влечение към собствения си пол, пише „Телеграф“. Очевидно сега иска да докаже, че има нова жена в живота си. \r\n  \r\n \n\t\t\t\t\t\t", "date": "2018.03.26", "title": "Нова ориентация! Галин забил 16-годишна?!"}
{"url": "http://www.bnews.bg/article/239172-vks_otseche_zlatko_baretata_ne_e_bil_rakovoditel_na_organizirana_prestapna_grupa_za_narkorazprostranenie", "text": "\n Златомир Иванов - Златко Баретата не е бил ръководител на организирана престъпна група и не е търгувал с наркотици в периода от 2011 и 2013 г. в София и по Черноморието, съобщиха от пресофиса на Върховния касационен съд \r\n\r\n Златомир Иванов е оправдан и по обвинението за отнемане на чуждо имущество - мерцедеса, с който се яви в Съдебната палата, когато срещу него бе извършено покушение. Припомняме, в края на януари 2013 година на стълбите на Съдебната палата в центъра на София бе стреляно срещу Баретата от таванските помещения на кооперация. Тогава Златомир Иванов се яви в съда, за да обжалва присъдата си от 17 години затвор като ръководител на ОПГ и подбудител на убийството на Румен Стефанов - Алфа. \r\n\r\n Собственикът на автомобила пред съда заяви, че е предоставил доброволно на Баретата автомобила, въпреки че преди това пред полицаите е дал показания, че возилото му е било иззето с насилие. \r\n\r\n ВКС оневинява напълно: \r\n\r\n - Златомир Иванов – за ръководене на ОПГ и противозаконно присвояване на чужда движима вещ; \r\n\r\n - Ивайло Борисов - Ториното, Златко Гочев, Тихомир Стоянов и Галин Лазаров – за участие в ОПГ; \r\n\r\n - Добромир Добрев – за участие в ОПГ, за държане с цел разпространение без надлежно разрешение на високорискови наркотични вещества по отношение на част от иззетите наркотични вещества, както и за държане на огнестрелно оръжие и боеприпаси. \r\n\r\n Наказанията им остават в следния размер: \r\n\r\n Стефан Грозданов – за участие в организирана престъпна група за разпространение на наркотици (ОПГ) – 5 години „лишаване от свобода“; \r\n\r\n - Петър Цветанов – за участие в ОПГ – 3 години и 6 месеца „лишаване от свобода“; \r\n\r\n - Тодор Цветанов – за участие в ОПГ – 3 години и 6 месеца „лишаване от свобода“; \r\n\r\n - Тихомир Стоянов – за държане на високорисково наркотично вещество – „глоба“ в размер на 1000 лева; \r\n\r\n - Кристиян Лалев – за участие в ОПГ и за държане с цел разпространение без надлежно разрешение на високорискови наркотични вещества – общо най-тежко наказание от 3 години „лишаване от свобода“, отложено за срок от 5 години, и „глоба“ в размер на 1 000 лева; \r\n\r\n - Добромир Добрев – за държане с цел разпространение без надлежно разрешение на високорискови наркотични вещества – 3 години „лишаване от свобода“, изпълнението на което е отложено за срок от 5 години, и „глоба“ в размер на 6000 лева; \r\n\r\n - Галин Лазаров – за държане с цел разпространение без надлежно разрешение на високорискови наркотични вещества – 3 години „лишаване от свобода“, изпълнението на което е отложено за срок от 5 години, и „глоба“ в размер на 6 000 лева. \r\n\r\n   \r\n\r\n   \r\n \n\t\t\t\t\t\t", "date": "2018.03.26", "title": "ВКС отсече: Златко Баретата не е бил ръководител на организирана престъпна група за наркоразпространение"}
{"url": "http://www.bnews.bg/article/239178-vlastta_pritesnena_ot_shokovo_poskapvane_na_gorivata", "text": "\n Властта е силно притеснена от шоковото поскъпване на горивата! Повод за това е непркъснатото нарастване цената на петрола, която вече прехвърли 70$ за барел. Интересното е, че засега въпреки повишените цени на петрола у нас цените на горивата на дребно остават непроменени, което показва, че може да има внезапно шоково увеличение. \r\n\r\n Властта е притеснена, защото по този начин потребителите ще бъдат доста сериозно засегнати и потреблението ще се свие, което пък ще даде отражение, както върху икономическия ръст, така и върху инфлацията. \r\n  \r\n \n\t\t\t\t\t\t", "date": "2018.03.26", "title": "Властта притеснена от шоково поскъпване на горивата!"}
{"url": "http://www.bnews.bg/article/239184-prezidentat_nadyavam_se_borisov_da_povdigne_vaprosa_za_nenamesa_na_turtsiya_v_nashite_vatreshni_raboti_v_izborniya_protses_v_religioznite_ni_dela_sashto_taka_i_za_obezshteteniya_na_trakiyskite_bezhantsi", "text": "\n \r\n\r\n Това каза държавният глава Румен Радев по време на тържествено поклонение по повод Деня на Тракия и отбелязването на 105 години от Одринската епопея в столицата пред паметника „Одринска епопея“ в градинката до църквата „Св. Николай Софийски“. \r\n\r\n \", заяви държавният глава. \r\n\r\n След поклонението президентът Радев говори с журналисти и коментира предстоящата среща на върха във Варна, на която ще присъства и президентът на Турция Ражеп Ердоган.  \r\n\r\n , заяви президентът. \r\n\r\n „Важно е европейските лидери да разберат, че проблемите на България са европейски проблеми и е нормално да очакваме от тях да отстояват българския интерес”, подчерта Румен Радев. \r\n\r\n По думите на държавния глава въпросът за дължимите обезщетения за имотите на тракийските бежанци не може да се премълчава от никакви съображения. \r\n\r\n , заяви още президентът. \r\n\r\n „Отговорих на г-н Ердоган да направим среща в рамките на срещата на върха през юни месец. Надявам се той да приеме това предложение. Темата, разбира се, ще са нашите двустранни отношения”, заключи той, като добави, че срещата във Варна е много важна.   \r\n\r\n Припомняме, че по-рано днес шефката на кабинета на Борисов Румяна Бъчварова избяга от болната тема като дявол от тамян:  \r\n\r\n \r\n \n\t\t\t\t\t\t", "date": "2018.03.26", "title": "Президентът: Надявам се Борисов да повдигне въпроса за ненамеса на Турция в нашите вътрешни работи, в изборния процес, в религиозните ни дела, също така и за обезщетения на тракийските бежанци"}
{"url": "http://www.bnews.bg/article/239169-protestite_v_novi_han_izgoniha_kontsesionera_na_pobit_kamak", "text": "\n Концесионерът на находище “Побит камък“ до Нови хан - “Ватия холдинг“, се отказва от добива на кварцов пясък до постигане на споразумение между спорещите страни. \r\nЗаради протестите на местното население и с оглед на възможността да бъде осигурено общественото спокойствие, в Министерството на енергетиката е получено писмо от \"Ватия холдинг\" АД, с което информира, че се отказва от упражняване на правата си по концесионния договор към този момент, съобщиха от пресцентъра на ведомството.   \r\nДнес жителите на селото излязоха на протест заради опасения, че качеството на въздуха ще се влоши, предаде bTV. Кварцовият пясък е с високо съдържание на силициев диоксид. Фините частици от него остават по-дълго във въздуха, отколкото обикновените прахови частици, и продължителното им вдишване може да увреди белите дробове. През 80-те години на миналия век в района се е добивал кварцов пясък, но след това добивът е спрян, а районът е изцяло залесен заради опасността от свлачища.  \r\nКонцесионният договор за находище \"Побит камък\" е сключен на 06.02.2007 г., за срок от 20 години. Концесията е била предоставена във връзка с приватизационна сделка на \"Ватия\" АД - правоприемник на фирма с държавно участие \"Ватия\" - с. Негушево, уточниха от министерството.  \r\nДоговорът е влязъл в сила от датата на прехвърляне на собствеността по приватизационния договор - 8 декември 1998 г. Срокът на договора изтича в края на тази година, като концесионерът е поискал удължаване на този срок, уточниха от енергийното министерство.  \r\nПроцедурата за удължаване на срока е сходна с тази на предоставяне на нова концесия и при нея трябва да бъдат изпълнени всички законови изисквания, които гарантират защитата на населението и опазването на околната среда.  \r\nМинистерството на енергетиката е информирало кмета на община Елин Пелин Ивайло Симеонов за намерението на концесионера да се откаже от добива засега. МЕ ще окаже пълно съдействие на местната власт за неутрализиране на възникналия конфликт и намиране на окончателно взаимно приемливо решение, се казва още в съобщението. \r\n \n\t\t\t\t\t\t", "date": "2018.03.26", "title": "Протестите в Нови хан изгониха концесионера на \"Побит камък\""}
{"url": "http://www.bnews.bg/article/239175-zhertvite_na_pozhara_v_kemerovo_veche_sa_64_ima_zadarzhani_4_dushi", "text": "\n Следственият комитет на Русия потвърди смъртта на 64 души при избухналия вчера пожар в търговски център в сибирския град Кемерово, предадоха световните агенции. \r\n\r\n В болницата на града в момента се лекуват 12 от пострадалите, двама от които са в тежко състояние, включително едно дете. \r\n\r\n Още 30 души са на амбулаторно лечение. \r\n\r\n Пламъците вече са потушени, но на място работят много спасителни екипи. Те имат затруднения в достигането на горните етажи на търговския център, тъй като покривът се е срутил. \r\n\r\n Причината за пожара все още не е известна, но започнаха да се появяват данни, че евакуацията на мола в Кемерово не била организирана както трябва. \r\n\r\n Според очевидци имало проблем и с оповестяването на посетителите за пожара. \r\n\r\n В хода на разследването са задържани четирима души, включително собствениците на търговския център. \r\n\r\n   \r\n \n\t\t\t\t\t\t", "date": "2018.03.26", "title": "Жертвите на пожара в Кемерово вече са 64, има задържани 4 души"}
{"url": "http://www.bnews.bg/article/239182-razbiha_grupa_na_lyulinski_banditi_za_imotni_izmami", "text": "\n ГДБОП  и Спецпрокуратурата разбиха група за имотни измами в столичния квартал \"Ллин\". До момента са задържани пет лица. Едното лице е с парична гаранция, защото е съдействало активно на прокуратурата. \r\n\r\n Това обяви шефът на Специализираната прокуратура Иван Гешев по време на брифинг на прокуратурата и МВР. Претърсени са били 30 адреса. По досъдебното производство има данни за над 10 апартамента, които са били присвоени чрез измами. \r\n\r\n Групата се е занимавала с имотни измами и търговия на земи. Директорът на ГДБОП главен комисар Ивайло Спиридонов обясни, за групата е имало оперативна информация отпреди 7 месеца. \r\n\r\n „Първоначално сигналът е бил за незаконна лихварска дейност. Установило се е, че тя се е занимавала с разнородна дейност. Активно се занимават с имотни измами. Доста жилища са придобити чрез такива измами. \r\n\r\n Тази престъпна дейност е извършена чрез фалшификация на документи и прехвърляне през много лица. Към момента има достатъчно събрани доказателства за такива“. Работата по случая продължава и към момента. Ако се съберат данни за длъжностни лица, участвали в схемата, те ще бъдат привлечени като обвиняеми. Измамниците са търсели жилища, които изглеждат необитаеми. Чрез свои познати са установявали дали лицето, живяло там е починало. \r\n\r\n След това със съдействие на общински служители са установявали дали лицето е имало наследници. Следвало е намирането на бушони, които срещу някаква малка сума са вписвани като наследници. След това при нотариус се е правело прехвърляне. \r\n \n\t\t\t\t\t\t", "date": "2018.03.26", "title": "Разбиха група на люлински бандити за имотни измами"}
{"url": "http://www.bnews.bg/article/239179-tsolo_vutov_se_pobolya_sled_rezila_na_sina_si", "text": "\n Най-богатият българин Цоло Вутов е приел изключително тежко парвенюшката изцепка на сина си Владимир. Преди дни наследникът на минно-рудния бос зъфна като главно действащо лице в скандален видеоклип, увекоовечил разгулното му партив най-скъпия зимен курорг във Франция - Куршвел. \r\n\r\n Под звуците на ромския хит \"Шушана\" Владимир Вутов се тресе в дивашки танц и лее шампанско \"Моет Шандон\" заедно с други българи, а масрафът в тузарския ресторант \"Намос\"  му е струвал около 40 000 евро. Само една бутилка от питието струва 345 евро в заведението. \r\n\r\n След като видеоклипът от партито на милионерския син обиколи социалните мрежи и предизвика вълна от възмущение, Цоло Вутов е вдигнал високо кръвно и си е взел едноседмична отпуска. \r\n\r\n \"За първи път началникът почива толкова дълго. Винаги е идвал първи на работа и си е тръгвал последен, като работи 6 дни в седмицата, за да наглежда огромния си бизнес. Синът му буквално го съсипа и поболя. Горкият, умира от срам\" свидетелстват починени на боса на минния холдинг \"Геотехмин\". \r\n\r\n Вутов разпоредил на секретарката си да отмени и планираното тържество  за 69-ия му рожден ден на 1 април. Инженерът планирал стилно парти за 250 гости в изискан столичен ресторант, но след изцепката на сина си Владимир предпочел да отмени купона, за да не дава повод за нови тротоарни клюки. \r\n\r\n Същевременно присъствали на показното разгулно парти на Владимир Вутов във френския курорт Куршвел разкриха, че наследникът на най-богатия българин е сътворил демонстрацията с щампанско за 40 000 евро, за да впечатли други родни тузари, които също били в ресторант \"Намос\". \r\n\r\n По също време в изискания гръцки ресторант, където вечеря за двама надхвърля 1000 евро, присъствал хазартния бос Васил Божков, заедно със сина си Антон и негови приятели.  \r\n\r\n Васил, който дължи богатството си на своя баща, решил да се докаже като тузар пред Божков и хората му и затова заръчал кашони с френската пенлива течност и броил още 1000 евро на диджея, за да му пусне \"Шушана\". Младият мъж бил видимо подпийнал. \r\n\r\n Поведението на Владимир рязко контрастира с това на баща му Цоло Вутов. Макар богатството на инженера да се оценява на близо 1 милиард евро, Вутов-старши е известен в бизнес средите с пословичното си скъперничество. \"Той цепи стотинката на две, пазари се до последно и е човек, за кого показният луксде грях. Ув, не така стоят нещата със сина му...\" съжаляват крупния индустриален бос бизнеспартньорите му. \r\n\r\n Приятели на бизнесмена разкриват, че той редовно подкрепял благотворителни инициативи, но никога не парадирал с това. \r\n\r\n Иначе наследникът на Цоло Вутов  - Владимир също е ангажиран с бизнеса, като отговаря за строителния сектор в холдинга на татко си. Най-успешният проект на Вутов-син е изграждането на бизнес центъра \"Сан Стефано плаза\" срещу сградата на обществената БНТ. Наследникът на Цоло Вутов е построил и църквата в село Бисер, пострадала след наводнението през 2010 г. Тогава Владимир дари 200 000 лева за ремонта на божия храм. \r\n\r\n \"Младежът не е някой нехранимайко, който да харчи наготово парите на  такко си. Самият той сощо работи здраво, фирмите му са успешни, има нюх за бизнес. Уви, има твърде парвенюшки вкус за харченето, но верятно след този позор, ще си вземе поука и ще спре с тези изцепки\", коментират близки до фамилията. \r\n\r\n За последно синът на Цоло Вутов нашумя с връзката си с Цеца Красимирова. Двамата дори планираха брак, но изненадващо се разделиха миналата година, пише \"Таблоид\". \r\n\r\n   \r\n \n\t\t\t\t\t\t", "date": "2018.03.26", "title": "Цоло Вутов се поболя след резила на сина си"}
{"url": "http://www.bnews.bg/article/239193-sebastian_kurts_da_sprem_pregovorite_s_turtsiya_nyama_myasto_v_es", "text": "\n В навечерието на срещата на върха ЕС-Турция тази вечер във Варна австрийският канцлер Себастиан Курц призова за спиране на всякакви преговори за присъединяването на Турция към Евросъюза, съобщи БГНЕС. \r\n\r\n \"Условията за присъединяване не са изпълнени и поради тази причина предприсъединителните преговори трябва да бъдат прекратени с Турция\", каза Курц пред германското издание \"Ди Велт\". Според него в тази връзка трябва да бъдат преразгледани \"финансовите параметри на предприсъединителната помощ, която бе предвидена на стойност от 4.45 млрд. евро за период от 2014 до 2020 г.\" \r\n\r\n \"Турция остава значим стратегически партньор за ЕС, с когото трябва да има сътрудничество в рамките на програмата за съседите\", поясни австрийският канцлер. Той остро осъди и турската операция в Сирия, на която са жертва кюрдите. \r\n\r\n   \r\n \n\t\t\t\t\t\t", "date": "2018.03.26", "title": "Себастиан Курц: Да спрем преговорите с Турция, няма място в ЕС"}
{"url": "http://www.bnews.bg/article/239161-svetal_praznik_chestvame_sv_arhangel_gavriil", "text": "\n Днес православната църква чества Събор на Св. Архангел Гавриил. \r\nАрхангел Гавраил (евр. - \"сила Божия\") е един от седемте архангели, т.е. \"ангелоначалници\", представители на осмия ангелски чин. Архангелите възнасят молитвите на хората към Бог и разкриват смисъла на пророческите видения и хода на събитията, особено на пророчествата за идването на Месията - Христос. \r\nБог изпратил архангел Гавраил в храма да извести на св. пророк. Захарий раждането на Йоан Кръстител и неговото бъдещо служение като Предтеча на Иисус Христос. Архангелът известил и на Пресветата Дева благата вест за това, че тя от Духа ще роди Светия Богомладенец. \r\nВ християнската традиция архангел Гавраил се свързва най-вече с Благовещението. Затова дори извън сцените на Благовещение той се изобразява с раззеленена клонка или цъфнала лилия в ръце - символ на непорочността на Светата Дева. Под името Джабраил и мюсюлманите въздават особена почит и прославят архангел Михаил като ангел, който продиктувал на Мохамед \"предвечно съществуващото по небесен оригинал слово на Аллах\" - Корана. \r\nНа архангел Гавраил се приписва също особената власт над стихиите: над огъня, над водата и узряването на плодовете. В апокрифната \"Книга на Енох\" архангел Гавраил е поставен за началник на Рая и духовните същества, които го охраняват. \r\nДнес имен ден празнуват Гавраил, Гаврил, Гавраила, Гаврила, Габриел, Габриела и Габи. \r\n \n\t\t\t\t\t\t", "date": "2018.03.26", "title": "Светъл празник, честваме Св. Архангел Гавриил!"}
{"url": "http://www.bnews.bg/article/239162-vnimanie_zadava_se_nova_epidemiya_prof_kantardzhiev_predupredi", "text": "\n  Гнезда на морбили има в близост до нашата граница. Инкубационният период е 21 дни, но най-голямата вероятност да се прояви заболяването е до седмица. Това заяви пред БНТ проф. Тодор Кантарджиев, директор на Националния център по заразни и паразитни болести. Още за това, пролетните вируси, настъпващия сезон на комарите и вируса \"ласа\". \r\n\r\n Според експерти епидемията се дължи на ниския имунизационен обхват. Морбили има в Северна Гърция и малко случаи в Македония. През миналата година най-много случаи има в Румъния. Анализирайки случаите, има сравнително висока смъртност, каза проф. Кантарджиев, който заяви, че е много важен чистият въздух, хората да не стоят в затворени помещения, в които има много хора и да избягват контакт с по-млади хора и деца. \r\n\r\n От началото на годината у нас има единични случаи на морбили при момиче на 17 - 18 години, което се е върнало от Гърция, съобщи проф.Кантарджиев. Миналата седмица има случай на майка и дете с морбили, които идват от Италия с ферибот през Гърция, но те са стигнали с линейка до инфекциозна болница благодарение на медицинския екип на граничния пункт. \r\n\r\n Другото, което трябва да се спазва, у нас е след връщане от чужбина, особено Сърбия или Западна Европа, човек да не се среща с деца под 1-годишна възраст през първата седмица\", заяви професорът. \r\n\r\n Проф. Кантарджиев заяви, че ние сме единствената европейска държава, в която здравеопазната система е успяла да ликвидира разпространението на морбили. В студиото на \"Денят започва\" той заяви, че в момента няма грипна епидемия, а пролетните вируси с кашлица и хрема не правят усложнения и са 10 пъти по-малко. \r\n \n\t\t\t\t\t\t", "date": "2018.03.26", "title": "Внимание: Задава се нова епидемия, проф. Кантарджиев предупреди..."}
{"url": "http://www.bnews.bg/article/239164-nedopustima_gavra_frenski_politik_praznuva_smartta_na_zhandarmerista_beltram_arestuvaha_go", "text": "\n \r\nЛяв френски политик е арестуван след пост в Туитър, че празнува смъртта на жандармериста, който загина след като се размени със заложник във френския град Треб. \r\n45-годишният Арно Белтрам се размени със заложничка в супермаркета в Треб, в който терорист се барикадира и после беше убит. \r\nПолитикът Стефан Поусие е задържан в дома му в Див сен Мер, северозападна Франция, съобщава \"Фокус\". Той написал в „Туитър“: „Когато е убит полицай си мисля за приятеля ми Реми Фрайс. И този път беше полковник, чудесно, това означава един гласуващ за Макрон по-малко“.  \r\nВ поста си Поусие визира случая на убит със зашеметяваща граната от полицията природозащитник през 2014 година на протест за язовир.  \r\nПостът предизвика много гневни реакции сред обществото и акаунтът на политика беше деактивиран. Стефан Поусие може да бъде осъден на до седем години затвор глоба от 100 хиляди евро.  \r\n  \r\n \n\t\t\t\t\t\t", "date": "2018.03.26", "title": "Недопустима гавра: Френски политик празнува смъртта на жандармериста Белтрам! Арестуваха го!"}
{"url": "http://www.bnews.bg/article/239163-patriotarite_v_gramko_malchanie_za_podviga_ni_pri_odrin_podmokriha_li_se_ot_erdogan", "text": "\n Така наречените патриотари изпаднаха в гръмко мълчание за подвига на българската армия при Одрин. Подмокрикаха ли се от Ердоган патриотарите и защо медиите мълчат за героизма на нашите войни сътворили нечувана победа преди 105 години?! \r\n\r\n  Би Нюз припомня какво се е случило на днешната дата: \r\n\r\n Съюзниците са под общото командване на ген. Никола Иванов, а решителният пробив на източния сектор от крепостта е извършен под командването на ген. Георги Вазов, брат на Иван Вазов и генерал Владимир Вазов. \r\n\r\n Обсадата е известна с един от първите случаи на действие на бойна авиация. \r\n\r\n                        \r\n\r\n \r\n \n\t\t\t\t\t\t", "date": "2018.03.26", "title": "Патриотарите в гръмко мълчание за подвига ни при Одрин! Подмокриха ли се от Ердоган?"}
{"url": "http://www.bnews.bg/article/239224-barekov_erdogan_si_postigna_tselite_bezsporno_dano_i_borisov_naistina_e_postavil_vaprosite_za_ubiystvata_v_siriya_i_trakiyskite_balgari", "text": "\n Евродепутатът Николай Бареков коментира във Фейсбук, че турският президент Ердоган е постигнал своята цел, за която е дошъл в София. \r\n\r\n Смесени чувства. Заболя го крака като заговори за гърците и турците в затвора в последната си третина от последното си изречение. Каза го Юнкер и обобщи всичко. Вече вярваме на “независимата съдебна система” в Турция според нашия премиер. За Ердоган с двата ножа (полумесеца) и без българско знаме зад гърба му преговорите с ЕС и либерализацията на визовия режим на Турция с ЕС били “бюрократичен въпрос”! Не, недраги, ПОЛИТИЧЕСКИ въпрос е. Иначе Ердоган си постигна целите днес, безспорно. Дано и премиерът Борисов наистина е поставил въпросите за убийствата в Сирия и тракийските българи, както каза. Ако е така, го поздравявам и питам - а въпросите за журналистите в турските зандани и претенциите за “духовни граници” бяха ли поставени, макар в графата “И други”? \r\n\r\n \r\n\r\n По-рано тази вечер, Бареков посочи и кои са били протестиращите във Варна. \"Казвам го с болка и яд за нашия манталитет. Жалки са днешните рехави протести срещу Ердоган във Варна. Очевидно партийни и то от партии- микроби. А трябваше да са общонационални. Това е и днешната опозиция. Безобиден микроб, който вместо да атакува челно статуквото търси други безобидни микроби за съюзници. Истински опасните бяхме разбити и натирени подобаващо\", пише Николай Бареков. \r\n \n\t\t\t\t\t\t", "date": "2018.03.26", "title": "Бареков: Ердоган си постигна целите, безспорно! Дано и Борисов наистина е поставил въпросите за убийствата в Сирия и тракийските българи..."}
{"url": "http://www.bnews.bg/article/239167-dunav_izhvarli_trup_kray_vidin", "text": "\n Тяло на мъж е открито във водите на река Дунав от гранични полицаи. Това съобщиха от ОДМВР- Видин. \r\n\r\n На 23 март около 15.20 часа полицаите сигнализирали за открития труп, намерен малко след речен километър 798 (до село Кутово). Дежурна оперативна група на ОДМВР-Видин извършила оглед и установила, че трупа е на мъж на видима възраст 50-55 години. Следи от насилствена смърт не били констатирани. Тялото било транспортиран за аутопсия във видинската болница. \r\n\r\n Според откритите документи в джоб на дреха, мъжът е идентифициран като 50-годишен сръбски гражданин. \r\n \n\t\t\t\t\t\t", "date": "2018.03.26", "title": "Дунав изхвърли труп край Видин"}
{"url": "http://www.bnews.bg/article/239165-pleymeytkata_mareshka_bardem_lasna_v_brutalno_video_18", "text": "\n Скандален клип, в който главно действащо лице е плеймейтката Марешка Бардем, обиколи социалните мрежи. \r\n\r\n Красавицата, която преди броени дни получи приз за ,,най-актуална плеймейтка\" от хайлайф наградите ,,Знаменитост на годината\", организирани от младия пиар Християн Гьошев, бе пуснала клипа в собствения си профил. \r\n\r\n На клипа ясно се вижда голото тяло на плеймейтката, с което провокира зрителите в социалните мрежи. За броени часове скандалния видеоклип събра няколко хиляди преглеждания. Марешка Бардем е третата подгласничка в конкурса Мис Плеймейт 2017. Провокативният клип е дело на известния видеомейкър-Орлин Йосифов.Видеото вижте \r\n \n\t\t\t\t\t\t", "date": "2018.03.26", "title": "Плеймейтката Марешка Бардем лъсна в БРУТАЛНО ВИДЕО 18 +"}
{"url": "http://www.bnews.bg/article/239171-pornozvezda_se_oplaka_ot_natisk_za_da_malchi_za_vrazkata_si_s_tramp", "text": "\n Порноактриса обяви, че е била заплашвана, за да мълчи за връзката си с Доналд Тръмп преди той да стане президент на САЩ. \r\n\r\n Сторми Даниълс (истинското ѝ име е Стефани Клифърд) - актриса и режисьор - разказа в тв интервю за CBS, че през 2011 г. е била заплашена и предупредена да мълчи. Инцидентът станал на паркинг, а Даниълс била с детето си, предаде Ройтерс. \r\n\r\n По-рано Клифърд е заявявала, че преди изборите през 2016 г. ѝ били предложени 130 хил. долара, за да си мълчи. \r\n\r\n Клифърд отивала на фитнес с детето си в Лас Вегас, когато я приближил непознат мъж. \"Той дойде до мен и ми каза: \"Остави Тръмп на мира. Забрави тази история\". След това се навел, погледнал дъщеря ѝ и казал: \"Това е хубаво малко момиченце. Ще е срамота, ако се случи нещо с майка му\", след което си тръгнал, разказва актрисата. \r\n\r\n Даниълс казва, че имала само веднъж интимна среща с Тръмп - през юли 2006 г., но двамата останали във връзка около година. \r\n\r\n Тя заведе дело срещу президента на 6 март, тъй като заяви, че никога не е подписвала споразумение да мълчи за интимна връзка между тях. Но бившият ѝ адвокат и бившият ѝ бизнес агент са оказали натиск да подпише декларации, с които да отрече, че е имала връзка с Тръмп, посочва ДПА. Тези декларации бяха публикувани от адвокат на Тръмп като доказателство, че такава връзка не е съществувала, отбелязва ДПА. \r\n\r\n Белият дом не отговори на исканията на журналисти за коментар след излъчването на интервюто, добавя Ройтерс. \r\n \n\t\t\t\t\t\t", "date": "2018.03.26", "title": "Порнозвезда се оплака от натиск, за да мълчи за връзката си с Тръмп"}
{"url": "http://www.bnews.bg/article/239166-grigor_priklyuchi_s_mayami_90_ti_v_listata_go_izhvarli", "text": "\n Григор Димитров загуби от французина Жереми Шарди с 4:6, 4:6 и отпадна в третия кръг на \"Мастърс\" турнира в Маями. Поставеният под №3 в схемата българин стартира в надпреварата с обрат срещу германеца Максимилиан Мартерер, но още във втория си мач разочарова и отстъпи на 90-ия в света Шарди, който го проби по веднъж в двата сета. Така Гришо отново се провали след ранните си отпадания преди това в Дубай и Индиън Уелс. \r\n\r\n В първия сет двамата печелеха подаванията си до последния десети гейм, в който Шарди стигна до пробив и триумфира с 6:4. Гришо имаше само един шанс да пробие подаването на съперника в петия гейм, но го пропусна. \r\n\r\n Втората част бе като огледална на първата, започвайки по същия начин и завършвайки отново с пробив за французина в последния гейм. \r\n\r\n Първата ракета на България допусна втора загуба от Шарди при петия им сблъсък в историята. В първите два кръга световният №90 елиминира Рожерио Дутра Силва и сънародника си Ришар Гаске, а на осминафиналите очаква победителя от срещата между Милош Раонич и Диего Шварцман, съобщава БЛИЦ. \r\n \n\t\t\t\t\t\t", "date": "2018.03.26", "title": "Григор приключи с Маями, 90-ти в листата го изхвърли"}
{"url": "http://www.bnews.bg/article/239202-ludost_shofyori_se_biyat_na_patya_sas_stik_za_golf", "text": "\n Шофьор използва стик за голф при саморазправа с още няколко водачи в столицата. \r\n\r\n Кадрите се разпространяват в социалните мрежи. На тях се вижда група от няколко души, които са излезли от колите си и са блокирали движението на кръстовището на столичните булеварди „Черни връх” и „Арсеналски”. \r\n\r\n Един от шофьорите внезапно вади стик за голф и посяга да удари друг от участниците в конфликта, но до сериозен удар не се стига. \r\n \n\t\t\t\t\t\t", "date": "2018.03.26", "title": "ЛУДОСТ: Шофьори се \"бият\" на пътя със... стик за голф"}
{"url": "http://www.bnews.bg/article/239155-erdogan_idval_pri_boyko_za_samorazprava_s_evropa", "text": "\n  съобщава БГНЕС. \r\n\r\n „Западът се опитва да ни поучава, да ни дава съвети, оставете ги за себе си. За всичко имам видео-документи. Утре и без друго ще бъдем заедно във Варна, подготвен съм и всичко ще им покажа. Ще бъдем непоклатими, никакви отстъпки няма да правим“, посочи Ердоган със суров тон пред участниците в регионалната конференция на управляващата партия в Трабзон. \r\n\r\n Той подчерта, че Западът завижда и ревнува, провокиран от динамичното развитие на Турция през последните 15 години. Началото на срещата на върха е планирано за 19 ч. и ще продължи най-малко два часа, след което домакинът Бойко Борисов, европейските лидери Доналд Туск и Жан-Клод Юнкер ще дадат съвместна пресконференция. \r\n\r\n Според Анадолската агенция официална  \r\n\r\n В същото време представителите на ЕС възприемат срещата във Варна като платформа за укрепване на сътрудничеството с цел отстраняване на проблемите, натрупани в отношенията с Турция. Дневният ред предвижда обсъждания на връзките на Турция с ЕС в сферата на икономиката, търговията, сигурността, борбата с тероризма и външната политика, както и ситуацията в Палестина, на Балканите, в Сирия, Ирак , Либия, Аракан. Освен всичко това Анкара ще настоява за ликвидиране на политическите и изкуствените прегради в преговорния процес за членството на Турция в ЕС. \r\n\r\n Ердоган планира разговори с Туск и Юнкер по въпроса за ангажиментите на Брюксел пред Анкара, както и проблема за противодействието срещу дейността на терористите в европейските държави.  „Видяха това в Африн, както и по време на операцията „Щит на Ефрат“. Но не изпълниха обещанията, които ни дадоха“, бе казал президентът. Тогава той обяви, че е подготвил купища видеозаписи и фотоси, направени в лагерите на търсещите убежище бежанци, и че ще ги предостави на Варненската среща. \r\n \n\t\t\t\t\t\t", "date": "2018.03.26", "title": "Ердоган идвал при Бойко за саморазправа с Европа!"}
{"url": "http://www.bnews.bg/article/239181-fermeri_se_razrastvat_sas_zemi_na_razsrocheno_plashtane", "text": "\n Новият земеделски сезон активизира пазара на земя и все повече купувачи проучват пазара в различните землища в опит да намерят атрактивни терени. Сред потенциалните купувачи са земеделски производители, които искат да увеличат обработваемите си площи, начинаещи земеделци и инвеститори в земеделска земя, за които парцелите са инвестиционен актив, който може да им донесе висока доходност и сравнително малък риск. \r\n\r\n За да отговори на засиленото търсене компанията за професионално управление на поземлени активи „Агрион“ пусна за продажба нови атрактивни терени в цялата страна. Цените започват от 300 лв./дка, като най-сериозен е интересът в землищата около Варна, Хасково и Монтана, отчитат от ръководството на компанията.  Предвидена е опция за разсрочено плащане за период от три години, без първоначално самоучастие, което е сериозно облекчение за кандидат купувачите, които не желаят да затварят парите си в началото на сезона или не искат да теглят кредит. Размерите на парцелите, които все още не са продадени, както и точното им местоположение в различните землища, може да се видят на адрес  . \r\n\r\n Сред най-активните купувачи са земеделски производители, които искат да окрупнят земите си или да увеличат обработваемите си площи. Комасираните терени дават по-добри условия за механизирана обработка на земята, което е предпоставка за увеличаване на  добивите и за развиване на селско стопанство с висока добавена стойност. Окрупняването на терени помага на фермерите да получат и по-големи субсидии. За тази година предвидените средства за директни плащания за площ и по различните програми са в размер на 2.91 млрд. лв., което е с над 400 млн. лв. повече в сравнение с 2017 г. \r\n\r\n Начинаещите фермери пък могат да се възползват от програмата „Млад Фермер“. Мярката, която е част от Програмата за развитие на селските райони, осигурява финансиране в размер на левовата равностойност на 25 хил. евро. \r\n\r\n Все по-често се наблюдава тенденция парцели да купуват и хора, които до този момент не са се занимавали със земеделие. Благодарение на субсидиите от европейските програми и държавните помощи за много начинаещи земеделци обработването на ниви е вариант за докарване на прилични доходи.  \r\n\r\n Според пазарни наблюдатели сред най-честите купувачи през последните години са инвеститори, които влагат парите си в обработваема земя с цел доходност. Земята в България се характеризира с ниска волатилност (променливост), висока доходност при нисък финансов риск и не на последно място ниска корелация към традиционни класове инвестиционни активи. Освен това тя не се влияе от политически и икономически процеси. При нея не се наблюдават резки скокове и спадове, както при недвижимите имоти, например. \r\n\r\n Сметките показват, че инвестициите в земеделска земя носят доста по-добра доходност от банковите депозити и инвестиционните фондове. При средно покачване на цената с приблизително 4% на година и рента от 50 лв., покупката на поземлен имот би могла да донесе доходност от близо 10%, дори и ако се налагат допълнителни инвестиции в разработване на парцела. \r\n\r\n От „Агрион“ казаха, че най-често купувачите се свързват с компанията онлайн, на националния телефон 080011166 и на място, в офисите на компанията в цялата страна. Във всеки от регионалните офиси заинтересованите могат да получат безплатно експертни съвети, информация за пазара, както и търговски и юридически консултации. \r\n \n\t\t\t\t\t\t", "date": "2018.03.26", "title": "Фермери се разрастват със земи на разсрочено плащане \t"}
{"url": "http://www.bnews.bg/article/239156-naistina_blaga_vest_vizhte_koga_se_zavrashta_proletta", "text": "\n През следващите няколко дни температурите тръгват нагоре и ще достигнат отново пролетни стойности, в някои дни по-характерни за месец май. Днес ще бъде предимно облачно, с превалявания от дъжд, по-значителни в източните райони и най-вече в Югоизточна България. Температурите ще бъдат от от 6 до 11 градуса в северните райони и до 16 градуса в Горнотракийската низина и на югоизток. \r\n\r\n В Източна България ще духа до умерен вятър, пише Dir.bg.  През нощта дъжд ще вали на места в Централна Западна България, включително в района на София, както и около централните части на Стара планина. Над 800-1000 метра надморска височина ще вали сняг. Минималните температури във вторник ще бъдат от 1 до 7 градуса. През деня температурите ще бъдат от 10 до 15 градуса, малко по-ниски по високите полета и в Североизточна България. Дъжд ще превалява в Североизточна България, югозападните райони и около планините.  \r\n\r\n През нощта срещу сряда валежите ще спират, а облачността от северозапад ще се разкъсва и намалява до ясно време. Минималните температури ще бъдат от 1 до 7 градуса, малко по-ниски на места по високите полета, до около минус 2. Максималните температури ще бъдат от 9 до 14 градуса. В Дунавската равнина ще духа слаб до умерен западен вятър. \r\n\r\n Ще бъде слънчево, а повече облаци ще се задържат на югоизточните райони и по Черноморието.  В четвъртък затоплянето ще продължи и минималните температури ще бъдат от 3 до 8, а дневните от 11 до 16 градуса. Предимно слънчево, освен в крайните източни райони и по Черноморието.  В петък ще бъде слънчево, с минимални температури от 3 до 9 и дневни от 16 до 21 градуса. Повече висока облачност ще има над източната половина от страната.  В събота температурите ще се повишат още и на места ще достигнат до 26 градуса. \r\n  \r\n \n\t\t\t\t\t\t", "date": "2018.03.26", "title": "Наистина блага вест: Вижте кога се завръща пролетта!"}
{"url": "http://www.bnews.bg/article/239159-sobstvenik_izverg_desetki_kone_mraznat_i_gladuvat_v_osogovska_planina_zaryazani_na_proizvola", "text": "\n Десетки коне бедстват без храна и вода в Осоговска планина. \r\n\r\n Животните умират от недохранване и измръзване, след като са заклещени в преспи сняг от доста време, без храна, вода и подслон. В стадото от около 30 полуживи коне има и малки на 1 година. \r\n\r\n Конете нямат сила нито да вървят, нито дори да ядят, разказаха природозащитници, които вчера са качили с шейни сено и овес. \r\n\r\n Собственик на стадото е бизнесменът Петър Пищалов от Кюстендил. Той обясни, че през есента негови работници не са си свършили работата да затворят стадото на безопасно и сухо място, а той ги търсил повече от месец. Конете били към 70, а той намерил една част - болни и с наранявания, които прибрал. Бизнесменът получавал евросубсидия по 140 евро на кон. \r\n\r\n Още днес ще се кача с шейна и лекарства при конете, те са мои животни, увери Пищалов пред камерата на Нова тв. \r\n \n\t\t\t\t\t\t", "date": "2018.03.26", "title": "Собственик изверг: Десетки коне мръзнат и гладуват в Осоговска планина, зарязани на произвола"}
{"url": "http://www.bnews.bg/article/239154-barekov_borisov_tryabva_da_zadade_pet_vazhni_vaprosa_i_temi_na_erdogan_dalzhi_go_na_izlaganite_si_izbirateli", "text": "\n Историческата среща между турския президент Реджеп Таип Ердоган и Европа, с посредничеството на България във Варна, предизвика съсловни организации и партии да искат от премиера Бойко Борисов да зададе конкретни въпроси и да отстои държавнически политики пред Ердоган.  \r\n\r\n Във свой коментар във Фейсбук евродепутатът и член на евроконсерваторите Николай Бареков публикува точните въпроси и теми, които трябва  Борисов да попита своя приятел Тайпи и да настоява за отговори в името на излъганите си избиратели. \r\n\r\n *Публикуваме без редакторска намеса. \r\n\r\n \"Ако бях на мястото на нашия министър-председател утре в присъствието на Юнкер и Туск, бих поставил следните въпроси пред Ердоган: \r\n\r\n 1. 5 милиарда обезщетения за българите от Беломорска Тракия. Кога?  \r\n2. Компенсации за Турското робство и петвековни данъци, плащани от нас на Султана, чийто наследник (неправилно абсолютно!) се обяви Ердоган, който принципно е и по-скоро ром, отколкото турчин. \r\n3. Зверствата на турската армия в Сирия и най-скорошните в Африн с масовите убийства на стотици кюрдски и сирийски деца. \r\n4. Турските претенции към някакви си “духовни граници”. Съответно и нашите към Одрин, Цариград, половината Балкани и т.н. \r\n5. Разбира се, като си плати бакиите към нас, изстрадалите от Турско робство българи, веднага бих подкрепил Ердоган да претендира за обещаните от ЕС пари за бежанските лагери.  \r\nИскрено се надявам господин Борисов утре да зададе тези важни въпроси и теми. Лично бих го поздравил за това. Все пак управлява с помощта на политици, които излъгаха избирателите си и обраха (буквално) вота на патриотично настроените избиратели, повечето гласували за мен и ББЦ през 2014 година.\" \r\n\r\n \r\n \n\t\t\t\t\t\t", "date": "2018.03.26", "title": "Бареков: Борисов трябва да зададе пет важни въпроса и теми на Ердоган, дължи го на излъганите си избиратели!"}
{"url": "http://www.bnews.bg/article/239160-protest_na_zhalti_koli_v_stranata_spravedliva_prisada_za_ubitiya_taksimetrov_shofyor_v_ruse", "text": "\n Шествие с искане за справедлива присъда ще се проведе днес в Русе. Причината - поредното съдебно заседание по делото за убийството на таксиметровия шофьор Валери Спиридонов. За престъплението пред съда се изправят двама 17-годишни ученици. Те наели таксито, за да го ограбят. \r\n\r\n При опита да вземат оборота, се стигнало до спречкване и шофьорът бил намушкан смъртоносно с нож над 10 пъти. Колегите на Спиридонов настояват да се даде по-голяма гласност на проблема със зачестилите нападения над   таксиметрови водачи по време на работа и да се изтъкне необходимостта от  спешни законодателни промени. \r\n\r\n В подкрепа на исканията на протестни шествия ще излязат и шофьори в Пловдив, Варна, Ямбол и Велико Търново.  Около 100 автомобила и толкова шофьори са се събрали, за да протестират. „Ние искаме да събудим властта и да се обявим против тези коленици върху колегите ни от цялата страна. За последните години те са изключително много. Искаме да ни обърнат внимание, да внесат законови промени, които да подсигурят сигурността ни на работното място”, заяви един от организаторите на протеста, предава Нова тв. \r\n\r\n Те искат паник бутон свързан директно със 112. Другото, което искат са видеорегистратори. „Делото е заведено за грабеж с последвало убийство, за нас обаче нещата седят по съвсем различен начин. Ние смятаме, че делото трябва да бъде водено като предумишлено убийство”, каза друг от организаторите. \r\n  \r\n \n\t\t\t\t\t\t", "date": "2018.03.26", "title": "Протест на жълти коли в страната: Справедлива присъда за убития таксиметров шофьор в Русе"}
{"url": "http://www.bnews.bg/article/239158-ogromna_tragediya_v_rusiya_pozhar_vze_zhivota_na_53_dushi_20_sa_v_neizvestnost", "text": "\n \r\n53 са вече потвърдените жертви на пожара в търговския център в руския град Кемерово. Най-малко 20 души са в неизвестност. \r\nОгънят в търговско-развлекателния център „Зимна вишна“ избухна вчера следобяд и обхвана 1500 квадратни метра площ на четвъртия етаж.  \r\nВ социалните мрежи се появиха видеоклипове, на които се вижда как посетители на търговския център скачат от прозорците с надеждата да се спасят.  \r\nПламъците бързо са се разпространили и се е срутила покривната конструкция в размер на 600 квадратни метра. В резултат на пожара по данни към момента са загинали 53-ма души, 40 са ранени, а 20 души все още се издирват. Много от жертвите са деца. Предполага се, че огънят е възникнал заради детска игра, но се разследва и версията за умишлен палеж. \r\nТрима души са задържани във връзка със започналото разследване за пожара, включително и директорът на търговския център. Цяла нощ пламъците са гасени от над 300 пожарникари и над 60 единици техника.  \r\nЧаст от сградата вероятно ще се срути. Експлозията е станала на горен етаж, където са залите за развлечение, много от жертвите и ранените са били на кино. Сред загиналите има много деца, пише Дир.бг. \r\n  \r\n \n\t\t\t\t\t\t", "date": "2018.03.26", "title": "Огромна трагедия в Русия: Пожар взе живота на 53 души, 20 са в неизвестност"}
{"url": "http://www.bnews.bg/article/239157-skandalna_rumyana_bachvarova_za_sreshtata_s_erdogan_nelepo_e_da_se_zadavat_vaprosi_ot_natsionalno_znachenie", "text": "\n „Работим за тази среща отдавна. В момента виждам добра организация. Спокойни и доволни сме, че успяхме да свършим огромна работа преди самото събитие”. Това заяви в ефира на NOVA Румяна Бъчварова, началник на политическия кабинет на премиера Бойко Борисов. \r\n\r\n По думите й инициативата на българското Европредседателство да потърси диалог и да подобри взаимоотношенията между Европа и Турция е изключително важно. \r\n\r\n \r\n\r\n „От Брюксел ни увериха, че самото провеждане на тази среща е голям успех за ЕС. Ако довечера диалогът протече по един конструктивен начин, това ще бъде голяма стъпка напред”, заяви Бъчварова. \r\n\r\n И допълни:  \r\n\r\n Що се отнася до споразумението за бежанците, които Турция задържа на своя територия, както и изказванията ден преди среща във Варна на президента Ердоган, Бъчварова коментира, че по темата няма спор. \r\n\r\n „В споразумението от 2016 г. е записано, че тези суми са дължими и в Брюксел не отричат възможността те да бъдат изплатени възможно най-скоро. Така че това изявление може да го тълкуваме по-скоро като послание към турската публика”, заяви Бъчварова.   \r\n\r\n Според Бъчварова предстои да се уточни по кои фондове ще бъдат предоставени парите за втория транш. \r\n\r\n „Нашата задача е да успеем да възстановим диалога между основните фактори в Европа и турската страна”, заяви Бъчварова. Според нея задачата ни е изключително важна. \r\n\r\n „За първи път България има толкова значима роля в европейската политика”, допълни Румяна Бъчварова. \r\n\r\n Запитана дали Борисов ще зададе въпросите на Ердоган, които са важни за България, бившата вътрешна министърка на Борисов отговори така: \r\n\r\n \r\n\r\n Инициативата на АЕЖ, които ще носята баджове на арестувани турски журналисти и дали те ще бъдат допуснати на срещата, тя коментира така: \r\n\r\n \"Нека да видим какво ще се случи довечера, взети са мерки за сигурност.\"  \r\n\r\n   \r\n \n\t\t\t\t\t\t", "date": "2018.03.26", "title": "Скандална Румяна Бъчварова за срещата с Ердоган: Нелепо е да се задават въпроси от национално значение"}
