{"url": "http://www.bnews.bg/article/264633-uzhasyavashta_statistika_spored_ek_vseki_sedmi_balgarin_e_bez_dostap_do_lechenie", "text": "\n 4% от населението на България, което прави всеки седми българин, е без достъп до здравеопазване. Тези данни изнесе Европейската комисия в годишния си доклад за нивото на здравеопазване в Европейския съюз през 2018 година, посочва в.Монитор. Това е и най-голямото предизвикателство в системата на страната, се подчертава в документа.  \r\n\r\n В него се посочва, че без здравни услуги са безработните за продължителен период от време, крайно бедните и най-вече ромската част от населението, които нямат средства за лечение, но и не плащат здравни осигуровки. Тази част от хората не е обхваната от социално здравно осигуряване, се посочва още като негатив в доклада. У нас няма лечебни заведения за бедни нито към неправителствения сектор, нито към вероизповеданията. По този показател страната ни е на дъното в класацията. \r\n\r\n По смисъла на Закона за здравето у нас хората без здравни осигуровки могат да разчитат само на безплатна медицинска помощ по спешност, но не и на продължително лечение. Това означава, че ако човек с прекъснати здравноосигурителни права си счупи крака, той ще бъде наместен и гипсиран. Ако обаче се наложи да му бъде сложен пирон и да бъде хоспитализиран, а след това и раздвижван от рехабилитатор, ще трябва да си плати. Така е и ако щитовидната му жлеза заболее и е необходима операция или се наложи да му бъдат извадени сливиците, например. Тогава пак ще трябва да си плати.  \r\n\r\n В доклада се посочва, че от медицински грижи по всяко време на денонощието са лишени и жителите на отдалечените райони дори те да са здравно осигурени. Причината в този случай е, че там няма болници, стационари и дори постоянни практики на общопрактикуващи лекари.  \r\n\r\n „Създаването на специален нов фонд за покриване на лечението на социално слабите не е необходимо да бъде създаван. Преди години беше сформиран такъв, но с недостатъчните 5 млн. лева в него. На практика той не се използва по същество.“ Така коментира проблема адвокат Пламен Таушанов – председател на Българската асоциация за закрила на пациентите.  \r\n\r\n „От него могат да се възползват хора, които нямат и един квадратен метър собственост някъде. Това е много висок критерий, тъй като някой може да има 2 дка земя на село, с които нищо не може да направи, но това му пречи да влезе в графата, по която се изчислява дали лицето може да бъде лекувано за сметка на въпросния фонд. Още повече, че човек няма работа и доходи“, поясни адвокат Таушанов. Според него по-големият въпрос е в това, че държавата не се интересува от категорията, какво означава социално слаб и защо има здравнонеосигурени, чиито брой през годините варира около един милион души. \r\n\r\n „Към момента „Пирогов“, може би е единствената болница в страната, която е създала стройна система за действие за връзка с НАП, откъдето разбира дали човекът е социално слаб по заложените критерии да няма собственост, за да бъде лекуван със средства от фонда за бедни. Така, на тези хора им се осигурява безплатно не само приемът по спешност, но след това могат и да бъдат лекувани по клинична пътека, ако се наложи“, коментира Пламен Таушанов. Адвокатът беше категоричен, че е необходимо да се преизчисли и промени критерият за бедно \r\n\r\n Близо половината от средствата за лечението ни си плащаме сами от нашия джоб, става ясно още от доклада на Европейската комисия. 47 на сто от тях са за наша сметка, което ни нарежда на четвърто място преди дъното на класацията. Преди нас с по 2-3 процента повече са Хърватия, Латвия и Румъния. Във Франция например пък доплащането от пациента е 7,5% и то при скъпи интервенции, а в Италия 5,2 на сто. \r\n \n\t\t\t\t\t\t", "date": "2019.12.03", "title": "УЖАСЯВАЩА СТАТИСТИКА! Според ЕК: Всеки седми българин е без достъп до лечение"}
{"url": "http://www.bnews.bg/article/264634-prof_georgi_rachev_razkri_kakva_zima_ni_ochakva", "text": "\n Студен фронт минава през България и ще ни донесе сняг. Ще нахлува хладен въздух, но заедно с него и топъл, който е носител на валежите. Това обясни в „Тази сутрин” по bTV климатологът проф. Георги Рачев. В Родопите е възможно да натрупа съществена снежна покривка. \r\n\r\n През следващите 15 дни обаче не се очакват сериозни валежи от сняг. Около 10-11 декември не се изключват леки превалявания. \r\n\r\n Като цяло ни очаква топла зима с по-високи температури от средните климатични. \r\n\r\n „Има много голяма вероятност тази година да се окаже най-топлата в България, откакто се водят метеорологични наблюдения”, обясни климатологът. \r\n\r\n И според Европейския център за средносрочни прогнози декември месец ще бъде топъл. \r\n\r\n В сряда и четвъртък сутрешните температури ще бъдат доста ниски. Могат да достигнат до минус 10 градуса. \r\n\r\n Следващата събота и неделя ни очакват високи температури, като в София те могат да достигнат 10-12 градуса. \r\n\r\n За Коледа не се очаква сняг. \r\n \n\t\t\t\t\t\t", "date": "2019.12.03", "title": "Проф. Георги Рачев разкри каква зима ни очаква \r\n"}
{"url": "http://www.bnews.bg/article/264635-komisaryat_na_saveta_na_evropa_po_pravata_na_choveka_dunya_miyatovich_izrigna_sreshtu_balgariya_v_zashtita_na_represiranite_razsledvashti_zhurnalisti", "text": "\n   \r\n\r\n В специално съобщение на Съвета на Европа, което бе премълчано от българските \"свободни\" медии и журналисти се излага острата критика на комисарят по правата на човека Дуня Миятович. Миятович остро критикува властите в България за влошаването на свободата на медиите в България, непрозрачната медийна собственост и финансирането на медиите. \r\n\r\n Дуня Миятович обръща особено внимание на заплахите и тормозът върху разследващите журналисти от властта в България. Тя посочи и един от механизмите за мачкане на свободни журналисти, а именно чрез съдебни дела, чрез които се цели затварянето на устата на малкото дръзнали да покажат истината журналисти. \r\n\r\n Особено крещящ пример докзаващ твърденията на комисарят Миятович е случая с журналиста Димитър Байрактаров, който е подложен на безпрецедентни тормоз и репресии от страна на председателя на 44-то Народно събрание Цвета Караянчева. \r\n\r\n Припомняме, че Караянчева забрани допуска на журналиста в Народното събрание, тъй като задавал неудобни въпроси и притеснявал с тях депутати. Караянчева стигна и много по-далече в тоталитарните си похвати, като забрани на депутат да привлече журналиста Димитър Байрактаров за нещатен сътрудник по законодателната дейност. \r\n \n\t\t\t\t\t\t", "date": "2019.12.03", "title": "Комисарят на Съвета на Европа по правата на човека Дуня Миятович изригна срещу България в защита на репресираните разследващи журналисти!"}
{"url": "http://www.bnews.bg/article/264638-georgi_markov_povrashta_mi_se_ot_tazi_sacheva_boyko_mahay_ya", "text": "\n Изключително остро против предстоящото назначение на Деница Сачева за министър на труда и социалната политика се изказа депутатът от управляващата партия ГЕРБ Георги Марков. \r\n\r\n Кандидатурата на Сачева за нов министър на труда и социалната политика ще се гласува днес в парламента. Предложението за кадровата смяна в правителството е на премиера Бойко Борисов, след като в петък той поиска и прие оставката на министър Бисер Петков. Точката е вкарана допълнително, тъй като по предварителна програма днес парламентът ще заседава от 11.00 до 20.00 часа единствено по приемането на второ четене на бюджета. \r\n\r\n „И в най-лошите си сънища не съм мислил, че ще доживеем, и то на 30-ата година от демокрацията, някакви главанаци да подведат до такава степен Борисов, че да нанесат такъв тежък удар на парламентаризма и парламентарната демокрация. Това е нечуван скандал! Някакви хора са си наумили такова приемане-предаване на министерски пост, те трябва да си отидат завинаги от администрацията и от управлението на политическия живот. \r\n\r\n В петък ние гласувахме, че във вторник ще приемаме бюджета. Нямаме съобщение за гласуване на промени в правителството. А и да има, как така ще се организира публично приемане и предаване на министерски пост, преди решението на парламента? Това са лудости! И е много тъжно, че точно утре, на рождение ден на ГЕРБ, някой така тежко компрометира тази партия и самия Борисов, който се чуди какво добро да направи за страната, а отвътре някой го проваля и него, и управлението. \r\n\r\n Ако имаме гласуване за Деница Сачева, аз няма да гласувам за нея. Когато чух за скандалите около тази жена, прочетох интервюто й от 5.10. 2013 година – раданкъневско срещу ГЕРБ, аз няма да гласувам за нея. Повърнах от гнусотия! Аз ще гласувам по съвест, а съвестта ми не позволява да гласувам за тази жена. Борисов има още малко часове, да си оттегли това предложение и да накаже провокаторите! Това е провокация към българската демокрация“, заяви Марков пред Епицентър.бг. \r\n\r\n „Отговорността за Деница Сачева е само моя. Мисля, че с нея ще имаме по-добри резултати, а и съм го консултирал с колегите, като Валери Симеонов, с когото първи говорих“, заяви преди два дни министър-председателят. \r\n \n\t\t\t\t\t\t", "date": "2019.12.03", "title": "Георги Марков: Повръща ми се от тази Сачева, Бойко махай я…"}
{"url": "http://www.bnews.bg/article/264636-misis_balgariya_d_r_polina_panyova_raboti_za_nasa", "text": "\n Уникалното устройство CLEREL вече е на пазара, съобщава д-р Полина Паньова, главният лекар на „Skin Professional Bulgaria“ за България и Европа. \r\n\r\n  Революционният дивайс против стареене се предлага със значителна отстъпка до 11 декември, допълва красивата лекарка. . \r\n\r\n Интересен е фактът, че носителката на титлите „Мисис България” и  „Мисис Трансконтинентал” заедно с учени от НАСА участва в създаването на CLERELв Израел, което е сериозно признание за професионалните качества на д-р Паньова.  \r\n\r\n Съоръжението представлява нова ера в естетиката - създадено с цел да се използва у дома, удобно и лесно, но уникално ефективно. \r\n\r\n  CLEREL е устройство, с подмладяващ ефект, въз основа на инфрачервен спектър на светлината, безопасно, неинвазивно, стимулира производството на колаген и еластин. Клиничните изследвания доказват, че клетките започват да се делят с около 150 - 200 % по - бързо. Червената светлина с дължина на вълната 633 нанометра се абсорбира в дермата, инфра червената светлина с дължина на вълната 830 нанометра ревитализира клетките и синята светлина с детокс и противовъзпалително действие. \r\nОт фини до силно изразени бръчици, депигментация и разширени пори, както и белези са в състояние да изчезнат до напълно възстановяване на младият вид на кожата. \r\n89 % от доброволците след една седмица използване имат изравняване тена на лицето, след около 4 седмици, 91 % виждат изглаждане на бръчиците. \r\nПървият месец се препоръчва използване три пъти седмично, поддържаща терапия - веднъж седмично. \r\nПостига се загряване на кожата от около 42°С. \r\nЗа поръчки използвайте за отстъпка от 100 $ кода : POLINA \r\nwww.clerelskin.com \r\n\r\n   \r\n \n\t\t\t\t\t\t", "date": "2019.12.03", "title": "„Мисис България”  д-р Полина Паньова работи  за НАСА"}
{"url": "http://www.bnews.bg/article/264641-62_godishnata_aleksandrina_e_bivshata_sluzhitelka_tochila_noi", "text": "\n Александрина Георгиева е арестуваната пловдивчанка, която е завлякла 18 пенсионери, взимайки парите им за платен трудов стаж без реално да го заплати в НАП-Пловдив. \r\n\r\n Георгиева е бивш служител на Националния осигурителен институт в период от 1885 до 2009 година, когато напуска НОИ и основава две частни фирми за пенсионни услуги - ЕЛ ЕЙ консулт 2017 ЕООД и НАЙ консулт ЕООД.  \r\n\r\n 62-годишната Георгиева, мъжа, с който живее на семейни начала и дъщеря ѝ са арестувани по обвинение за измама в особено големи размери, както и съставяне на неистински документи.  \r\n\r\n Бившата държавна служителка е откраднала досиета на над 200 души от НОИ-Пловдив. Като частен консултант по пенсионно, социално и здравно осигуряване е предлагала на десетки граждани услуги по приготовление на пълната документация за пенсиониране. Съгласно закона, на тези, на които осигурителният стаж не е достигал, тя е оферирала закупуването му. Така гражданите са давали суми между 3000 и 15 000 лева на жената, за да си купят необходимия стаж, но вместо да внесе парите в НАП, Александрина прибирала парите за себе си. \r\n\r\n За да успее да издейства все пак пенсия или за корекция на вече отпусната пенсия, измамничката е съставяла неистински документи по образец УП-30 - за удостоверяване на стаж. Те са били издавани с фалшиви печати на фирми, които са фалирали или не водят архив за служителите си. Трудовите книжки на гражданите пък са били подправяни за целите на нереалните работодатели. Така от 18 души за заплащане на стаж, Александрина е прибрала в джоба си 125 000 лева, а заради отпуснатите неправомерно пенсии от НОИ е ощетила бюджета за над 3 милиона лева.  \r\n\r\n В сайта си за извършване на услуги и консултации по въпросите за осигуряване, Георгиева представя себе си като специалист с 29 години опит в системата на социално осигуряване и пенсионното законодателство.  Не случайно сред услугите, които предлага са издирване на трудов и осигурителен стаж и доход за пенсиониране и преизчисляване на отпуснати и получавани пенсии. Именно по тяхна линия тя, подкрепена от дъщеря си и мъжа си, е успяла да сътвори измамата.  \r\n\r\n Има няколко дела в Административен съд-Пловдив, в които граждани съдят НОИ за липсата на осигурителните си досиета и за измами с отпускането на пенсии, в които фигурира името на бившата служителка. Георгиева е постъпила в НОИ в далечната 1985 година. Била е уволнена през 1992, но съдът отменил заповедта. През 1994 жената се върнала в институцията и напуснала по свое желание през 2009 година.  \r\n\r\n Срещу Георгиева има висящо производство в Районен съд-Пловдив, свързано с измама, съобщава \"Трафикнюз\". Предстои прокуратурата да поиска постоянен арест на задържаните лица. За така повдигнатите обвинения, законът предвижда затвор от 1 до 8 години и конфискация на имуществото.  \r\n \n\t\t\t\t\t\t", "date": "2019.12.03", "title": "62-годишната Александрина е бившата служителка, точила НОИ"}
{"url": "http://www.bnews.bg/article/264639-shefat_na_tad_grup_ivan_todorov_ne_be_doveden_v_sada", "text": "\n За 5 декември отложиха разглеждането на мярката за неотклонение на собственика на \"ТАД Груп\" Иван Тодоров. На днешното заседание на Апелативния специализиран съд обвиняемият не се яви в съда, пише \"24 часа\". \r\n\r\n Тодоров, който е обвинен в подбудителство за кибертероризъм за атаката срещу НАП, се намира в ареста с най-тежката мярка за неотклонение от лятото досега. \r\n\r\n Другото му обвинение е за организирана престъпна група с користна цел, на която е ръководител. В нея участници са търговският директор на фирмата Георги Янков и служителят Кристиян Бойков. \r\n\r\n Припомняме, през юли 2019 г. стана ясно, че базите с лични данни на НАП са пробити от хакери. При тази атака, за която не бе съобщено кога е станала, изтекоха ЕГН-та, имена и адреси на над 5 милиона българи. \r\n\r\n За атаката хакер информира медиите, че са изтекли личните данни на над 5 млн. българи от Националната агенция по приходите (НАП). След това бе арестуван 20-годишен компютърен специалист от частната фирма ТАД груп, който след това бе освободен. \r\n\r\n Шефът на ГДБОП Ивайло Спиридонов коментира втори мейл до определени медии, чиито автор твърди, че от 11 г. се източват лични данни, че авторът на хакерската атака е руснак, женен за българка. Мейлът му е получен само от Нова телевизия и писмото е на английски език с обидни квалификации за дигиталното ниво на българското правителство. \r\n\r\n По-късно ГДБОП влезе отново във фирмата, отново задържа и младия компютърен специалист, и търговския директор на компанията. \r\n\r\n На 25 юли стана ясно, че обвинения за хакерската атака в НАП са получили трима души - Кристиян Бойков, изпълнителният директор на фирмата Георги Янков и собственикът на \"ТАД Груп\" Иван Тодоров. Обвинението е за тероризъм. \r\n\r\n Бяха проверени и всички бивши служители на тази фирма. \r\n\r\n Собственикът на тази фирма - \"Тад груп\" - Иван Тодоров, бе арестуван на летището при пристигането си в България от задгранична командировка. \r\n\r\n Проверката от кога и как са изтекли данните от НАП започна на 15 юли 2019 г. \r\n\r\n В края на месец август Комисията за защита на личните данни глоби Националната агенция по приходите с 5,1 млн. лв. От своя страна НАП оспори наказателното постановление. \r\n\r\n В парламента беше създадена Временната комисия за проверка на източването на данните от приходната администрация.  \r\n \n\t\t\t\t\t\t", "date": "2019.12.03", "title": "Шефът на \"ТАД Груп\" Иван Тодоров не бе доведен в съда\r\n"}
{"url": "http://www.bnews.bg/article/264637-savet_ot_yuristi_i_nov_pravilnik_iska_tsatsarov_za_kpkonpi", "text": "\n Главният прокурор Сотир Цацаров заяви, че без решителни действия за промяна на административната структура и начина на работа на Антикорупционната комисия (КПКОНПИ) не могат да се очакват никакви положителни резултати в нейната работа. \r\n\r\n По време на изслушването си в Народното събрание за нов председател на Антикорупционната комисия, Цацаров посочи, че за него е смущаващо нормативното закрепване на броя на администрацията. Администрацията е прекалено голяма и блокира всеки опит за каквито и да е реорганизации и оптимизации, подчерта той. \r\n\r\n Цацаров предлага преценка на натовареността на отделните дирекции в Комисията и иска нов правилник на КПКОНПИ. Ако Цацаров бъде избран за нов шеф на Антикорупцията, той ще настоява за нов механизъм за проверка на почтеността на служителите. \r\n\r\n Каквато и оценка да бъде давана на КПКОНПИ, тя има своите постижения и виждането на главния прокурор е, че по отношение на всичко направеното до момента трябва да получи положителна оценка, включително и за всички положителна практики. \r\n\r\n Според Сотир Цацаров трябва да се промени парламентарният контрол - такъв контрол трябва да има както от страна на комисията за борба с корупцията, конфликт на интереси и парламентарна етика, така и от страна на комисията по вътрешна сигурност и обществен ред. \r\n\r\n По темата за превенцията, Цацаров заяви, че трябва да се търсят нови направления в насоката за борбата с корупцията. За това той предвижда да създаде Консултативен съвет към КПКОНПИ, в който да бъдат привлечени утвърдени юристи и учени, които да бъдат използвани при изработка на законопроектите на изпълнителната власт. \r\n \n\t\t\t\t\t\t", "date": "2019.12.03", "title": "Съвет от юристи и нов правилник иска Цацаров за КПКОНПИ\r\n"}
{"url": "http://www.bnews.bg/article/264640-partiya_volya_na_mareshki_spasi_borisov_pri_izbora_na_denitsa_sacheva_za_sotsialen_ministar", "text": "\n   \r\n\r\n Партия \"Воля\" на Марешки спаси Борисов при избора на Деница Сачева за социален министър! Въпреки, че от парламентарната трибуна Воля заяви, че няма да подкрепи Сачева за социален министър при гласуването лъсна подмолната игра на Воля, от която само трима гласуваха въздържал се, а останалите намалиха кворума като не гласуваха. \r\n\r\n Точно 5 гласа не достигнаха на опозицията , за да предотврати изборът на Деница Сачева за социален министър, а от Воля се скатаха цели 8 депутата. Сачева бе избрана със 114 гласа, което показа, коалицията ГЕРБ- Обединени патриоти вече няма парламентарно мнозинство, което показва, че това правителство не е способно да провежда реформи и ще обслужва корпоративни и олигархични интереси! \r\n \n\t\t\t\t\t\t", "date": "2019.12.03", "title": "Партия \"Воля\" на Марешки спаси Борисов при избора на Деница Сачева за социален министър!"}
{"url": "http://www.bnews.bg/article/264642-snegat_zatvori_troyan_karnare", "text": "\n Поради усложнена метеорологичната обстановка на няколко места в страната проходът Троян - Кърнаре се затваря за автомобили над 12 тона до 12 часа утре, съобщиха от пресцентъра на МВР. \r\n\r\n Проходите Витиня и Петрохан към 15.45 ч. са обработени и проходими за всички автомобили. \r\n\r\n Усложнява се метеорологичната обстановка на някои места в страната. Почти във всички райони на Северна България и планините вали сняг. \r\n \n\t\t\t\t\t\t", "date": "2019.12.03", "title": "Снегът затвори Троян - Кърнаре"}
{"url": "http://www.bnews.bg/article/264632-bos_na_pasportnata_mafiya_se_vihri_v_narodnoto_sabranie_sas_spetsialnoto_razreshenie_na_karayancheva_snimki_i_dokumenti", "text": "\n Известния в Северна Македония бос на паспортната мафия Петар Колев се оказа, че се вихри в българското Народно събрание като нещатен сътрудник на депутата от ВМРО Александър Сиди. Този факт е възможен само след специалното разрешение на Цвета Караянчева. Ето и снимка от регистъра на Народното събрание с нещатните сътрудници на народния представител Александър Сиди. \r\n\r\n \r\n\r\n В Северна Македония Петар Колев е посрещан по този интересен начин от съгражданите си, на които е прибирал парите за български паспорт:  \r\n\r\n   \r\n\r\n Петар Колев често си прави снимки с Красимир Каракачанов в Народното събрание, а според депутати, Петар е редовен гост на Караянчева в кабинета на председателя на Народното събрание. Вероятно в този кабинет се раздават бонусите под охрана от НСО.   \r\n\r\n Петар Колев е скъп гост и на организираните от ВМРО партийни мероприятия, където редовно седи до дясното коляно на Каракачанов.    \r\n\r\n Петар Колев често придружава и арестувания и обвинен за тартор на организирана престъпна за продажба на българско гражданство Бате Харо.     \r\n\r\n Бате Харо в момента е на свобода под парична гаранция от 100 хиляди лева, които са платени от фирма на WC министъра, но са му върнати от оборотите от продажба на паспорти на македонски граждани. Мнозина в Севрна Македония се питат защо Петар Колев не е арестува. Отговорът е много прост. С парите от паспортна мафия и с протекциите на ВМРО в Северна Македония е регистрирана партия, чийто шеф е Петар Колев. \r\n\r\n    \r\n\r\n Петар Колев е перспективен за ВМРО, тъй като в новосъздадената партия ще бъдат налети много пари, за да влезне в македонския парламент и да получи пряк достъп милиардите евра от предприсъединителните фондове за влизането на Северна Македония в Европейския съюз. \r\n\r\n Въобще мафията действа в перспектива и е много, много богата, тъй като в България под вещата закрила на Борисов владее министерствата на Отбраната, Екологията, Социалното министерство, на икономиката, на транспорта. Пред мълчаливия поглед на Борисов паспортната мафия си има и няколко областни града начело с Бургас и Стара Загора. Би Нюз ще продължи да информира своите читатели за безобразията на властта и мафията! \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2019.12.03", "title": "Бос на паспортната мафия се вихри в Народното събрание със специалното разрешение на Караянчева?- снимки и документи"}
