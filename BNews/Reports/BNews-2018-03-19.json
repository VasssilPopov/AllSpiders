{"url": "http://www.bnews.bg/article/238815-avtobus_smaza_kraka_na_baba_po_kasno_tya", "text": "\n Днес, около 15:50 часа, на автобусна спирка „Мургаш”, на бул. „Трети март”, е възникнало ПТП. 37-годишният водач на автобус от масовия градски транспорт „Мерцедес”, при потегляне, преминава през крака на възрастна жена, която се намира до трета врата на превозното средство. \r\n\r\n 82-годишната пешеходка е откарана незабавно в болнично заведение, където по късно е починала, съобщиха от ОДМВР-Варна. \r\n\r\n Изясняват се причините и обстоятелствата, довели до инцидента. По случая е образувано досъдебно производсвто. \r\n \n\t\t\t\t\t\t", "date": "2018.03.19", "title": "Автобус смаза крака на баба, по-късно тя..."}
{"url": "http://www.bnews.bg/article/238813-fiorentina_preimenuva_bazata_si_na_astori", "text": "\n Ръководството на \"Фиорентина\" взе решение да преименува клубната база на името на Давиде Астори. 31-годишният капитан на \"виолетовите\" си отиде от този свят неочаквано на 4 март, няколко часа преди срещата с \"Удинезе\". \r\n\r\n Така тренировъчната база на \"Ла Виола\" вече ще носи името \"Спортен център Давиде Астори\". \r\n\r\n По-рано от клуба съобщиха, че номер 13, с който играеше италианският национал, повече няма да бъде използван от играчите на тима.  \r\n\r\n Астори е юноша на \"Милан\". Впоследствие носи екипите на \"Каляри\", \"Рома\" и \"Фиорентина\", като има и 14 мача за националния тим на Италия. \r\n\r\n Пропомняме, че  капитанът на Фиорентина и национал на \"скуадра адзура\" Давиде Астори почина в съня си  на 4 март рано сутринта в хотела в Удине. \r\n\r\n Тялото му е намерено безжизнено в хотелската стая. Според лекарите на \"виолетовите\" причината за кончината на 31-годишния футболист е сърдечен арест. \r\n \n\t\t\t\t\t\t", "date": "2018.03.19", "title": "Фиорентина преименува базата си на Астори"}
{"url": "http://www.bnews.bg/article/238811-gazprom_se_otkazva_ot_yuzhen_potok_demontira_trabite", "text": "\n \"Газпром\" е започнал да демонтира и замразява стотици километри от тръбопровода, подвеждащ газ по руска територия към морския участък на проекта \"Турски поток\". Това означава, че в компанията са изгубили надежда в обозримо бъдеще да превърнат газопровода в мащабен износ за Европа, коментира изданието Finanz.ru. \r\n\r\n Новината разпространи агенция \"Интерфакс\", според която заради съкращаването на първоначалните планове за капацитет на \"Турски поток\" от 63 на 15.75 млрд. куб. м годишно са се оказали ненужни 506 км тръби. Те са част от Южния газов коридор, който бе проектиран за \"Южен поток\". \r\n\r\n Но сега започва демонтирането или консервирането на няколко участъка, тъй като след пренасочването им за обслужване на \"Турски поток\" вместо първоначалните 4 тръби с Анкара бе договорена една тръба и втора под условие, че ЕС даде пълни гаранции, че иска да получава гориво по нея, ще изгради насрещна инфраструктура и ще ѝ даде статут на специален проект за съюза. \r\n\r\n Промяната засяга тръби, положени по маршрута Починки-Анака в Ростовска, Волгоградска и Саратовска област, както и в Краснодарския край, както и ликвидация на измервателна станция \"Моршанская\". \r\n\r\n Замразява се строителството на поредицата компресорни станции Русская, Казачия и Кореновская \"до вземането на решение за реализация на тези обекти\", се казва в цитираните документи на \"Газпром\". Те са станали известни благодарение на това, че компанията е обявила публично събиране на оферти за разработване на документация за ликвидирането и консервирането на изброените обекти. \r\n\r\n Фактът, че има незавършено строителство в този район за почти 46 млрд. рубли, бе съобщен от \"Газпром\" в отчета за 2016 г. \r\n\r\n Полагането на подводни тръби през Черно море продължава за две трасета, но турската страна не е дала позволение втората да има и сухоземна част, след като излезе на брега. В Москва се увеличава усещането, че е все по-вероятно \"Газпром\" да се окаже с проект за милиарди долари, който отново доставя само за нуждите на Турция, а втората тръба води наникъде, коментира анализаторът от \"Фич\" Дмитрий Маринченко. \r\n\r\n Той изброява още, че без турско разрешение не може да се сглоби конкретният маршрут, още не е ясно кой ще е собственик и оператор и ще претентира ли Анкара да получава транзитни такси и в какъв размер. \r\n \n\t\t\t\t\t\t", "date": "2018.03.19", "title": "\"Газпром\" се отказва от \"Южен поток\", демонтира тръбите"}
{"url": "http://www.bnews.bg/article/238812-sadat_pusna_pod_domashen_arest_shefa_na_zdravnata_kasa_v_lovech", "text": "\n Окръжният съд в Ловеч прати под домашен арест арестувания директор на местната Здравна каса. Прокуратурата поиска най-тежката мярка за д-р Антонио Маринов, но съдът прецени, че няма опасност лекарят да се укрие или да повлияе на разследването. \r\n\r\n Д-р Маринов бе арестуван по подозрение, че е ощетил бюджета на Националната здравноосигурителна каса с близо 1 милион лева, сключвайки договор с частна кардиологична клиника в Ловеч. \r\n\r\n В Окръжния съд Антонио Маринов бе подкрепен от Регионалната колегия на Българския лекарски съюз и негови роднини. Преди и след заседанието директорът на Здравната каса в Ловеч отказа коментар. \r\n\r\n Определението на съда подлежи на обжалване. \r\n \n\t\t\t\t\t\t", "date": "2018.03.19", "title": "Съдът пусна под домашен арест шефа на Здравната каса в Ловеч"}
{"url": "http://www.bnews.bg/article/238796-divna_koyato_osakati_priyatelkata_si_v_katastrofa_may_bila_drusana_kolko_shte_lezhi_v_pandiza", "text": "\n Затвор до 2 години и отнемане на шофьорската книжка за дълъг период от време застрашават поп певицата Дивна за катастрофата, която тя предизвика преди дни на пътя Русе – София, научи HotArena. \r\nМладата изпълнителка от дунавския град катастрофира тежко с автомобила си „Тойота Корола“ край село Българене, а при инцидентът сериозно пострада най-добрата й приятелка – манекенката Кристин Илиева. 20-годишната красавица от София, която е рекламно лице на испанския моден концерн „Тоус“ и доскоро бе интимна с рапъра Кристо, се озова в болницата в Плевен с два счупени на няколко места крака, а докторите са скептични, че Кристин ще успее да се възстанови напълно от травмите до края на живота си. \r\nЗа да бъде извадена моделката от смачканата като хармоника кола на Дивна, било необходимо екип на пожарната в Плевен да реже с флекс близо 30 минути ламарините. През уикенда Кристин бе преместена във Военна болница, като десния й крак, който е жестоко пострадал е поставен в барокамера. „Крайникът й беше почти откъснат от трупа, от непоносимата болка момичето беше изпаднало в безсъзнание. Засега не се налага ампутация на десния крак, но може да се стигне и до това“, признават лекарите от ВМА. \r\nСъстоянието на Дивна е далеч по-добро, певицата се е отървала с натъртвания и охлузвания по тялото, като еърбега я е спасил от по-сериозни наранявания. Младата поп звезда обаче е в изключително тежко психично състояние заради факта, че осакати най-добрата си приятелка. \r\nПричината за катастрофата все още се изяснява, но източник на „Таблоид“ от КАТ коментира, че за пътния инцидент вината е на Дивна, която е предприела неправилно изпреварване с висока скорост на рисков участък. „Експертизата ше установи с колко километра е предприела изпреварването, но според колегите, правили огледа, Дивна се е движила с около 110-120 км/ ч при максимална разрешена скорост от 60 километра в този участък. За удара е спомогнала и мократа пътна настика и гумите на колата, които са били силно изтъркани. За такова нарушение се отнема книжка и се лежи в затвора, ако има пострадали“, коментираха представители на КАТ. \r\nПрокуратурата вече е образувала досъдебно производство, а взетата алкохолна проба на певицата се е оказала отрицателна. На Дивна обаче не е правен тест за наркотици, тъй като в Плевен не разполагали с дрегер, отчитащ употреба на забранени стимуланти. В родния град на Дивна Русе открай време се мълви, че изпълнителката злоупотребява с дрогата и употребява кокаин и марихуана. Близките й, естествено, отричат. \r\nДивна е първото дете-звезда, произлязло от музикалните реалити формати в България. Тя доби популярност едва на 11, когато спечели телевизионния конкурс „Пей с мен“ зедно с Миро от някогашния дует „Каризма“. Едва на 14 Дивна реализира първия си сингъл, в който участваха Миро и рапъра Криско, а през 2012 г. талантливото момиче издаде дебютния си албум с авторска музика. \r\nВ музикалните среди Дивна е известна като неконфликтна личност и абсолютен професионалист въпреки крехката си възраст. Поп звездата шофира от 2 години и до фаталния 12 март, когато заби колата си „Тойота Корола“ в мантинелата след неправилно изпреваване, тя не е участвала в нито един пътен инцидент. \r\n  \r\n \n\t\t\t\t\t\t", "date": "2018.03.19", "title": "Дивна, която осакати приятелката си в катастрофа, май била друсана + колко ще лежи в пандиза "}
{"url": "http://www.bnews.bg/article/238817-komisiyata_po_hazarta_pogna_trite_tv_za_reklami_za_hazartna_deynost", "text": "\n  Инициативата е на новата шефка на ведомството – Мария Филипова, която зае поста в началото на февруари, след като финансовият министър Владислав Горанов освободи предишния председател Огнемир Митев. Това става ясно от отговор на Филипова на въпроси на Mediapool. \r\n\r\n Комисията по хазарта е органът, който по закон упражнява контрол върху рекламите на хазарт.  \r\n\r\n Припомняме, че вчера Би Нюз публикува информация от настоящия евродепутат Николай Бареков, който получи публично международно признание от редица видни консерватори и понастоящем е член на Изпълнителното бюро на ЕКР в Европейския парламент. С изключителния си нюх той е напипал сериозния проблем и в телевизиите, и в обществото, притиснато от олигарсите: \r\n\r\n \r\n\r\n \r\n\r\n \r\n\r\n \r\n\r\n А От една страна, Законът за хазарта в чл. 10 забранява пряката реклама на хазартни игри, каквито са придобилите популярност през последните години лото и лотарийни игри на \"Националната лотария\", \"Лотария България\", а също и тези на държавния \"Български спортен тотализатор\" (БСТ). Нормативният акт обаче допуска четири изключения. Благодарение на това няма проблем да се обявяват наименованията на игрите, търговската марка на хазартния оператор, резултатите от игрите и спечелените печалби и тегленията на тиражите, пише още Медиапул. \r\n\r\n Преди назначаването на Филипова ДКХ не виждаше проблем в агресивния маркетинг на числови игри, чиято цел е стимулирането към хазарт.  \r\n\r\n От отговора на Филипова става ясно, че тя е изискала най-подробна документация от БНТ, бТВ и \"Нова телевизия\" по повод проверката, която е за периода 1 януари 2017 г. - 31 декември 2017 г. Става дума за договорите за всички видове реклама на хазартни игри с телевизиите, за обявяването на печелившите участници и т. н. Изискан е и пълен списък с рекламите и предаванията с дата и час, а също и списък на печелившите участници и спечелените от тях суми. \r\n\r\n  посочва Мария Филипова. \r\n\r\n В началото на годината от анализ на специализираната агенция \"Медия клуб\" на базата на изследване на компанията за пазарни анализи \"Нилсен\" стана ясно, че хазартната компания на бизнесмена Васил Божков \"Националната лотария\" е рекламодател №1 по обем на направените разходи за реклама на пазара на телевизионни и печатни медийни услуги през 2017 г. Според информацията компанията е вложила към 23 млн. евро в телевизионна и печатна реклама през 2017 г. \r\n\r\n В края на февруари пък Националната мрежа за децата (НМД), която обединява 150 неправителствени организации, съобщи, че е внесла сигнал,  до отговорните институции, включително до ДКХ, срещу рекламния клип \"Билет Шоколад от Национална лотария – 7777.bg\". Клипът, който се излъчваше по национални телевизии, създава риск от насърчаване на деца и млади хора към хазартни игри, коментираха от обединението. \r\n\r\n Тревога, свързана със засилената реклама на хазарт, изразиха и от Съвета за електронни медии, а от Националния съвет за саморегулация, в който влизат рекламодатели и телевизионни оператори, казаха, че са готови да работят по темата. \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n  \r\n\r\n   \r\n\r\n   \r\n\r\n \r\n  \r\n\r\n   \r\n \n\t\t\t\t\t\t", "date": "2018.03.19", "title": "Комисията по хазарта погна трите ТВ за реклами за хазартна дейност!"}
{"url": "http://www.bnews.bg/article/238800-esil_dyuran_okrade_rodna_dizaynerka", "text": "\n Есил Дюран, която в последните години се вживява повече като дизайнерка отколкото като чалга певица, сериозно сгази лука, след като я изловихме откъде черпи идеи за новите си колекции, видя HotArena. \r\n\r\n Доказалата се през годините дизайнера Евгения Борисова публикува любопитен статус, с който изказа професионалната си обида от действията на нейна колежка. \r\n\r\n Ето какво гласеше той: \r\n\r\n „Виждам имитационни модели, приличащи на моите от миналата година с евтин материал от жълти пайети и ми стана доста обидно. Да! Живеем в свободна Европа и можеш да се инспирираш от всеки в целия свят, но може ли поне да не сме от една и съща държава!  \r\nНямам нищо против това, че намират за печелившо да съсипваш идеята на някой с евтина интерпретация, но наистина усещането е доста неприятно, когато някой развали идеята ти по този начин. \r\n\r\n На мен са се обаждали клиенти с молба да им изработя рокля, която е направена от български колега - не от мен и категорично съм отказвала да пресъздавам труда му. Наранява дизайнерското ми его и не ми доставя удоволствие подобна поръчка. \r\nНе бих споменала името й, за да се въздържа от излишни спекулации, просто я моля ако разпознае себе си в тези редове да се замисли до колко е достойна постъпката и.“ \r\n\r\n След кратка справка HotArena установи доста прилики между новата колекция на изживяващата се като дизайнера чалга певица Есил Дюран и старата на Евгения Борисова, която тя визира в поста си. Опитахме се да съберем основната идея, която създателката на Star Dust Fashion е създала миналата година и реализирана по друг начин през призмата на Есил. Кадрите може да видите в галерията по-долу. \r\n \n\t\t\t\t\t\t", "date": "2018.03.19", "title": "Есил Дюран окраде родна дизайнерка "}
{"url": "http://www.bnews.bg/article/238808-boyko_upravlyava_dzhasta_prasta_ot_utre_darzhavata_da_e_slantse_ako_stavashe_taka", "text": "\n Доста пари под краката на премиера Борисов, държавата е в колпас, скандални сделки с ЧЕЗ, дупки, наводнения, язовири пред преливане, разрушени къщи, надзиратели на протест, болници пред фалит, съдрана коалиция - патреотите всеки ден с нов скандал помежду си. \r\n\r\n И цялата тази картинка на фона на европредседателството. Лъснали сме пред Европа, ама с изути гащи.  \r\n\r\n Едноличните решения на Борисов и липсата му на какъвто и да било управленски размах, познания и можене са видни от стенограмата от днешното заседание на кабинета. Министрите му безгласни букви, некадърни, но на постовете си и напълно в небрано лозе какво да направят, проспали и крали години наред. \r\n\r\n Стенограма от заседанието:  \r\n\r\n \r\n\r\n ВАЛЕНТИН РАДЕВ:   Очакват се, обаче валежи, както сутринта докладва комисар Николов, в Югозападна България в следващите два дни и снеговалежи по високите части. Но засега нещата са овладени, няма някъде нещо, което да ни притеснява, всичко е под наблюдение. \r\n\r\n \r\n\r\n Това е в основни линии. Продължава анализът, което е много важно. Утре аз ще бъда в Плевен и в Ловеч на тези регулярни анализи, те завършват на 29-ти, когато ще бъде националното съвещание в Хисаря. И както разпоредихте – ще поканим и кметовете. Ние и сега го правим с кметове и с областни управители, но там ще бъде и господин Панов от Националното сдружение на общините в Република България, за да чуят и те нашата оценка и да чуем тяхната оценка, включително и за това, което в момента много се тиражира – за полицай във всяко населено място. Говорихме и днес как да го направим с тези мобилни групи, включително даже може би да го заснемем и да го покажем на хората, да знаят как работят те. Там, където не знаят за тези групи или пък не са стигнали до тях, да знаят, че може да се възползват и от тях. \r\n\r\n БОЙКО БОРИСОВ: Първо, използвай пътуванията си за тези анализи, защото ти пътуваш с цялото професионално ръководство, говори с всички кметове по места, не само на големите градове, но и кметските наместници, село по село – там, където е необходимо – камери, да им се помогне. Ако трябва, с Министерството на финансите вижте глобите, които събират те в малки населени места, да си остават в самите населени места, за да се обслужват камерите.  \r\n\r\n ВАЛЕНТИН РАДЕВ: Разбрах. \r\n\r\n БОЙКО БОРИСОВ: За колегите казвам – над 1200-1300 нови полицаи сме назначили, в селата са няколко хиляди. Колко хиляди села имаме? \r\n\r\n ВАЛЕНТИН РАДЕВ: 4999 са селата, а 5256 са всичките населени места, останалото са градове – 357. \r\n\r\n \r\n\r\n ВАЛЕНТИН РАДЕВ: В Хисаря е сега на 29-ти. Един месец поне да има. \r\n\r\n БОЙКО БОРИСОВ: Има време, две седмици е много време отсега като се обадите. \r\n\r\n След като мине анализът, влизат кметовете при теб, полицаите да са там. На всеки кмет по две минути да отделиш, да каже: „При мен идват; при мен не идват; при мен е добре; при мен не е добре – не съм ви видял очите или минават от дъжд на вятър“. Областният началник слуша, даваш му една седмица срок да се поправи. Там, където е добре – продължават така. \r\n\r\n \r\n\r\n ВАЛЕНТИН РАДЕВ: Разбрах. \r\n\r\n БОЙКО БОРИСОВ: Обща задача с Нанков. \r\n\r\n Има обективни причини да се отворят много дупки по улиците – от минус 10-15 градуса за един ден стана плюс 20 градуса. Т  Където отговарят общините, ще им помогнете да вземат мерки. Вижте и горещото рециклиране. Но отворят ли се такива дупки, започвате от кмета. Администрацията на АПИ – слагате им светлоотразяващите жилетки.   Това не може да продължава! Хората чупят коли, пукат гуми, а и това си е реална опасност за живота. И после им обяснявате, че в общи линии още година ще е така, докато влезе ТОЛ системата.  \r\n\r\n Това го прилагате в пълна сила. Възлагаш на областните началници – всеки говори с кмета, правят си график. Защото има на места отворени такива ями, които сега като падне дъждът не се виждат и ще се пребие човек. Докато не се оправи – ще стои там. Убеден съм, че имаме и сили, и мощности, стига да има воля и желание. Не само да регистрираме хорското нещастие. Защото, като си счупиш джантата и пукнеш гумата – да говорим за европейска интеграция, Европейски съюз, европейско председателство... Последното, което минава на хората през акъла, е това.  \r\n\r\n Кажи, Нанков. \r\n\r\n НИКОЛАЙ НАНКОВ: Уважаеми господин премиер, колеги, по темата или по всички теми резюме от ресора? \r\n\r\n Няколко думи да спомена по отношение на изкърпването, с това какво правят колегите от агенцията понастоящем. \r\n\r\n От петък не сме в режим на зимно поддържане, въпреки че имаме готовност тази седмица, поради прогнозите за ниски температури, особено на високопланинските части, да отреагираме при снеговалеж. Тоест, от петък, след края на зимното поддържане, миналата седмица от 16-ти започнахме с кърпежите и с ремонтни дейности. Най-тежките участъци бяха споменати – скоростни пътища. По „Тракия“ положението е наистина трагично, в старата част на „Тракия“ – от Пловдив към Стара Загора. Уикендът по тази част на „Тракия“ и по Е-79 между Враца и Монтана беше мобилизиран 30% от ресурса на Агенция „Пътна инфраструктура“. \r\n\r\n В много от общините помогнахме – къде по сигнали, къде на база изпълнителни протоколи между колегите от агенцията и пътно-поддържащи фирми по договори за текущи ремонти и поддръжка. Помогнахме на местната власт, на общинските администрации, тъй като имахме проблеми, знаете – алармирахте за няколко подобни казуса, да не изброявам кои са тези кметове. Областни управители алармираха, колеги от областните пътни управления. Така че насочихме ресурс и към четвъртокласни пътища, които по принцип са в прерогативите и приоритетите на местната власт. \r\n\r\n Тази седмица продължаваме, не сме спирали, с изключение на местата, където климатичните условия не позволяват. Продължаваме и в рамките на десетина дена трябва да приключат всички ремонти по републиканските пътища, свързани с кърпежи, тези палиативни ремонти, които, като се въведе ТОЛ системата, аз съм убеден, че изцяло ще променим подхода, тоест – няма да коментираме работата на парче, ремонтни, палиативни дейности, а пълна реконструкция и рехабилитация. \r\n\r\n Като стана въпрос, и това, което сутринта ме информираха, за технологията „горещо рециклиране“ – тя има предимство, когато говорим за ремонтни дейности в пълнота, тоест – пълна рехабилитация на участъци и отсечки. Не е подходяща за кърпежи, за тези палиативни дейности, които в момента вършат. Миналата година три републикански пътя бяха направени по тази технология и на трите се появиха дефекти, свързани с пукнатини. Тоест, наистина е по-евтина с около 20%, но ефектът от нея не е доказан и съветът ми, и съветът на колегите пътищари е да се прилага там, където интензитетът и трафикът не е голям, не е свързан с тежкотоварно движение, транзитен трафик, а е наистина за пътища, които са с не повече 200-250 автомобила на денонощие, специално за тази технология. \r\n\r\n . До единадесет часа работиха при изключително тежки метеорологични условия – постоянен дъжд, в някои от по-късните часове се примеси със сняг, но успяха да пробият. Отделно колегите от Агенция „Пътна инфраструктура“ помогнаха с два нови автобуса на кмета – да се осигури придвижването на работниците, на децата в района от началото до края на свлачището и да не оставяме откъснати селата.  \r\n\r\n Активизира се още едно свлачище на километър и двеста метра снощи, по продължение на пътя, в доста по-малки размери. Днес в три часа колегите от Агенция „Пътна инфраструктура“ правят последния експертен съвет, заедно с експертите от БАН, Минно-геоложкия университет, УАСГ, за да вземат решение как да укрепят свлачището,  \r\n\r\n \r\n\r\n НИКОЛАЙ НАНКОВ: Камъните ги извозват. \r\n\r\n Взривни дейности, обрушваме целия склон. Ще го начертая. Това е пътят, по трасето на пътя правим напречни пилоти около 1200 броя, които да подпират пътя. От тях вид тераса, пилоти, на самото свлачище и стоманобетонна стена с дебелина около метър и петдесет метра, за да задържа евентуално нова скална маса. И натискът, когато вържем, терасирайки двата вида пилоти с напречни ростверки, не се поема само от стената и от пилотите на самото свлачище, а 40% от масата и тежестта на евентуално бъдещи срутвания или свличания ще се поема и от пилотите, които са под пътя. \r\n\r\n Най-важното, което правим в момента, е пробивът с алтернативния път, който ще гарантира, че докато извършваме ремонтните дейности, ще има кратък обходен маршрут, не 30 километра както понастоящем, а ще заобикаля и ще удължава пътуването на хората от единадесетте села, около 3000 души, с не повече от километър и триста метра. \r\n\r\n Това е за Смолян. Във Варна бях през уикенда, и аз Ви докладвах. Строителна площадка е Варна, едва ли има в момента град в България, в който да се строи толкова. \r\n\r\n БОЙКО БОРИСОВ: Добре, това са важни неща. \r\n\r\n НИКОЛАЙ НАНКОВ: „Хемус“ започва в четвъртък. В петък издадохме строителното разрешение на участъка от Ябланица до пътен възел „Боаза“, това е разклонът за Тетевен, и в четвъртък ще правим официална първа копка. \r\n \n\t\t\t\t\t\t", "date": "2018.03.19", "title": "Бойко управлява джаста-праста: От утре държавата да е слънце! (Ако ставаше така...)"}
{"url": "http://www.bnews.bg/article/238814-administratsiya_za_chudo_i_prikaz_snezhinki_lovi_dupki_palni", "text": "\n \r\nСпомняте ли си онези светли дни, когато премиерът ни убеждаваше, снегът не може да ни изненада, защото администрацията ако трябва ще лови снежинките \r\nвъв въздуха? \r\n\r\n Е, от тогава снегът много пъти ни изненадваше, но днес се случва ново чудо! Премиерът нареди администрацията да ни пази от дупките по пътя! \r\n\r\n \"Възлагаш на областните началници – всеки говори с кмета, правят си график. Защото има на места отворени такива ями, които сега като падне дъждът не се виждат и ще се пребие човек. Докато не се оправи – ще стои там. Убеден съм, че имаме и сили, и мощности, стига да има воля и желание. Не само да регистрираме хорското нещастие. Защото, като си счупиш джантата и пукнеш гумата – да говорим за европейска интеграция, Европейски съюз, европейско председателство... Последното, което минава на хората през акъла, е това.  аповяда на извънредното заседания на кабинета Борисов към министъра си Николай Нанков. Че и полицаите строи в редица:  \r\n\r\n О, ужас! Та те със снежинките не се справиха, а сега с дупките какво ли ни чака? Едно е сигурно, дупките няма да бъдат запълнени, а същата тази администрация ще го отнесе като главен виновник! Защото така трябва, виновник е нужен! \r\n\r\n \r\n  \r\n \n\t\t\t\t\t\t", "date": "2018.03.19", "title": "Администрация за чудо и приказ? Снежинки лови, дупки пълни..."}
{"url": "http://www.bnews.bg/article/238781-toni_dimitrova_bi_shuta_na_gadzheto_si_zaradi_strastta_mu_kam_hazarta", "text": "\n Певицата Тони Димитрова скъса с гаджето си. Чаровницата заряза приятеля си – китариста Иван Ченов. \r\nВ последно време музикалния тандем вече не поема заедно ангажименти. Вместо с любимия си, \r\nИзпълнителката на „Ах, морето” излиза заедно с момчетата от новата група на Стефан Диомов „Петте сезона”, пише „Телеграф”, позовавайки се на Пик тв. \r\nСемейната им идилия бе помрачена от увлечението на Иван към игралните зали, гласят слухове. Страстта му не е от вчера, а китаристът натрупал големи борчове, които постепенно разрушили мира в семейството им. \r\n  \r\n \n\t\t\t\t\t\t", "date": "2018.03.19", "title": "Тони Димитрова би шута на гаджето си заради страстта му към хазарта"}
{"url": "http://www.bnews.bg/article/238809-erdogan_si_tarsi_parite_ot_es_shte_pita_za_tyah_vav_varna", "text": "\n урция ще попита Европейския съюз за останалата част от общо 3-те милиарда евро, отпуснати за сирийските бежанци, живеещи в страната, на срещата във Варна следващата седмица, заяви президентът Реджеп Тайип Ердоган днес, предаде Ройтерс. \r\n\r\n Говорейки в Анкара, Ердоган заяви, че Турция е получила досега само 850 милиона евро от одобрения първи транш от финансирането, обещано от ЕС, за да помогне за приютяването на намиращите се в страната около 3,5 милиона бежанци. \r\n\r\n Други 3 милиарда евро предстои да бъдат одобрени този месец. \r\n \n\t\t\t\t\t\t", "date": "2018.03.19", "title": "Ердоган си търси парите от ЕС, ще пита за тях във Варна"}
{"url": "http://www.bnews.bg/article/238810-vazrasten_mazh_nareche_borisov_drugaryu_i_mu_kaza_v_ochite_drugaryat_boyko_borisov_e_tri_mandata_premier_i_ne_mozha_da_opravi_darzhavata_o_molya_da_si_hodi_boyko_borisov", "text": "\n  Случката стана по време на връчването на наградите „Достойните българи на годината”. Борисов не отговори, но бившият министър на културата Вежди Рашидов се почувства длъжен да защити началника си. Гражданинът Искрен Азманов пък обясни, че подготвил 100 въпроса към премиера и президента Румен Радев и очаква лична среща с тях. \r\n  \r\nИскрен Азманов призна скромно, че е претендент за пет Нобелови награди и основател на политическата партия „Николай Хайтов”. Но иска разговор с Борисов в качеството си на гражданин. Изпратил му писмо, но не получил отговор. \r\n  \r\nЕто от какво е породено недоволството му: \r\n  \r\n„За да бъдеш в Народното събрание, член на Народното събрание, трябва нещо съществено да си създал. Масовият наш народен представител в момента не може да се похвали с такова нещо.  Тези хора, които се подмазват, за да кажат едно или друго, това не е коректно. Аз искам той да ме покани с президента, сегашния, в Народното събрание, и аз да му задам 100 въпроса. В тези 100 въпроса има съдържание и как да се оправи държавата и не само българската държава“. \r\n  \r\nПървото изказване на Искрен Азманов беше, докато Бойко Борисов връчваше първата награда „Достойни българи”. Тя отиде при три момчета от Враца, които са основали софтуерна академия и са дали достъп на десетки желаещи да се развиват в сферата на информационните технологии, без да напускат родния си град. \r\n  призова Азманов. \r\n  \r\nИ макар че Бойко Борисов само благодари, той намери пламенна защита от бившия си министър на културата. \r\n  \r\n„Ще си позволя да кажа и аз няколко думи. Първо, да ви помоля, днес е ден, когато уважаваме достойните българи. Недостойно поведение на такъв ден, първо е неприемливо, второ е адски грозно. Поръчките е хубаво да си ги изпълнявате другаде. Днес да уважим тези хора. Затова сме тук и премиерът, и аз, и куп други хора“, посочи Рашидов, предаде Дарик. \r\n \n\t\t\t\t\t\t", "date": "2018.03.19", "title": "Възрастен мъж нарече Борисов \"другарю\" и му каза в очите: „Другарят Бойко Борисов е три мандата премиер и не можа да оправи държавата. О, моля! Да си ходи Бойко Борисов!“"}
{"url": "http://www.bnews.bg/article/238816-ekskluzivno_rodolyubka_raznishti_vav_feysbuk_predatelskiya_zamisal_za_balgarska_partiya_v_makedoniya", "text": "\n Човекът на агент Шиши - Ангел Джамбазки, който се продаде на ГЕРБ, мъти водата сега в Македония под гръмкия проект \"българска партия\".  Огромна е опасността това да се приеме за провокация от българите там, алармира във Фейсбук млада родолюбка с унищожителен анализ на популистките изхвърляния на патреотарите. \r\n\r\n Ето какво пише Гергана С. в своя безпощаден анализ: \r\n\r\n *Публикуваме без редакторска намеса. \r\n\r\n \r\n \n\t\t\t\t\t\t", "date": "2018.03.19", "title": "ЕКСКЛУЗИВНО: Родолюбка разнищи във Фейсбук предателския замисъл за “българска” партия в Македония!"}
{"url": "http://www.bnews.bg/article/238804-vanshnite_ministri_na_es_podkrepyat_london_chakat_otgovori_ot_rusiya", "text": "\n На среща в Брюксел външните министри на ЕС призоваха Русия да отговори на въпросите за използването на токсично вещество срещу бивш неин шпионин във Великобритания и изразиха безусловна солидарност с Лондон, предаде Ройтерс. \r\n\"ЕС остро осъжда нападението, извършено срещу Сергей и Юлия Скрипал в Солсбъри, Великобритания, на 4 март 2018 г., в което сериозно пострада и един полицай. Животът на много граждани бе застрашен от тази безразсъдна и незаконна проява. ЕС приема изключително сериозно преценката на правителството на Великобритания, че е много вероятно отговорността да е на Руската федерация\", пише в изявлението. \r\n\"ЕС е шокиран от нападателното използване на невротоксично вещество от военен клас, от разработен от Русия вид, на европейска земя за пръв път от над 70 години. Употребата на химически оръжия от когото и да било при каквито и да било обстоятелства е напълно недопустима и представлява заплаха за сигурността на всички ни\", казват външните министри. \r\n\"Всяка подобна употреба е явно нарушение на Конвенцията за химическите оръжия, нарушение на международното право и подкопава опиращия се на закони международен ред. ЕС приветства ангажимента на Великобритания да работи в тясно сътрудничество с Организацията за забрана на химическите оръжия (ОЗХО) в разследването на нападението. ЕС призовава Русия спешно да отговори на зададените от Великобритания и международната общност въпроси и да предостави на ОЗХО незабавни и пълни данни за програмата си \"Новичок\", пише още в изявлението. \r\nМинистрите подчертават, че ЕС изразява безусловната си солидарност с Великобритания и подкрепата си, включително за усилията на Великобритания да изправи пред съда отговорните за това престъпление. \r\n\"ЕС ще продължи да следи отблизо този въпрос и последиците му\", се казва в заключение. \r\n \n\t\t\t\t\t\t", "date": "2018.03.19", "title": "Външните министри на ЕС подкрепят Лондон, чакат отговори от Русия"}
{"url": "http://www.bnews.bg/article/238807-tazhno_za_fenovete_na_shumaher_toy_nikoga_nyama_da", "text": "\n Михаел Шумахер никога няма да подобри състоянието си. Тази мрачна констатация направи известният неврохирург Колин Шийф, специалист по мозъчни травми. \r\n\r\n Докторът обясни, че се е запознал с нараняванията, които е получил легендарният германец и определи състоянието му като неспасяемо. \r\n\r\n \"Със сигурност няма да се подобри. Той не може да говори, а само прави гримаси, от които може да разберете дали е щастлив или нещастен, дали му е удобно и т.н., но ако му зададете конкретен въпрос, няма да получите отговор. Отдавна е загубил мускулите си и няма как да ги върне. Може да има загуба на памет и дори да проведете разговор с него след години, той вече няма да е същият човек\", коментира Шийф пред АП. \r\n\r\n Той коментира и тиражираната сума в размер на 200 хиляди на седмица, с която се поддържа животът му, определяйки я като силно преувеличена, пише БЛИЦ. \r\n \n\t\t\t\t\t\t", "date": "2018.03.19", "title": "Тъжно за феновете на Шумахер: Той никога няма да..."}
{"url": "http://www.bnews.bg/article/238793-shtetite_ot_uragana_upravlenieto_na_gerb_kalpavo_sanirane_skalapeni_remoni_i_pribrani_milioni_ot_operativni_programi", "text": "\n Поредните публикации във Фейсбук разкриха огромните поражения, настъпили само в столицата след уруганния вятър в събота и неделя.\"Умелата\" ръка на ГЕРБ в строителство и ремонти, но в действието прибиране на пари, а не извършване на строителна дейност по норми и правила. Случаите, които ще ви покажем са резултата от безхаберието на хората на Борисов, които си занят добре урока -  лапаме пари от всички възможни източници, имитираме дейност, безмислен труд кипи, режем ленти, а когато вятърът задуха...лъсва цялата им престъпна схема. \r\n\r\n В групата \"Забелязано в София\" Габи Тодорова е написала:  \r\n\r\n \r\n\r\n \r\n\r\n Столично 138 училище също осъмна с поражения ,които са можели да убият дете, пише Тони Т. във Фейсбук и публикува снимка. \r\n\r\n \r\n\r\n \r\n\r\n 138 СОУ е едно от деветте училища , в които се изпълнява проекта „Реализация на инвестиционни дейности за намаляване на консумацията на енергия в девет училища на територията на райони „Илинден”, „Студентски”, „Красно село”, „Връбница”, „Искър”, „Нови Искър”, „Възраждане”, „Слатина”, „Кремиковци” на Столична община”. Това се случи през 2102 г.  \r\n\r\n \r\n\r\n Проектът се изпълнява по Приоритетна ос 1: „Устойчиво и интегрирано градско развитие”, Операция 1.1 „Социална инфраструктура”, Схема „Подкрепа за прилагане на мерки за енергийна ефективност в общинска образователна инфраструктура в градските агломерации”. \r\n\r\n Строително-ремонтните дейности включват подмяна на дограма, топлинна изолация на външни конструкции и елементи, в т.ч. външни стени, покриви и подове; основен ремонт, модернизация или подмяна на абонатни станции/котелни стопанства или прилежащите им съоръжения, въвеждане на енергоспестяващо осветление  \r\n\r\n а. \r\n\r\n Припомняме, че вчера Би Нюз информира за друг случай на \"жертва\" на вятъра: съборена огромна конструкция топлоизолация на жилищен блок в столицата, вероятно лепена с... лепило за дюбели - това е равносметката след ураганния вятър, обхванал страната от вчера насам. Поредното скандално развитие на некачественото саниране - “подарък” от държавата, се случва в столичния квартал “Надежда 2”. \r\n\r\n Масивният къс строителна изолация се сринал само две години след като блок 262 е саниран. Излетялата конструкция е за близо 300 000 лева. Живущите се съмняват в качеството на строителството, което според тях “куца” в цялата държава, а специалисти, дошли на място констатират, че изолацията е лепена с... лепило за дюбели. И това напълно обяснява невъзможността й да удържи на силния вятър. По чудо убити и пострадали няма, а това е само част от картинката пред блок 262. \r\n\r\n \r\n\r\n \r\n\r\n   \r\n\r\n \r\n\r\n Тя заплаши общинските съветници, че ако не гласуват поредната инжекция за концесионера Софийска вода, ЕС ще отреже 55 милиона по програмата ИСПА на София, след като спря 76 млн. на цяла България и това предизвика буря срещу правителството.  \r\nОще по-лошата новина е, че до 2013 г. цената на водата скочи двойно. Загубите по мрежата са 61% от подаваното и плащано от хората количество. Но заместник - кметицата не може да се справи с контрлола върху концесионера.  \r\nПреди да стане кмет, Бойко Борисов беше обещал, че ще изгони и този концесионер, а и Волф и ДИТЦ, които явно во веки веков ще чистят града.  \r\nДругият голям дерт на заместник – кметицата е безогледното изсичане на дървета и строителството без план, улици и друга инфраструктура. През  2008  г. при нея пристига сигнал за отрязването на цяла гора край 4-и километър.  \r\nТова не е единственото място в София, където безконтролната сеч е факт. Същото продължава и в горната част на Южния парк, в Борисовата градина, в Западен парк. \r\n\r\n Дамата, избрана от Бойко случайно за негова заместничка, поради липса на експерт в екипа му, влиза в общината едва на 28 години. Тя е родом от Видин, където е работила като репортерка в местни медии и катко секретарка на областния управител. След като завършва журналистическия факултет на СУ, започва работа в пиаротдела на Майкрософт. И кой знае защо генералът я назначава в началото на първия си мандат за заместник – кмет по строителството и инвестициите – най-важният ресор за катастрофиралата откъм инфраструктура София, която и към днешната дата е на същото дередже, както и при постъпването на амбициозната видинчанка на поста. \r\n\r\n   \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2018.03.19", "title": "Щетите от урагана: Управлението на ГЕРБ - калпаво саниране, скалъпени ремони и прибрани милиони от оперативни програми!"}
{"url": "http://www.bnews.bg/article/238795-11_sa_postradalite_balgari_v_egipet", "text": "\n Точният брой на пострадалите в Египет при катастрофата с автобус са 11, съобщава 24 часа, позовавайки се на фирмата туроператор \"Абакс\". \r\n\r\n \"20 човека са откарани в местната болница. Осем от тях имат леки охлузвания, а трима са с фрактури на крайниците. Те остават на лечение там. Информацията ни е към 15,30 часа. Останалите са върнати обратно в хотела и предстои да решат дали да продължат екскурзията или искат да бъде прекъсната\", казаха от фирмата. \r\n\r\n Катастрофата е станала в 9,15 часа днес. В автобуса са пътували 40 души. Той се е преобърнал в района на град Марса Алам. Хората имат застраховка, която ще покрие лечението на нуждаещите се в болницата. \r\n\r\n От фирмата казаха, че програма на екскурзията предстои разходка по Нил, за която няма пречка да бъде осъществена. Най-вероятно дали екскурзията продължава, ще се разбере утре сутринта. \r\n\r\n   \r\n\r\n   \r\n \n\t\t\t\t\t\t", "date": "2018.03.19", "title": "11 са пострадалите българи в Египет!"}
{"url": "http://www.bnews.bg/article/238806-levski_se_oplaka_ot_karanga_na_bfs_za_zhesta_ryazane_na_glavi", "text": "\n Ръководство на Левски ще сезира Дисциплинарната комисия към БФС, заради някои прояви на Фернандо Каранга, съобщава Дарик радио. \"Сините\" изпращат писмо с прикачени видео и снимки с действия на бразилския нападател на \"червените\". \r\n\r\n Левски сезира ДК на БФС, комисията по Феърплей и етика, Изпълкома на БФС, както и ще поиска от футболната централа да бъде сезирана прокуратурата по случая. \r\n\r\n \"Сините\" смятат, че жестът с \"рязането на глави\" е провокативен и може да доведе до ответна реакция от страна на феновете. От Левски са шокирани и от снимки и видео материали в медиите, които показват Каранга да ликува с надуваем член, на който е поставен шал на клуба от стадион „Георги Аспарухов“. Тази очевидна провокация се смята за изключително лош пример за държава и общество, което е част от Европейския съюз. \r\n\r\n Припомняме, че Каранга направи подобни жестове и по време на мача с Пирин, но тогава от Дисципа споделиха, че не са били сезирани, а по-късно делегатът на мача бе наказан. \r\n \n\t\t\t\t\t\t", "date": "2018.03.19", "title": "\"Левски\" се оплака от Каранга на БФС за жеста \"рязане на глави\""}
{"url": "http://www.bnews.bg/article/238794-pochina_legenda_v_istoriyata_na_balgarskiya_fubtol", "text": "\n На 67-годишна възраст почина един от големите вратари в историята на българския футбол Георги Гугалов, който дълги години пазеше за Славия. Тъжната новина съобщи неговият син Илия на профила си във Фейсбук. \r\n\r\n В Славия играе от 1972 до 1976 г. Играл е и за Чепинец (Велинград), Миньор (Перник) — 1976/77 и Добруджа. От 1977 до 1983 пак е в Славия. Има 172 мача за Славия. Носител на Купата на България за 1975 и 1980, финалист през 1972 г. Вицешампион през 1980 и бронзов медалист през 1973, 1975 и 1982 г. За \"А\" националния отбор е изиграл 1 мач, също 1 мач и за младежкия отбор. Вратар №1 на България за 1980 г. \r\n\r\n През сезон 1981/82 г. в продължение на 775 игрови минути запази вратата си \"суха\" в първенството на България и с това постижение и досега намира място във вечния вратарски Топ 10.  \r\n\r\n След края на състезателната си кариера бе учител по физкултура в Националната търговско-банкова гимназия в София. \r\n \n\t\t\t\t\t\t", "date": "2018.03.19", "title": "Почина легенда в историята на българския фубтол"}
{"url": "http://www.bnews.bg/article/238818-barekov_bezposhtadno_boyko_priberi_si_veresiite_i_slagay_vmro_kadeto_im_e_myastoto_otpred_na_toplo_v_slipovete", "text": "\n Пищман патреотарите размътиха водата в Македония с новия си проект - евтин ПР, с който жертват Македония и сънародниците ни там. Вече започнаха да се пробуждат родолюбци, които се усъмниха в чистите помисли на агент Шиши и  лакеят му Джамбазки, които са на дъното на новата идея. Не е тайна, че  ВМРО на агент Иван държи канала за български паспорти поне от 15 години и ги тласка към Сърбия. \r\n\r\n Запознат до болка с мръсните машинации на своите бивши колеги, които го използваха, за да се докопат до властта и след това го предадоха, коментира задкулисните им игри и ужасяващите последици за сънародниците ни в Македония евродепутатът Николай Бареков. \r\n\r\n *Публикуваме без редакторска намеса.  \r\n\r\n \r\n\r\n \r\n\r\n \r\n\r\n \r\n \n\t\t\t\t\t\t", "date": "2018.03.19", "title": "БАРЕКОВ безпощадно:  Бойко, прибери си вересиите и слагай ВМРО където им е мястото - отпред на топло в слиповете!"}
{"url": "http://www.bnews.bg/article/238789-albena_vuleva_spi_s_tamnokozh_imigrant_ot_rayona_na_halite", "text": "\n Албена Вулева е забравила бившия си приятел Недик Недев и отскоро се гуши в обятията на бежанец - мюсюлманин. „Сигнално жълтата” бившата тв водеща е улеснена в решението да се гаджоса за мохамеданин, тъй като още миналата година прие исляма. \r\nСега, за да спазва повелите на Аллах, Албена всеки петък ходи на молитва в софийската джамия „Баня башъ”, където в горната част – на балкона, е отредено място за жени-богомолки, видя репортер на „Таблоид”. \r\nБлондинката от няколко месеца не е християнка, а възприема само Аллах и пророка Мохамед за водачи в живота. 42-годишната рускиня, родена в Санкт-Петербург, гледа да не пропуска петъчната молитва. За да спазва канона, Вулева бе покрила главата си с фередже, като на излизане от джамията махна покривалото. \r\nСлед молитвата Албена се видя кратко с новото си гадже, двамата размениха милувки и по няколко думи, след което се отправиха по задачи. Оказа се, че Албенчето има работа на Женския пазар, където често пазарува и вече се познава с продавачите на сергиите. На тържището палавата екс водеща, която е безработна и има време за харчене, се видя със своя приятелка. Двете побъбриха няколко минути, след което се качиха в очукан автомобил и отпрашиха в неизвестна посока. \r\nОт няколко месеца блондинката се носи на крилете на любовта, като виновник за щастието е тъмнокож имигрант, който живее в района на Халите. Не е ясно какъв е статутът на бежанеца и дали не е нелегален у нас, но е факт, че живее в т. нар. арабски квартал на София. Това е мястото с най-много мигранти от арабски произход. В района имаше и няколко инцидента с нападнати граждани, но скандалната блондинка явно не се притеснява и спокойно крачи из малките улички с арабски магазини. \r\nНа нейните приятели в социалните мрежи прави впечатление, че дипломираната юристка непрекъснато споделя религиозни клипчета, например „Време за вечерна молитва в столичната джамия Баня башъ”, „Добре дошли в Истанбул” и рекламира всичко, свързано с южната ни съседка. Майка й Людмила Захажаева сама призна в последния сезон на „Биг Брадър”, че щерка й зарязала християнството и станала мюсюлманка. Албена изучава усърдно Корана и твърди, че ислямът е най-миролюбивата религия. \r\nСпоред запознати палавницата, която преди време се снима по цици пред Народното събрание, се записала на уроци по турски език, за да вникне по-дълбоко в тайните на Изтока. Два пъти седмично Вулева посещавала частно школо, където се учела на четмо и писмо. Албена признава, че при първа удобна възможност би се установила в Истанбул, който определя като най-красивия град в света. Откакто е мюсюлманка, русата фурия зарязала скандалното облекло, отказала свинското месо и често се забулва със забрадка. \r\n  \r\n \n\t\t\t\t\t\t", "date": "2018.03.19", "title": "Албена Вулева спи с тъмнокож имигрант от района на Халите\r\n"}
{"url": "http://www.bnews.bg/article/238803-samoubi_se_pilotat_obvinyavan_za_svalyaneto_na_patnicheskiya_samolet_nad_donbas_prez_2014_g", "text": "\n \r\nУкраинският военен пилот, обвиняван от Русия за свалянето на пътническия самолет на Малайзийските авиолинии през 2014 г., се е самоубил с изстрел от пистолет. \r\nКапитан Владислав Волошин нарече твърденията на Москва лъжа. Холандското разследване заключи, че самолетът „Боинг 777“ на \"Полет МН17\" на малайзийските авиолинии с 298 души на борда е свален с руски зенитно-ракетен комплекс „Бук“, предаде Би Би Си, цитирани от БНР.  \r\nНикой не оцеля при падането на машината на 17 юли 2014 г. в район на бойни действия между силите на Киев и проруските сепаратисти.  \r\nСпоред съобщения в украинските медии Волошин се застрелял в дома си в град Николаев (Миколаив) край Черно море.  \r\nУкрайна го смяташе за герой. Той имал 33 бойни мисии с щурмовака Су-25 срещу сепаратистите в Източна Украйна. Волошин (29 г.) в последните няколко месеца ръководел летището на Николаев.  \r\nЧленове на семейството му заявили пред украински медии, че се чувствал депресиран. Те били в апартамента му, когато то се застрелял в неделя. Веднага била извикана линейка, но той починал в болница.  \r\nЕдна от руските версии твърдеше, че Волошин е свалил боинга над Донбас. Тя цитираше показания на бившият механик от украинските ВВС Евгений Агапов. Той работел на летището, откъдето пилотът излетят и кацнал в деня на свалянето на малайзийския боинг. Волошин казал на колеги, че стрелял по самолет, който се озовал не на точното място и в правилното време.  \r\nСпоред друга руска версия пътническият самолет бил свален от украински ракетен комплекс „Бук“, а не от такъв, който е бил в ръцете на проруските сепаратисти. \r\n  \r\n \n\t\t\t\t\t\t", "date": "2018.03.19", "title": "Самоуби се пилотът, обвиняван за свалянето на пътническия самолет над Донбас през 2014 г."}
{"url": "http://www.bnews.bg/article/238797-hayredin_nastrahna_vazmozhno_e_stenite_na_yazovira_da_se_srutyat", "text": "\n Бедственото положение в Хайредин остава в сила, съобщи кметът на общината Тодор Алексиев, цитиран от „Фокус“. \r\n\r\n Той посочи, че има реална опасност стените на язовира да се срутят. \r\n\r\n „Предполагам, че до дни ще отменим бедственото положение, но искаме язовира да се изтече на едно безопасно ниво. Има подпочвени води, които изтичат от язовира и създават предпоставки да разрушат дори временното укрепление. Нивото на язовира е 60% към момента“ добави още той. \r\n\r\n Мерките които са взети включват изтегляне на водата от язовира със сифонни устройства, но по думите на кмета на общината, бързото изтегляне и сваляне на нивото на водата е противопоказно, защото може да бъде разрушена стената. \r\n\r\n Към този момент няма информация за потърпевши от обявеното бедствено положение. \r\n\r\n   \r\n \n\t\t\t\t\t\t", "date": "2018.03.19", "title": "Хайредин настръхна: Възможно е стените на язовира да се срутят"}
{"url": "http://www.bnews.bg/article/238782-chudo_ivan_laskin_sprya_pieneto", "text": "\n Иван Ласкин реши да спре пиенето, което през годините му докара доста главоболия не само от махмурлук. Цапнатият в устата артист смята да стане нов човек, като престане да пипа стъклото. \r\n\r\n „На него хич не му пука за хорското мнение, но се тревожи, че е лош пример на дъщеря си София, която вече е ученичка. Затова на рождения си ден на 10 март, който този път отпразнува в тесен семеен кръг, бохемът се зарече пред Сашка, че слага край на алкохолните изцепки”, докладваха нашите източници. След обета Ласкин тържествено си налял чаша минерална вода и до края на вечерта не близнал от изобилното количество самогони на трапезата, писа „Таблоид“. \r\n\r\n Цялата история около радикалната промяна на актьора тръгнала от любопитството на детето и нейните неудобни въпроси, след които любителят на тежките софри се усетил, че редуването на чашките ще й създадат грешни житейски приоритети. Така пухкавият Васко да Гама от с. Рупча тропнал по масата и се зарекъл най-после да спре с дестилатите. Александра Сърчаджиева останала щастливо-изумена от решението на мъжа си, който не пропускал вечер без да си сипе ракия или вино.  \r\n\r\n Сашка отдавна се притеснява от любовта на Ласкин към дъното на чашката и много пъти го молела да намали градуса, защото ще си съсипе здравето. Красавицата обаче не смеела директно да напада кибритлията, защото се страхувала от реакцията му, пък и не вярвала крутите мерки да помогнат. Пред приятелки обаче споделяла, че се страхува за кондицията на своята половинка, която вече е почти на 50.  \r\n\r\n Щерката на Йосиф Сърчаджиев се уплашила, че повехналия мачо започнал да вдига кръвно и се чудела как да му подскаже, че е време да вземе мерки. Най-силният мотиватор обаче се оказало детето, което на няколко пъти невинно попитало баща си защо пие вино, а не кока кола. Пиячката наистина донесе само неприятности на Ласкин – освен че напълня до неузнаваемост и се превърна в кълбо от нерви, актьорът провали кариерата си, като спря да играе на сцената. Дали обаче ще изпълни богоугодното си обещание, приятелите му не се наемат да коментират.  \r\n\r\n „Не си представяме Иван да направи любимото си барбекю и да седне с пържола и чаша сок от моркови. Абсурд! Той да не е Лили Иванова? Не може да се случи”, шушукат дружките на Васко да Гама. Факт е обаче, че от 48-ия си рожден ден на 10 март насам Ласкин не е нарушил обета си. \r\n \n\t\t\t\t\t\t", "date": "2018.03.19", "title": "ЧУДО! Иван Ласкин спря пиенето!"}
{"url": "http://www.bnews.bg/article/238802-okonchatelno_osadiha_doktora_prichinil_smartta_na_4_godishnata_gergana_sled_vadene_na_slivitsi", "text": "\n \r\nСтоличният лекар Махиал Маджунов беше осъден на 2 години условно заради смъртта на 4-годишната Гергана Илиева, която преди 8 г. почина след вадене на сливици. \r\nТова реши окончателното Върховния касационен съд. Известният доктор от ИСУЛ е лишен и от право да упражнява лекарската професия за срок от 2 години.  \r\nНаказанията му обаче са намалени от върховните магистрати - на предишна инстанция Маджунов беше осъден на 2,5 години условно с 4-годишен изпитателен срок, докато сега присъдата е редуцирана с 6 месеца, а срокът с 1 година - на 3. \r\nПрипомняме, че 4-годишната Гергана Илиева почина две седмици, след като е оперирана от сливици от д-р Маджунов в края на 2010 г. \r\nЗа виновни за смъртта на Гери бяха признати и д-р Иглика Станчева и д-р Юлиян Рангачев, но наказанията им бяха шест месеца условно. Присъдата бе потвърдена и от Софийския апелативен съд.  \r\nВ мотивите и на двата съдебни състава се говори за немарливо изпълнение на дейност, представляваща източник на повишена опасност, и се отчита като пропуск това, че не е била определена кръвната група на детето преди операцията, а при появата на кръвоизлив не е била поставена адекватна диагноза и затова не е било назначено и адекватно лечение. Вместо това – доктор Маджунов изписал детето за домашно лечение, предаде БНР. \r\nВърховният касационен съд не се е занимавал с шестмесечните условни наказания на Иглика Станчева и Юлиян Рангачев, защото те вече са влезли в сила, но е намалил присъдата на доктор Маджунов с мотив, че с условното наказание от две години с три години изпитателен срок ще бъдат изпълнени както индивидуалната, така и генералната превенция.  \r\nМаджунов, Рангачев и Станчева са осъдени солидарно да заплатят на бащата 100 000 лева обезщетение. \r\n \n\t\t\t\t\t\t", "date": "2018.03.19", "title": "Окончателно: Осъдиха доктора, причинил смъртта на 4-годишната Гергана след вадене на сливици"}
{"url": "http://www.bnews.bg/article/238778-zloveshtata_vdovitsa_anita_meyzer_s_vtori_rozhden_den_v_zatvora", "text": "\n Анита Мейзер посреща втори рожден ден в затвора.Бившата миска, която бе обвинена за убийството на съпруга си Николай Димов, този път реши да празнува скромно. Мейзер, която трябва да лежи четири и половина години, е решила да отбележи празника си, в компанията на най-близките си съкилийнички. От посолството в САЩ са изпратили поздравителен адрес до Анита, тъй като е американска гражданка. \r\nТе също така стриктно следят състоянието й в затвора, както и отношението към нея, тъй като е американска гражданка. Вече почти две години Анита лежи в килия заради смъртта на съпруга си. Делото й обаче е върнато за преразглеждане, след като самата тя се отказа от самопризнанията си. По думите й, в момента на смъртта на Димов дори не е била в жилището. \r\nИ следствието отново проучва, възможно ли е Димов да се е самоубил. Присъдата й от 4 години не е окончателна, а Мейзер променя доста често показанията си. Докато чака окончателното решение на съда, тя ще остане в затвора. \r\nТози път за празника й ще пристигне дъщеря й Джули, която е купила малка торта за случая. Миската се разнообрази и с посещение в София, където лежа заради проблеми с нервите. \r\nЗа разлика от миналата година, този път Мейзер няма да празнува шумно. Миналата година тя вдигна купон, а съкилийничките й я зарадваха с торта с бисквити и плодове. \r\nМиската получи дори флашка с актуалните чалга хитове. Освен това надзирателите благоволиха да й позволят да украси килията, а също и да се извият кръшни кючеци по време на празника. \r\n \n\t\t\t\t\t\t", "date": "2018.03.19", "title": "Зловещата вдовица Анита Мейзер с втори рожден ден в затвора!  "}
{"url": "http://www.bnews.bg/article/238805-rumen_radev_pozdravi_vladimir_putin_s_pobedata_na_prezidentskite_izbori_v_rusiya", "text": "\n Българският държавен глава Румен Радев изпрати поздравителен адрес до руския си колега Владимир Путин по повод спечелената от него победа на провелите се избори за президент на Руската федерация, съобщиха от \"Дондуков\"2. \r\n\"Надявам се заедно да работим за разгръщането на съществуващия потенциал на двустранно взаимноизгодно сътрудничество в различни области, в интерес и за благото на нашите два народа\", се казва в писмото на  българския държавен глава. \r\n\r\n В поздравителния си адрес до своя руски колега президентът Румен Радев отбелязва и вековната историческа и културна близост между българския и руския народ. \r\n\r\n Радев е първият наш държавник, който поздрави руския президент с преизбирането му. Това направиха още снощи сръбските премиер и президент. Сред първите държави, поздравили Путин, нямаше такива от ЕС. Западът продължава да мълчи и вместо поздрав, външните министри от съюза излязоха с обща позиция, с която осъдиха отравянето на двойния агент Скрипал. \r\n \n\t\t\t\t\t\t", "date": "2018.03.19", "title": "Румен Радев поздрави Владимир Путин с победата на президентските избори в Русия"}
{"url": "http://www.bnews.bg/article/238799-otkriha_avtoportret_na_mikelandzhelo_v_zhenski_portret", "text": "\n Автопортрет на Микеланджело беше намерен скрит в една от известните му творби на 500 години, пише в. \"Дейли мирър\". Скицата е замаскирана в рисунка на близката приятелка на италианския ренесансов гений Витория Колона, изложена в Британския музей в Лондон. \r\nВ портрета на Витория може да бъде видяна малка фигура пред корема й и между контурите, оформящи части от нейната рокля. Образът представя тяло на мъж, приведено напред под точен ъгъл, сякаш рисува. Той е останал незабелязан векове наред. \r\n\r\n По времето, в което е живял Микеланджело Буонароти, е имало много ограничения за художниците и вероятно едно от тях е било да не подписват творбите си. \r\nРъководителят на проучването, д-р Дейвиш ди Кампуш от федералния университет по здравни науки в Порто Алегре, припомня, че подобен автопортрет се появил и при друго произведение на Микеланджело. В него авторът илюстрирал сонет за приятеля си Джовани да Пистоя със свое изображение, на което рисува тавана на Сикстинската капела. \r\n\"Специализираната литература възприема известния му автопортрет като единственото познато изображение на художника\", добави Ди Кампуш. \r\nЕкспертите откриха и втора фигура на портрета на Витория Колона от 1525 г., приличаща забележително много на рисуваната през 1509 г. \r\n\"Единствената съществена разлика между двете е позата на тялото. В рисунката на Витория Колона фигурата е наклонена напред, сякаш в момента рисува портрета на близката му приятелка\", обясни специалистът. \r\n\r\n Тогава католическата църква не одобрявла художниците да подписват творбите си, за да ги предпази от възгордяване - един от седемте смъртни гряха. Но името, образът или символът на поръчителя, който плащал за платното, стоял на видно място. Това била главната причина много от творците от тази епоха дискретно да рисуват собствените си лица в произведенията си. \r\n \n\t\t\t\t\t\t", "date": "2018.03.19", "title": "Откриха автопортрет на Микеланджело в женски портрет"}
{"url": "http://www.bnews.bg/article/238770-skandal_otnemat_koronata_na_misis_balgariya_nadya_nedyalkova", "text": "\n \r\n\r\n Поради неспазване на клаузите по договора на Мисис България отнемат титлата Мисис България Трансконтинентал  на Надя Недялкова. \r\n\r\n Считано от днешна дата - 19 март,  тя няма право да се представя и да използва в публичното пространство титлата Мисис България и Мисис България Трансконтинентал . \r\n\r\n Във връзка с това организацията на Мисис България обявява кастинг за Мисис България Юнивърсъл.  \r\n\r\n Всички желаещи да участват, могат да кандидатстват, като изпратят кратко СВ и две снимки на  страницата на конкурса, съобщават организаторите. \r\n \n\t\t\t\t\t\t", "date": "2018.03.19", "title": "СКАНДАЛ! Отнемат короната на Мисис България Надя Недялкова"}
{"url": "http://www.bnews.bg/article/238784-uraganat_otmina_i_borisov_razvarza_kesiyata_shte_dadem_500_000_lv_za_shtetite_v", "text": "\n Правителството ще даде 500 хил. лева за възстановяването на щетите от урагана във Враца, съобщи премиерът Бойко Борисов по време на церемонията „Достойните българи“. \r\n\r\n Средствата ще са за възстановяване на щетите на обществени сгради, стълбове и за другите поражения, поясни той. \r\n\r\n Ураганните ветрове и поройния дъжд през почивните дни нанесоха сериозни щети във Враца. Според метеоролозите бурята е била най-силна в кв. „Кулата“, като ветровете са достигали скорост от 164 км/ч. \r\n\r\n В квартала почти няма къща, която да не е пострадала. Засегнатите имоти са стотици, а пет са къщите, чийто покриви са били отнесени. \r\n \n\t\t\t\t\t\t", "date": "2018.03.19", "title": "УРАГАНЪТ отмина и Борисов развърза кесията: Ще дадем 500 000 лв. за щетите в…"}
{"url": "http://www.bnews.bg/article/238787-gerb_otnovo_pogazi_konstitutsiyata_zabrani_pravoto_na_grazhdanite_na_zashtita_da_obzhalvat_resheniyata_na_kevr", "text": "\n \r\nОмбудсманът Мая Манолова даде на Конституционния съд /КС/ текст от Закона за енергетиката, който не дава възможност на гражданите да обжалват в съда решенията на КЕВР за пределните цени за доставка на топло и електрическа енергия, природен газ и вода. Това съобщиха от пресцентъра на Омбудсмана. , категорична е Манолова.  \r\nТя подчертава, че измененията в Закона не са в съответствие и с европейската директива 2009/72/ЕО, според която държавите-членки на ЕС трябва да въведат на национално ниво механизми, които да гарантират на всяка засегната страна възможност за обжалване на такива решения пред независим орган.  , съобщава аргументите си омбудсманът.  \r\n\r\n Тя изпрати писмо и до председателя на Народното събрание Цвета Караянчева, в което препоръчва и законодателни промени в тази насока . В писмото си до председателя на НС, националният обществен защитник припомня, че институцията на омбудсмана е помогнала на потребителски организации при обжалването на решения на КЕВР, с които се увеличава цената на природния газ, топлинната и електрическата енергия, но не е даден ход на делата.  \r\n„В същото време, тъй като адресати са само дружествата лицензианти, които нямат интерес от обжалване, някои от решенията на КЕВР, дори и незаконосъобразни, влизат в сила. А, както омбудсманът вече се убеди, има случаи, в които решенията на регулатора са приети при неспазване на законовите правила.  мотивира позицията си Манолова.  \r\n\r\n Да припомним, че това не  първият път, когато ГЕРБ правят подобни зулуми в законотворческите си напъни, от които се пораждат само закони тип Франкенщайн, направени само и единствено в тяхна угода. \r\n\r\n  А не да бъдат партийно послушни и това, което е наредено отгоре, да се приема само защото това е повелята на партията. Ние станахме бетер преди 1989 г. - важна е ръководната роля на партията. Но преди 1989 г. законите се творяха много по-задълбочено. Да, обслужваха друга икономическа система и с оглед на нея се правеха по-грижливо”, казва проф Огнян Герджиков. \r\n\r\n Според него тези от юристите, които разбират – биват смачквани и не могат да вземат надмощие над популистите. \r\n\r\n Съветът по законодателство към НС, на който Герджиков е шеф, получава заплащане на час, а каква е тънката връзка с парламентарния шеф Цвета Караянчева? \r\n\r\n Герджиков каза, че ако Димитър Главчев е останал на председателското място в НС, то е можело да има и повече работа за въпросния Съвет. Ако беше Главчев, щеше да е нелогично да ни елиминира, след като инициативата за съвета беше негова. Цвета Караянчева е много активна и делова, но не е юрист... Другата причина може би е, че не искат да чуват нашите критики. Ние им пречим, за да изпълняват партийните повели. Популизмът в България смачква професионализма”! \r\n\r\n Т.е. казано в прав текст ГЕРБ имат само про форма Съвет по законодателство, но не го слушат, нито го свикват и си правят каквото си искат. И всичко отва на гърба на обикновения данъкоплатец, разбира се. \r\n \n\t\t\t\t\t\t", "date": "2018.03.19", "title": "ГЕРБ отново погази КОНСТИТУЦИЯТА: Забрани правото на гражданите на защита - да обжалват решенията на КЕВР!"}
{"url": "http://www.bnews.bg/article/238792-es_i_velikobritaniya_se_razbraha_za_brekzit", "text": "\n \r\nЕС и Великобритания постигнаха споразумение за условията на преходния период след Брекзит, каза Мишел Барние - главният преговарящ на ЕК. \r\nЮридическият текст на споразумението за преходния период след Брекзит е договорен. Това заяви главният преговарящ на ЕС за Брекзит Мишел Барние след разговори с британския министър за напускане на съюза Дейвид Дейвис, пише \"Гардиън\". \r\n\r\n Всички временни мерки за окончателното установяване на новите отношения ще приключат на 31 декември 2020 г. Това е датата, за която настояваше ЕС. \r\n\r\n Споразумението може да бъде утвърдено от лидерите на ЕС - включително Тереза Мей - още на срещата им в белгийската столица тази седмица.  \r\nБарние приветства \"решителната стъпка\" към дисциплинирано излизане на Великобритания от ЕС.  \r\nПреговарящите на Европейския съюз и Великобритания се договориха по проекти на текстове, свързани с преходния период след Брекзита и други въпроси, и постигнаха широко съгласие за ирландската граница, въпреки че някои подробности остават неуредени, каза по-рано и висш дипломат от ЕС, цитиран от Ройтерс. \r\nПостигната е също така договореност за окончателните текстове за правата на гражданите, които не живеят в родните си страни, и за уреждането на финансовите въпроси, заяви дипломатът, след като преговарящите от ЕС се срещнаха с представители на другите 27 държави от общността. \r\nНе е съвсем ясно дали лидерите от ЕС ще подкрепят окончателен текст за прехода в петък, както иска Великобритания.  \r\nИрландският външен министър Саймън Ковини каза след среща с преговарящия на ЕС Мишел Барние:  \r\n\"Преговорите за Брекзит напредват. Напредъкът по ирландските въпроси остава ключов приоритет за двата преговорни екипа, а солидарността с нашите партньори от ЕС остава силна.\" \r\n \n\t\t\t\t\t\t", "date": "2018.03.19", "title": "ЕС и Великобритания се разбраха за Брекзит"}
{"url": "http://www.bnews.bg/article/238801-deyli_meyl_vanga_predreche_izbora_na_putin_toy_shte_vlastva_nad_sveta", "text": "\n Ванга предрече преди почти 40 години, ще Русия ще властва и Путин ще стане \"господар на света\". Българската предсказателка казва и че \"Никой не може да спре Русия\". Това съобщава английският таблоид \"Дейли Мейл\". \r\n\r\n В материала в едно от най-четените издания на Острова се припомнят предсказанията на пророчицата от Рупите - ден след изборите в Русия, които бяха спечелени за трети път от Путин с рекордни гласове. Редица английски издания припомнят пророчествата на Ванга за Русия.  \r\n\r\n Той ще е президент следващите 6 години, и ще е вторият най-дълго управлявал лидер след Сталин.  \r\n\r\n Изданието припомня, че светицата от Рупите е предрекла и 11 септември и рухването на кулите в САЩ. През 1979 г. Ванга казва, че Русия ще стане \"господар на света, след като Европа стане пустош\". Това тя казва пред писателя Валентин Сидоров, пише сайтът.  \r\n\r\n \"Всички ще се размразят, сякаш лед, само един остава недокоснат - славата на Владимир, слава на Русия\", каза тя. Тук изданието цитира друга медия - \"Birmingham Mail\".  \r\n\r\n \"Всички ще бъдат отстранени от Русия по пътя, и тя ще стане господар на света\", казва тя.  \r\n\r\n Освен това тя казва, че континентът ще се превърне в пустош, почти лишена от човешки живот.  \r\n\r\n Вангелия Пандева Гущерова е родена в село в Струмица на 31 януари 1911. Сред най-известните й предсказания е и това, че 44-ият президент на САЩ ще бъде афро-американец .Предполагаемият успех на нейните предсказания е 85% според последователите й. \r\n\r\n Тя умира през 1996 година на 85 години. Известна е и като Нострадамус на Балканите.  \r\n \n\t\t\t\t\t\t", "date": "2018.03.19", "title": "Дейли Мейл: Ванга предрече избора на Путин, той ще властва над света!"}
{"url": "http://www.bnews.bg/article/238783-kristiano_ronaldo_iska_sporazumenie_s_ispanskata_prokuratura_za_ukritite_milioni", "text": "\n Кристиано Роналдо и адвокатите му са предложили на испанската прокуратура споразумение по делото за укриване на 14,7 млн. евро данъци и ощетяване на държавната хазна. \r\nСпоред испанския \"Ас\", адвокат Хосе Антонио Чоклан е внесъл предложение за извънсъдебно споразумение по случая, за който футболистът не се призна за виновен.  \r\n\r\n Той обаче решил да не стига до съда, след като неговият колега Чаби Алонсо бе заплашен от 8 години затвор по-рано през седмицата по подобно обвинение. Така неговите адвокати преценили, че рискът и Роналдо да получи подобна присъда е голям. \r\n\r\n Роналдо е готов да плати толкова, колкото поискат от хазната. По този начин той непряко ще се признае за виновен. \r\n\r\n От \"Реал\" Мадрид също са готови да подпомогнат футболиста финансово по споразумението. От следващите действия на властите пък зависи дали португалецът ще поднови договора си и при какви условия. \r\n \n\t\t\t\t\t\t", "date": "2018.03.19", "title": "Кристиано Роналдо иска споразумение с испанската прокуратура за укритите милиони "}
{"url": "http://www.bnews.bg/article/238791-nazdiratelite_opavat_zhiva_veriga_pred_uchastnitsite_v_konferentsiyata_za_sazdavane_na_evropeyskiya_prokuror", "text": "\n \r\n\r\n В Столична община са внесени уведомителни писма и организаторите от Синдикат на служителите в затворите в България чакат разрешение за провеждане на протеста на 26 март, понеделник, от 12.00 часа на паркинга пред Резиденция Бояна, съобщиха от синдиката. \r\n\r\n Подготвя се и писмо до председателите на ЕС и ЕК, еврокомисарят по правосъдие, правата на потребителите и равенство на половете Вера Юрова \r\n\r\n Паралелно с това от няколко дни върви и подписка на служители с искане държавните институции да не остават безучастни свидетели на социалното напрежение в затворите и за предприемане на незабавни действия, с които да се гарантира възстановяването на социалната справедливост в Сектор „Сигурност“. \r\n\r\n Подписката ще бъде отворена до 21 март, след което ще бъде внесена от 50-на членове на синдикални дружества в Министерски съвет, Министерството на правосъдието, Народното събрание и изпратена до Вера Йоурова, комисар на ЕС по въпросите на правосъдието, потребителите и равенството между половете. \r\n\r\n \r\n \n\t\t\t\t\t\t", "date": "2018.03.19", "title": "Наздирателите опъват жива верига пред участниците в конференцията за създаване на европейския прокурор"}
{"url": "http://www.bnews.bg/article/238788-dokato_1_5_mln_balgari_gladuvat_hell_s_kitchen_izhvarlya_tonove_hrana_na_bokluka", "text": "\n . На този фон от кулинарното риалити „Hell's kitchen” по Нова телевизия се изхвърлят на боклука тонове качествена и супер скъпа храна, възмутиха  хора от екипа на предаването. \r\n\r\n При немотията, която тресе една трета от България, няма как шоу да си позволи да похабява продукти, за които обикновеният работник и над два милиона пенсионери могат само да мечтаят, негодуват  източници на Таблоид, пожелали анонимност под заплахата от уволнение. „Решението е толкова просто – храната, с която състезателите се упражняват в ефир, да се заделя и дава на социални домове, например. Към кофите заминават калмари от 20 лева килото и миди „Сен Жак” от 80 лв. за килограм, докато сънародниците ни лапат хляб и зъби!”, ядосват се читателите ни. \r\n\r\n Според тях изпълнението на такова богоугодно начинание е законово уредено и това го прави лесно за осъществяване. „Съществуват т.нар. хранителни банки”, към които можем да отправим „рестото” от цялата кулинарна вакханалия. Трябва само някой да се заеме. Защо бабите и дядовците в някой старчески дом веднъж в седмицата да не похапнат качествени морски дарове, които струват повече от пенсиите им?”. \r\n\r\n По думите им друг кусур на риалитито е лошата му организация. Продуцентите набират хора за публика в групи в социалните мрежи, като предлагат по 15 лв. за участие. Дотук добре. Лошото е, че на всеки мераклия за лени пари му отива целият ден във висене. \r\n\r\n „Взе ни автобус към 13,00 ч., бяхме около 40 човека. Повечето бяха ученици, студенти или безработни жени на по 40-50 години, които си запълват времето с гледане на шоу, за което дори им се плаща. Интересното беше, че тези жени се познаваха, защото са ходили много пъти на подобни мероприятия”, сподели 21-годишната Даниела В., присъствала на снимките. \r\nКогато автобусът пристигнал в Нови хан, където се снима риалитито, започнал преглед на хората кой трябва да се преоблече, кого да го гримират и т.н. Така публиката прекарала в автобуса три часа – от 13,30 до към 16,30 часа. \r\n\r\n „Много се чака и е изнервящо. Въобще не си заслужава нито 15-те лева, нито мръзненето. Организацията им куца. Бях фенка на „Hell's kitchen”, но се разочаровах, особено след като видях как се хабят скъпи храни, вече не го гледам”, отсече Даниела. \r\n\r\n Водещият шеф Виктор Ангелов пък се държал доста надменно и дори не казал „здравейте” на ентусиастите, които реално са част от предаването и тестват храната. Той минал край тях с гордо вирнат нос. За да отбият номера, организаторите подхвърлили на зрителите по един бургер, който, по думите им, не ставал за нищо. „Беше ужасен, кюфтето беше прегоряло на въглен, а доматът имаше вкус на пластмаса. Цялото предаване е режисирано, сценаристката казва кой какво да каже на публиката. Даже не чувахме какво говорят участниците и шеф Ангелов. Беше наистина „Кухнята на Ада”! Не им завиждам на участниците въпреки 100-те бона награда, която очаква победителя”, заключи потресената Даниела. \r\n  \r\n \n\t\t\t\t\t\t", "date": "2018.03.19", "title": "Докато 1,5 млн. българи гладуват, „Hell's kitchen”  изхвърля тонове \r\nхрана на боклука"}
{"url": "http://www.bnews.bg/article/238772-avtoritetnoto_politiko_popilya_mariya_gabriel_porednata_gerb_ava_kalinka_koyato_bez_mnogo_usiliya_uspya_da_izlozhi_balgariya", "text": "\n Пореден удар за „калинка” на ГЕРБ! Най-влиятелната електронна медия в света „Политико” нанася тежък удар по българския еврокомисар Магия Габриел. \r\n\r\n „Когато Мария Габриел стана дигитален цар на ЕС миналия юли, в бранша се надяваха на най-доброто.  Младата евродепутатка от не твърде окабелената България изведнъж се озова сложена начело на европейската цифрова стратегия. От мандата й се очаква ни повече, ни по-малко от завърщване на дигиталния единен пазар – план за 415 млрд. евро, който трябва да направи Съюза глобален тех хъб. \r\nКакво се обърка? \r\nДоста. 9 месеца след старта на Габриел браншът и еврочиновниците изразяват разочарованието си от нейното лидерство... \r\n\r\n „Тя няма политическа тежест”, казва чешката евродепутатка Дита Чаранзова. Академикът от Парижката бизнес школа Алберто Алемано: „Габриел няма ясна, стратегическа визия”. Надеждата за пробив и задвижване на дигиталния единен пазар умира. \r\nПо всички ключови теми Габриел получава смесени оценки. За телекомите и 5 G например уж отстоява твърда позиция, а не е наясно с техническата част и я е оставила на персонала си. \r\n\r\n Шефовете на телекоми споделят, че при нуждата от инвестиции за милиарди евро в тази посока, Габриел показва малък интерес. Сякаш има повече отношение към въпроси като фалшивите новини и дигиталните умения, които имат по-малко влияние върху поверената й индустрия, както пролича на Mobile World Congress в Барселона. \r\nПри запазване на анонимността, половин дузина телеком босове заявиха, че тя е човек на статуквото, не движещ нещата.  \r\nМнозина твърдят, че Габриел би постигнала повече, ако участваше в повече разговори и преговори лично. Тя редичко се появява на дискусии, на конференции изнася кратички изявления. \r\nНейната естествена среда явно е Европарламентът, където вътрешното списание 2 пъти я нарече депутат на годината и където е по-видима... \r\n„Още не е оставила следа, дано използва остатъка от мандата да натисне за прогрес”, смята датската евродепутатка Мариете Шааке... \r\nОнова, на което Габриел посвещава повече време и внимание е дезинформацията или „фалшивите новини”. След гостуване на няколко конференции и кръгли маси с експерти тя е длъжна да представи Европейска стратегия за фейковете през април... Говори се, че Юнкер я е „наградил” с ресора, за да води дискусиите по темата при кампанията за евроизборите през 2019 г. Но за браншовиците при бавенето на единния дигитален пазар, фейковете са нещо маловажно. Не е вероятно ЕК да успее да направи законодателство по дезинформацията. Други приоритети крещят за внимание. \r\nКритиците на Габриел я винят, че от говорене не й остава време за създаване на връзки с националните правителства\". \r\n \n\t\t\t\t\t\t", "date": "2018.03.19", "title": "АВТОРИТЕТНОТО “ПОЛИТИКО” ПОПИЛЯ МАРИЯ ГАБРИЕЛ! Поредната ГЕРБ-ава “калинка”, която без много усилия успя да изложи България!"}
{"url": "http://www.bnews.bg/article/238756-geri_nikol_narochno_otglezhda_zadnik_i_polovina", "text": "\n Тийн звездата Гери-Никол, която е част от шоуто за имитации „Като две капки вода”, не иска да е слаба като вейка \r\nИзпълнителката на хита за „яката дупара” умишлено си „отглежда” огромни задни части, за да подражава на световните звезди Дженифър Лопес, Ники Минаж и Ким Кардашиян, разкриват от обкръжението й. \r\nПевицата неведнъж е споделяла, че иска да кради кариера в Америка, където подобни сочни форми са на почит и не си е поставяла за цел да отслабва. Гери-Никол винаги е залагала на разголената си дупара по пътя към славата, затова се старае да я поддържа в яка, а не в кльощава форма, пише \"Уикенд\" . \r\n„Много обичам сладко. Ежедневно ям шоколади, торти и вафли”, откровена е звездата. \r\n  \r\n \n\t\t\t\t\t\t", "date": "2018.03.19", "title": "Гери-Никол нарочно \"отглежда\" задник и половина "}
{"url": "http://www.bnews.bg/article/238759-neposilna_li_e_darzhavata_da_se_spravi_sas_svlachishteto_kray_smolyan", "text": "\n Пътната агенция ще проведе съвещание с водещи специалисти за конкретните мерки, които могат да се вземат при укрепването на голямото свлачище, което затвори пътя Смолян – Мадан. \r\n\r\n Вече дни наред 11 села са откъснати от света, заради блокирането на трасето. \r\n\r\n Институциите уверяват, че най-добрите екипи за обследване и проучване ще работят, за да не се допусне прекъсване на електрическата и ВиК комуникация до населените места. \r\n\r\n Огледът на мястото вече беше направен преди дни от кметове, представители на Пътната агенция, ВиК и елктроразпределителното дружество в района, геолози, проектанти и служители на Горското стопанство. \r\n\r\n Всички те констатираха, че това е най-мащабното свлачище върху главен път в страната и се търси дългосрочно решение. \r\n \n\t\t\t\t\t\t", "date": "2018.03.19", "title": "Непосилна ли е държавата да се справи със свлачището край Смолян?"}
{"url": "http://www.bnews.bg/article/238777-uzhasyavashto_avtobus_s_bg_turisti_se_obarna_v_egipet_ima_desetki_postradali_snimki", "text": "\n 20 български граждани са пострадали при автобусна катастрофа днес в Южен Египет, съобщават от Министерството на външните работи. \r\n\r\n Автобусът се е преобърнал на пътя. В него са се превозвали 40 български туристи. Петима от пътниците имат фрактури. Другите 15 са с охлузни рани и натъртвания, предават местни сайтове. \r\n\r\n Всички са минали през болници. Посолството на около 800 км от мястото на инцидента поддържа връзка с туроператора, който има представители в болницата. Туристите имат застраховки. Оказана им е медицинска помощ. \r\n  \r\n \n\t\t\t\t\t\t", "date": "2018.03.19", "title": "Ужасяващо: Автобус с БГ туристи се обърна в Египет! Има десетки пострадали! (СНИМКИ)"}
{"url": "http://www.bnews.bg/article/238790-nay_krasivata_balgarka_mari_vacheva_koritsa_na_proletniya_nude", "text": "\n „Мисис България – Вселена“ Мари Вачева е новата корица на пролетния брой на списание NUDE. \r\n\r\n Най-красивата омъжена българка за 2017г. ще зарадва феновете си със стилна фотосесия и интервю. Снимките са дело на Теди Грозданов, а за грима си миската се е доверила на Виктория Николова. \r\n\r\n След като отнесе короната „Мисис България – Вселена“ Мари Вачева е затрупана с ангажименти в България. Тя все по-често често отскача от Австрия, където живее със съпруга си, в София. Наскоро красавицата се снима в новото видео на фолк звездата Анелия. Говори се, че Мари снима и в грандиозен видео проект на друг наш изпълнител, но всичко по него се пази в пълна тайна. \r\n\r\n Паралелно с това Мари Вачева активно се готви за участието си в най-престижния световен конкурс за омъжени дами „Мисис Свят“, който ще се проведе в края на лятото във Виетнам. \r\n\r\n Миската ще представи България в конкуренцията на хубавици от цял свят. Вачева работи и над записа на видео, в което ще презентира кампанията #onevoice, насочена срещу домашното насилие над жени и деца, на която е българският посланик. Скоро на сайта на конкурса „Мисис Свят“ ще започне и гласуването за участничките. \r\n\r\n Списани NUDE ще е на пазара на 23 март. В броя ще прочетете за вечно зелените тенденции в грима, косата и облеклото. Ще се срещнете с плеймейтката Деси Димитрова, която обяснява защо е решила да си махне силикона от гърдите си. В рубриката „Новите идоли“ ще се запознаете с поп звездата Арти. Ще прочетете и за Сървайвъра в модата - Лейди България Цвети Разложка. \r\n \n\t\t\t\t\t\t", "date": "2018.03.19", "title": "Най-красивата българка Мари Вачева - корица на пролетния NUDE"}
{"url": "http://www.bnews.bg/article/238786-poredno_ottseubiystvo_v_stranata_dashterya_e_zadarzhana_za_ubiystvoto_na_mayka_si", "text": "\n Жестоко убийство е било извършено тази нощ в Перник, съобщиха от Областната дирекция на МВР в града. \r\n\r\n Жертвата е жена, убита през нощта или в ранните часове на днешния ден. Сигналът за случая е подаден към телефон 112 рано тази сутрин. \r\n\r\n Полицията в Перник вече е задържала предполагаем извършител - дъщерята на жертвата, съобщава БНР.  ОТ МВР засега не потвърждават тази информация. \r\n\r\n Жестокото убийство, което потресе Перник, се е разиграло тази нощ в квартал „Tвъpди ливaди“, съобщава местният сайт „Мироглед“. Πo нeпoтвъpдeнa инфopмaция, жepтвaтa e нa 57 години и e yбитa c нoж. Cпopeд cъceди нa yбитaтa дъщepятa e пcиxичнo бoлнa. Убитата имa още едно дете - cин.   \r\nКъм момента не са ясни мотивите и обстоятелствата около тежкото криминално деяние. По случая е образувано досъдебно производство, разследването по случая продължава. \r\n \n\t\t\t\t\t\t", "date": "2018.03.19", "title": "Поредно отцеубийство в страната: Дъщеря е задържана за убийството на майка си!"}
{"url": "http://www.bnews.bg/article/238763-grigor_dimitrov_ostava_chetvarti_v_sveta", "text": "\n Григор Димитров остана на четвърта позиция в световната ранглиста по тенис. Хасковлията, който през миналата седмица отпадна във втория кръг на турнира по тенис от сериите \"Мастърс\" в Индиън Уелс, има актив от 4600 точки. \r\n\r\n Той вече е в Маями, където се готви за следващия си турнир. Надпреварата започва на 21 март, а Димитров е поставен под номер 3 в схемата. \r\n\r\n Швейцарецът Роджър Федерер продължава да бъде номер 1 с 9660 точки, следван от Рафаел Надал (Испания) с 9370 точки и Марин Чилич (Хърватия) с 4905 точки. \r\n\r\n Аржентинецът Хуан Мартин Дел Потро, който спечели титлата в Индиън Уелс, след като спаси три мачбола на финала срещу Федерер, се изкачи на шестото място с 4155 точки. \r\n\r\n Французинът Лука Пуй за първи път влезе в топ 10. Той е десети в подреждането на АТР с 2420 точки. \r\n \n\t\t\t\t\t\t", "date": "2018.03.19", "title": "Григор Димитров остава четвърти в света "}
{"url": "http://www.bnews.bg/article/238767-uzhas_boni_se_izbeli_shokirashti_kadri", "text": "\n Бони е неузнаваема! Певицата, която преди 20 години изпя вечния чалга хит \"Ти нямаш сърце\", е неразпознаваема. Помен няма от мургавия тен на изпълнителката, нито от катранените й къдрави коси, с които тя се носеше години наред по участия и концерти. \r\n\r\n Сливенката вече е руса, с бяло лице, видимо доста отслабнала и определено коригирала чертите на лицето си. Според зорки наблюдатели устни, скули и нос са само малка част от зоните, които са претърпели хирургическа интервенция. Феновете й я бъркат с Тина Търнър. Вижте снимките \r\n\r\n \r\n44-годишната Бонка Илиева, както е истинското й име, никога не е криела ромския си произход и дори неведнъж е акцентирала, че именно той е причина за специфичния певченски талант. Въпреки това през последните 10 години тя не криеше, че общността има много трески за дялане. Това я мотивира да наблегне на образованието на дъщеря си и добрите маниери в обществото, пише \"България днес\". \r\n \n\t\t\t\t\t\t", "date": "2018.03.19", "title": "Ужас! Бони се избели (ШОКИРАЩИ КАДРИ)"}
{"url": "http://www.bnews.bg/article/238785-opasno_vreme_ima_li_risk_ot_prelivane_na_reki_i_navodneniya", "text": "\n Ураганен вятър и проливни дъждове наблюдавахме през изминалия уикенд. Обстановката беше най-усложнена във Врачанско, където вятърът достигна скорост от над 100 км/ч. \r\n\r\n Днес продължават проливните дъждове, които се изляха в отделни части на страната в неделния ден. В повечето райони количествата паднали валежи са около 15 и 20 литра на кв.м., а в Рило-Родопската област, Предбалкана и Източна България между 25 и 30 литра на кв.м. \r\n\r\n Днес следобед с рязкото понижение на температурите в източните райони дъждът ще премине в сняг. Има ли опасност от нови по-сериозни наводнения? \r\nСпоред дежурния хидролог в НИМХ към БАН доц. Валерия Йорданова опасност от наводнения няма. \r\n\"Към този момент данни за преливащи реки няма, но има вероятност за поройни дъждове в цялата страна. За днес опасно високи нива има при водосбора на река Струма в горната и средна част\", уточни пред Bulgaria ON AIR Йорданова. \r\nТя допълни, че за утрешните сутрешни часове е възможно повишени нива в горните части на водосборите на реките Янтра, Камчия и Тунджа. \r\n\"Не се очакват необичайни явления в Дунавския басейн. Нивата на реките там също са високи, но преливания не се очакват. Южночерноморските реки днес също ще бъдат с повишено равнище, а най-сериозно трябва да се следи поречието на река Камчия\", завърши дежурният хидролог на НИМХ към БАН. \r\n \n\t\t\t\t\t\t", "date": "2018.03.19", "title": "Опасно време! Има ли риск от преливане на реки и наводнения? "}
{"url": "http://www.bnews.bg/article/238758-kray_na_shamaraite_donkov_razhozhda_v_parka_zhena_bebe_i_kuche_malkiyat_hristo_sdobri_radina_i_deyan_donkov", "text": "\n Бурният етап във връзката на Радина Кърджилова и Деян Донков е напълно приключил. Днес двамата актьори вече не се карат и бият, отношенията им са блестящи. Заслугата за това е на сина им Христо. \r\n\r\n Мъникът, който сега е на година и 8 месеца, е сплотил семейството като с магическа пръчка. Динката и Радина се радват на пълна идилия, която демонстрираха преди дни и пред десетки граждани в центъра на София.  \r\nЗвездните съпрузи използваха слънчевото време през уикенда, за да изведат в парка край Народния театър невръстния си син. Освен малчугана, артистите бяха изкарали на чист въздух и Чика - четириногата си любимка от породата шотландски уестериер.  \r\nДеян буташе детската количка и държеше за ръка проходилия преди няколко месеца малчуган, а Кърджилова водеше на каишка семейното псе. Правеше впечатление, че красавицата е доста залиняла покрай денонощните си грижи за своя наследник. Тя е свалила поне 20 килограма от някогашното си тегло, като дори и в лице е драстично отслабнала.  \r\nОсвен че е станала кожа и кости, напоследък Радина е и доста бледа. Умората се скрива от физиономията й само когато актрисата се усмихва на Христо или на Деян, видяха през обективите си папараците на \"Уикенд\".  \r\nДа, невръстният син я е изтощил до крайност, но пък е разведрил атмосферата в дома й. Преди раждането на Христо там скандалите бяха ежедневие, а Донков и Кърджилова си позволяваха да си крещят и на публични места. Колко драматична е връзката им се видя най-добре преди 4 г., когато двамата участваха в „Къртицата”. В Базата на предаването те често избухваха един към друг, а веднъж Деян дори оскуба жена си. Притеснена от агресията му тя поиска да й бъде осигурена охрана \r\n„Заедно са от 6 години. За този период са се карали стотици пъти, а колко са си посягали, само те си знаят. Истината обаче е, че много се обичат и не могат един без друг”, коментирали са техни колеги. Откакто е баща, Донков е станал не само по-смирен, но и по-умерен в употребата на алкохол. Той вече много рядко си позволява да прекалява със спиртните напитки, тъй като не иска синът му да го вижда наквасен.  \r\n \n\t\t\t\t\t\t", "date": "2018.03.19", "title": "Край на шамараите! Донков разхожда в парка жена, бебе и куче, малкият Христо сдобри Радина и Деян Донков "}
{"url": "http://www.bnews.bg/article/238764-resheno_na_11_april_horata_s_uvrezhdaniya_izlizat_na_protest_sreshtu_upravlyavashtite", "text": "\n Продължаваме темата за новата концепция за реформиране системата на ТЕЛК, заради която 20 организации на хора с увреждания прекратиха участието си в заседанията на Националния съвет за интеграция на хората с увреждания към Министерския съвет и преминаха към протестни действия. \r\n\r\n Те обявиха, че излизат на протест не да подобрят своя живот, а да се преборят за своето съществуване. Хората с увреждания искат открито да декларират, че са истински, а не фалшиви \"инвалиди\" и да попитат дали политиците могат да заявят същото за себе си. \r\n\r\n Организаторите очакват в протеста да се включат всички хора, в които е останала поне капка справедливост, хуманност, достойнство, цивилизационност, независимо от това дали имат увреждане или не. \r\n\r\n Представихме позицията на председателя на Сдружението на лекарите от ТЕЛК – София д-р Боряна Холевич и категоричната ѝ подкрепа за протеста. \r\n\r\n Предложената от социалното министерство концепция на отдавна чаканата от хората с увреждания реформа в ТЕЛК коментира за Право&Здраве Веска Събева - председател на Асоциацията на родители на деца с епилепсия и член на Националния съвет за интеграция на хората с увреждания. \r\n\r\n - Г-жо Събева, каква беше причината организациите на хората с увреждания да напуснат заседанията на Националния съвет за интеграция на хората с увреждания към МС и работните групи, в които участват?  \r\n- След дълги преговори, предложения за промяна в концепцията, се разбра на съвместното заседание на Комисията по труда и демографска политика и Комисията по здравеопазване, че нашите усилия са напразни и отнемането на пенсиите с включването на комисия по работоспособността е в ход. \r\n\r\n - Предложената нова комисия за оценка на работоспособността към НОИ ли е основният проблем в предлаганата реформа на медицинската експертиза?  \r\n- Това всъщност не е реформа. Всички сме наясно, че документа, наречен ТЕЛК, е в основата на всички плащания за подкрепа на хората с увреждания. Ние не виждаме реално да се променя политиката за хората с увреждания. Нашето предложение е за основа да бъде приета ICF системата. Това е био-психо-социалната оценка. Това наистина е комплексна оценка, която дава възможност хората да бъдат подкрепени там, където е най-необходимо. Предложихме и механизми за контрол, и естествено оценката да не бъде раздробявана, и хората да бъдат разкарвани на различни места и да очакват тази подкрепа с години. Знаем, че и при сегашния модел много не доживяха такава оценка. \r\n\r\n - Само едно заболяване ли предлагат да се включва в решението на ТЕЛК?  \r\n- Това го чухме на среща в Министерството на здравеопазването. За съжаление все още няма предложена методика за оценка на вид и степен на увреждане. \r\n\r\n - Каква е разликата между оценка на работоспособността и оценка на неработоспособността, която се прави сега?  \r\n- Неработоспособност се измерва спрямо здравия човек и се дава остатъчна работоспособност. Работоспособността всеки човек я има в различна степен и това не е свързано с увреждането. Например един здрав, но мързелив човек, е много по-неработоспособен от един човек с увреждане с желание и възможности да работи и да се реализира в живота. Проблемът е и в това, че по сегашния модел има пряка корелация на неработоспособността с вида и степента на увреждане. Ние искаме това определение да се използва само за определено работно място. Само там може да се каже доколко един човек с увреждане със съответната подкрепа ще може на ниво да изпълнява своята трудова дейност. \r\n\r\n - Ще се ощетяват ли хората с увреждания, ако се приеме да се оценява тяхната работоспособност?  \r\n- Разбира се! Как ще оценяват работоспособност, въз основа на какво?!? Кое е работното място, за което се прави оценката?!? \r\n\r\n - Има ли конфликт на интереси при идеята решенията за инвалидните пенсии да зависят от комисии на подчинение на НОИ?  \r\n- Категорично! Институцията, която дава парите ще определя кой и колко, и дали да получава. \r\n\r\n - В протестната нота на хората с увреждания е записано, че социално инвалидната пенсия, която не е обвързана с осигурителен принос и има характер на социална помощ трябва да излезе от бюджета на НОИ и да бъде изплащана от Агенцията за социално подпомагане? Ще намалее ли по този начин броят на инвалидните пенсии, за да се спре спекулацията, че са прекалено много? \r\n- Не, не вярвам! Целта е друга. \r\n\r\n - Организациите на хората с увреждания ще реагират ли на предложението на социалното министерство от 7 март да намали целевите средства, които се отпускат за помощни средства, приспособления и медицински изделия?  \r\n- Подкрепяме всички нови позиции, като сме предложили още медицински изделия за други състояния също да бъдат включени. Искаме налагането на контрол върху процента на надценка на медицинските изделия, които се доставят на хората. Това трябва да бъде приоритет. Контролът ще спести много пари, ще даде възможност за включването на много повече съвременни позиции и разбира се за съществена подкрепа на хората, които имат нужда от тях. Гласувано е против от колегите. \r\n\r\n - Има ли вече решение кога ще се проведе протестът на хората с увреждания и очаквате ли да се промени позицията на управляващите за реформата в системата на ТЕЛК?  \r\n- Протестът ще се състои на 11.04.2018 г. от 11.00 часа. Надявам се всички хора да ни подкрепят, защото хората с увреждания заслужават да се чувстват нормално в собствената си страна. \r\n \n\t\t\t\t\t\t", "date": "2018.03.19", "title": "Решено! На 11 април хората с увреждания излизат на протест срещу управляващите!"}
{"url": "http://www.bnews.bg/article/238754-seloto_s_kashti_bez_pokrivi_ili_kakvo_prichini_buryata", "text": "\n Почивните дни във Враца преминаха под знака на ураганни ветрове, порен дъжд и сериозни щети. \r\n\r\n Според метеоролозите бурята е била най-силна в кв. „Кулата“, като ветровете са достигали скорост от 164 км/ч. \r\n\r\n В квартала почти няма къща, която да не е пострадала, каза в предаването „Тази сутрин“ по bTV кметът на общината Калин Каменов. Общо пет са къщите, чийто покриви „буквално са отлетели като корабни платна“. Може би единственото хубаво е, че е станало през нощта и не е имало хора по улиците, добави той. \r\n\r\n Бурята беше много силна, вратите и прозорците се тресяха, като при земетресение. „Толкова страшно беше, че нямам думи“, сподели Милка Димитрова, чийто покрив е отнесен от бурята, въпреки че е бил ремонтиран миналото лято. \r\n\r\n Екип на общината днес ще опише щетите. Тези по къщата на Димитрова вече са описани и само за нейното възстановяване ще са необходими около 20 хил. лв. За съжаление, възможностите на Община Враца са да отпусне до 2000 лв., каза Каменов. Търсим начин и чрез строителни фирми, и чрез дарители да помогнем на нашите съграждани със средства, за да могат да си възстановят покривите по най-бързия начин, имайки предвид, че към края на тази седмица се очаква да вали и сняг. Надявам се дарители да откликнат и да помогнат, каза кметът. \r\n\r\n Според него причината да има такива щети са некачествените ремонти и строителни материали. \r\n \n\t\t\t\t\t\t", "date": "2018.03.19", "title": "Селото с къщи без покриви! Или какво причини бурята… "}
{"url": "http://www.bnews.bg/article/238775-barekov_go_ubi_ne_mozhe_agentat_na_ds_debelata_svinya_i_profesionalen_predatel_karakachanov_da_e_tretiyat_nay_haresvan_politik_taka_e_kogato_si_plashta_da_mu_pompyat_reytinga_poveche_ot_tarbuha", "text": "\n Евродепутатът Николай Бареков направи унищожителен коментар за един от най-мразените политици у нас - Красимир Каракачанов, който оказва се, е любимец на народа според някакви проучвания. \r\n\r\n \r\n\r\n \"Ето този измекяр, ибрикчия и подлога на ДПС и Бойко е третият най-харесван политик от българите според някаква си измислена агенция Тренд. Изводът: Ако си професионален предател, ако си лъжец, ако си прасе във всеки смисъл на думата, ако си чучело и посмешище, ако си дърт пияндурник, ако за твоята партия самостоятелно гласуват под 1 % от избирателите, ако си долнопробен доносник от ДС, ако си на хранилката в политиката през целия преход, ако си откраднал имотите на истинското ВМРО в частна фондация, ако си взимал пари на ръка от Цветан Василев и прокуратурата ти прави чадър....Ако си всичко това, влизаш в профила на политика, който предпочитат българите! Е кажете ми сега как да не се отвратя от политиката и с гнус да не и затръшна вратата под носа? Или пък Дебелата Свиня си плаща на алчните социолози да му помпят рейтинга повече от търбуха?\" \r\n\r\n \r\n \n\t\t\t\t\t\t", "date": "2018.03.19", "title": "Бареков го УБИ: Не може агентът на ДС, дебелата свиня и професионален предател Каракачанов да е третият най-харесван политик! Така е, когато си плаща да му помпят рейтинга повече от търбуха!"}
{"url": "http://www.bnews.bg/article/238761-federer_e_detroniran_del_potro_vdigna_trofeya_v_indian_uels", "text": "\n Аржентинецът Хуан Мартин Дел Потро спечели турнира по тенис от сериите \"Мастърс\" в Индиън Уелс с награден фонд 7,97 милиона долара.  \r\n\r\n Той се наложи над петкратният шампион и номер 1 в схемата Роджър Федерер (Швейцария) с 6:4, 6:7 (8), 7:6 (2). Дел Потро спря рекордната серия в кариерата на своя противник, който имаше преди този мач 17-а победи в 17 срещи от началото на годината. \r\n\r\n 36-годишният Федерер допусна пробив на 0 в първия сет при 2:2 и Дел Потро затвори с 6:4 в своя полза. \r\nСлед изключително оспорвана втора част се стигна до тайбрек. Швейцарецът водеше с 6:3 точки, но допусна изравняване. Все пак опитният тенисист успя да спечели с 10:8, с което изравни резултата. \r\n\r\n В решителният трети сет развръзката настъпи при 4:4 и сервис на Дел Потро. Аржентинецът спаси първата възможност за пробив, но при вторият опит капитулира. Федерер подаваше за мача и поведе с 40:15, но се стигна до възможност за изравняване на резултата. Швейцарецът излезе от трудната ситуация и получи трети мачбол, който пропусна. Това доведе до срив в играта му и Дел Потро изравни за 5:5. \r\n\r\n Шампионът трябваше да бъде определен след нов тайбрек. Аржентинецът се възползва от психологическия момент и размаза Федерер със 7:2. \r\n\r\n Дел Потро бе загубил предишния си финал в Индиън Уелс - през 2013 година, когато отстъпи пред Рафаел Надал. Неговите показатели срещу Федерер досега бяха - само 6 победи в 24 мача. \r\n \n\t\t\t\t\t\t", "date": "2018.03.19", "title": "Федерер е детрониран, Дел Потро вдигна трофея в Индиън Уелс!"}
{"url": "http://www.bnews.bg/article/238765-darzhavata_sasipva_nzok_oshte_edna_bolnitsa_s_osaditelno_reshenie", "text": "\n НЗОК е осъдена от МБАЛ „Д-р Христо Стамболски” ЕООД да и заплати 47 439 лева за извършена, но неплатена дейност за месец март 2015 година, в едно със законната лихва за периода в размер на 3897.56 лева. \r\nВ мотивите на съда се отбелязва, че към момента на сключване на Договор за оказване на болнична помощ по клинични пътеки, е имало определени стойности само за месеците януари и февруари 2015 г. Стойностите за останалите месеци на 2015 г. били определени с Анекс, подписан едва на 08.04.2015 г. \r\nИзготвянето на Анекс № 2 било реализирано в период, в който било невъзможно за изпълнителя на медицинска помощ да знае какъв ще бъде размера на предвидените стойности за месец март 2015 г. Дейността за месец март 2015 г. била изпълнена и тъй като към момента на изпълнение не бил наличен определен лимит, НЗОК следвало да изплати дължимите суми за дейност и вложени изделия в пълен размер. \r\nВ договора между страните е уговорено, че ищецът е длъжен да осигурява договорената болнична медицинска помощ на здравно осигурените лица, да спазва правата на здравноосигурените лица и на пациента, регламентирани в ЗЗО и ЗЗ и да осигурява условия, които гарантират спазването на тези права. \r\nЗаконът дава право на здравноосигурените лица срещу задължителното им участие при набиране на здравните вноски да получат медицинска помощ като изберат болничното заведение и лекуващия лекар. За да осигури това право на здравноосигурените лица НЗОК е длъжна да осигури бюджет, като заплати разходите за лечението на това лице в която болница то е избрало да се лекува. \r\n \n\t\t\t\t\t\t", "date": "2018.03.19", "title": "Държавата съсипва НЗОК! Още една болница с осъдително решение!"}
{"url": "http://www.bnews.bg/article/238776-zashto_vlyubenite_radi_i_iliyana_ne_byaha_pogrebani_zaedno", "text": "\n 32-годишният Ради, който закла жена си Илияна Митева и се самоуби, няма да бъде опят от поп. В неговия смъртен акт било записано \"самоубийство\" и поради тази причина бил положен в земята без опело, пише \"Телеграф\". \r\nПогребението на Ради Енев бе на гробищата в брезовското село Свежен вчера в 11 часа. И неговото тяло, и това на жена му Илияна, са били взети от две частни агенции в съботния ден от Съдебна медицина в Пловдив. \r\nДвамата да не бъдат погребвани един до друг били решили още родителите им. Ради ще почива в семеен гроб край село Свежен, а втората катафалка откарала тялото на жертвата му в Кюстендил, откъдето била родом Илияна. \r\nПричините за смъртта на двамата е \"остра кръвозагуба, причинена от прорезна рана в областта на шията\", са установили при аутопсиите им. \r\n \n\t\t\t\t\t\t", "date": "2018.03.19", "title": "Защо влюбените Ради и Илияна не бяха погребани заедно? "}
{"url": "http://www.bnews.bg/article/238774-putin_mislite_li_che_shte_ostana_na_vlast_dokato_stana_na_100_godini", "text": "\n Руският президент Владимир Путин отвърна със смях на журналистически въпрос дали ще се стреми към още един президентски мандат след 2024 г., предаде Ройтерс. \r\nСлед като вчера беше преизбран за шестгодишен президентски мандат от 2018 до 2024 г., той каза, че му се струва смешен въпросът дали ще се състезава за още един мандат през 2024 г. \r\n\"Нека пресметнем. Мислите ли, че ще остана на власт, докато стана на 100 години?\", отвърна той на репортера, който му зададе въпроса. \r\nМеждувременно стана известно, че Владимир Путин печели 76,67 на сто от гласовете на вчерашните президентски избори. Това сочат резултати от обработката на 99.80 на сто от протоколите на избирателните комисии, съобщи Франс прес, като цитира руската Централна избирателна комисия. \r\nС такъв резултат Путин подобрява рекорда си от предишните избори през 2012 г. и се представя по-добре отколкото прогнозираха социологическите анкети от последните седмици, отбелязва агенцията. \r\nИзбирателната активност е достигнала 67,4 на сто, по данни на ЦИК. На предишните избори тя беше 65%, пише БТА. \r\nВладимир Путин заяви също така, че узнал от медиите за отравянето на Сергей Скрипал във Великобритания и че Русия няма такива отрови, предаде ТАСС. \r\n\"Що се отнася до тази трагедия, узнах за нея от средствата за масова информация и първото, което идва наум, е, че ако това е било бойно отровно вещество, разбира се, хората биха умрели на място, това е очевиден факт и трябва да се разбере. Русия няма такива средства, ние унищожихме всички наши химически оръжия под контрола на международни наблюдатели\", каза Путин, цитиран от ТАСС. \r\nТой отхвърли като нелепи британските обвинения за намеса на Русия в отравянето на бившия руски шпионин и заяви, че Русия е готова да сътрудничи на британските власти в разследването на случая, предаде Асошиейтед прес. \r\n \n\t\t\t\t\t\t", "date": "2018.03.19", "title": "Путин: Мислите ли, че ще остана на власт, докато стана на 100 години?"}
{"url": "http://www.bnews.bg/article/238762-otnovo_uran_vav_vodata_tozi_pat_v", "text": "\n Замърсена вода тече от чешмите на хората в село Казанка до Стара Загора. \r\n\r\n В Казанка живеят около стотина души. И те са притеснени.  \r\n\r\n Опасност за здравето на хората няма, уверяват от здравната инспекция. \r\n\r\n Естественият уран в двата каптажа е открит след анализи в лаборатория на Институт за ядрени изследвания и ядрена енергетика към Българска академия на науките – София. \r\n\r\n Като причинител на замърсяването местните подозират военния полигон Змеево. \r\n\r\n Предстоят нови анализи на водата в Казанка. До второ нареждане за питейни нужди и за готвене, хората тук ще разчитат на водоноски. \r\n \n\t\t\t\t\t\t", "date": "2018.03.19", "title": "Отново УРАН във водата! Този път в... "}
{"url": "http://www.bnews.bg/article/238747-sinat_na_stroitel_1_na_gerb_tsolo_vutev_troshi_40_000_evro_za_shampansko_v_kurshevel_nazdrave_boyko_video_snimki", "text": "\n Българи празнуват в Courchevel… Moët се лее на фона на „Шушана“ !!! \r\n\r\n Гледайте и плачете! Българи празнуват леейки шампанско за над 40 000 евро на френските алпи под звучите на песента „Шушана“. Заведението е така известният гръцки ресторант „Наммос“, а мястото е френският ски курорт един от Топ 5 на света – Courchevel. Марката на шампанското както се вижда е Moët, а в това заведение бутилката се предлага за 350 евро за един брой. Основното действащо лице по информация на Топ Преса е Владо Вутов, сина на един от най – богатите българи Цолов Вутов – той участва в изграждането на доста инфраструктурни проекти един от който е магистрала „Струма“. Ако ви е любопитно как изглежда Роман Абрамович, Наоми Кемпбъл, Дейвид Бекъм или Джордц Клуни в ски екип, посетете френския диамант Куршвел. Има една продробност, която да вземете предвид – курортът е диамант във всяко едно отношение, особено когато си плащате сметките. Според класация на британско издание Курешвел е най-скъпият курорт в Европа. Квадратният метър там струва 36.9 хил евро, за влекове давате 216 евро седмично, а най-достъпната бира е 12.50 евро. Куршевел има репутацията и на най-добрия ски резорт в света. Можете да бъдете спокойни и уверени и да плачете от радост че парите от Вашите данъци се харчат правилно. Наздраве!!! \r\n\r\n \r\n\r\n \r\n \n\t\t\t\t\t\t", "date": "2018.03.19", "title": "Синът на строител №1 на ГЕРБ Цоло Вутев троши 40 000 евро за шампанско в Куршевел! Наздраве, Бойко! (ВИДЕО + СНИМКИ)"}
{"url": "http://www.bnews.bg/article/238750-kakvo_vreme_ni_ochakva_prez_sedmitsata_vizhte", "text": "\n В понеделник ще e облачно, на много места, главно в южната половина, ще има валежи от дъжд, по-значителни през нощта в югозападните райони. \r\n\r\n Привечер в Северозападна България също ще има валежи, които с понижението на температурите ще преминават в сняг. \r\n\r\n Ще духа умерен, в Дунавската равнина и източните райони - временно и силен вятър от североизток. \r\n\r\n Максималните температури ще са от 3° – 4 ° на места в Северна България до 10° – 13°  градуса в Югозападна България. \r\n\r\n По Черноморието ще бъде предимно облачно, ветровито и с валежи от дъжд. Привечер по северното крайбрежие дъждът ще премине в сняг. Ще духа умерен и силен североизточен вятър. Максималните температури ще са между 2 и 7 градуса. Вълнението на морето ще е 4 бала. Температурата на морската вода 6 – 8 градуса. \r\n\r\n В планините ще бъде предимно облачно, ветровито и с валежи от сняг, под 1700 метра - от дъжд. Ще духа силен южен, по високите и открити части и ураганен вятър от югозападен вятър. Максималната температура на височина 1200 метра ще е около 5 градуса, на 2000 метра - около 0 градуса. \r\n\r\n И през следващите дни – 20 и 21 март, времето ще остане много динамично, с условия за валежи и вятър, променящ се по посока и скорост. Температурите в Северна България ще бъдат много по-ниски. \r\n\r\n Астрономическата пролет настъпва на 20 март с ниски температури. \r\n\r\n През нощта срещу вторник валежите от запад ще се активизират. С понижението на температурите на много места в Северна България и по високите котловинни полета на Западна България, ще завали сняг, в останалата част от страната – дъжд. Вятърът от запад-северозапад временно ще се усили, особено в източните райони.  \r\n\r\n В сряда облачността отново ще се увеличи и преваляванията ще са главно в западната половина от страната. Вятърът временно ще се обърне от юг-югоизток, ще се усили, особено в Източна България. \r\n\r\n Привечер и през нощта срещу четвъртък отначало от северозапад, впоследствие и от североизток, ще нахлува студен въздух.  \r\n \n\t\t\t\t\t\t", "date": "2018.03.19", "title": "Какво време ни очаква през седмицата - вижте! "}
{"url": "http://www.bnews.bg/article/238752-uchitelka_izrigna_slozhete_si_kameri_v_kashtite_dragi_roditeli_shte_se_iznenadate_kakvi_gi_otglezhdate_dragotsennite_vi_rozhbi", "text": "\n  \"Бях учителка. Героично издържах 20 години, а сега мета офиси. Някак по-спокойно ми е. \r\n\r\n  А вечер, като се върна от работа, гледам телевизия, чета новините в интернет и съм ужасена. От една страна съм шокирана  от записите в детските градини и социалните домове, където се тероризират деца. От друга се представям на мястото на възпитателката, която крещи и ги удря и разсъждавам защо е стигнала дотам. \r\n\r\n Във всяко стадо има мърша, във всяка професия също има случайно попаднали, но чак толкова много мърша да има, някак не върви. Извън всякаква логика и статистики е. \r\n\r\n За камерите в учебните заведения съм! Твърдо! Даже да предават в реално време картината от класната стая. Така всеки ще види какви ги върши детето им. \r\n\r\n Но в същото време съм и за една друга мярка! Родителите да поставят камери в домовете си и да разберат защо се държат така децата им. И да потърсят вината и у себе си. \r\n\r\n Аз съм търпелив човек и много обичах професията си. Но като започнах да вдигам кръвно и да колабирам от високите граници, като получих трайна невроза и дори косата ми започна да окапва на нервна почва, като за капак започнах да губя и равновесие и хванах хронично безсъние, в един момент поставих нещата на кантар и реших, че трябва да спасявам себе си. Сега сме аз и прахосмукачката, и парцала за прах. Това не е работа за човек с две висши, но е някакво спасение. \r\n\r\n  За да стигна дотук, всеки ден се сблъсквах с ужасяващи гледки в училище. Преподавах на седми клас, деца на 13 години, които трябваше да се държат като деца. Уви. Половината идваха на училище чак третия час, понеже не могли да се събудят. Част от момчетата миришеха на снощен алкохол и бяха надекватни. Чакаха голямото междучасие и някои наддигаха патрончета с водка, други пушеха настървено дрога. \r\n\r\n Всеки спор се превръщаше в кавга, а почти всяка кавга после прерастваше в юмручен бой. Биеха се за момичета, момичета се скубеха за момчета, ритаха се за обиди във Фейсбук, а на тази възраст не бива да имат профили в социалната мрежа, заяждаха се в час, подхвърляха си обидни реплики, момчетата носеха ножчета, едно даже беше домъкнало газов пистолет. ИСТИНСКИ ЧУДОВИЩА В НЕВИНЕН ОБРАЗ! \r\n\r\n На 13 години някои имаха татуировки! На 13 години момичетата идваха с тежък грим, с дълбоки деколтета и панталони с ниски талии, облечени точно като малки проститутки. Момчетата имаха боксове, тежки метални гривни  и огърлици под пуловерите ...А аз се опитвах на  фона на цялото това пращящо от хормони и омраза  напрежение да преподавам литература. Да ги науча кои са Ботев, Вазов, Смирненски и Йовков. Да ги накарам да обикнат красивото в живота. Глас в пустиня, мисията невъзможна...Докато четях на глас \"Епопея на забравените\", те се опипваха под чиновете, или си чатеха по телефоните... \r\n\r\n Пак повтарям! Съгласна съм с камерите във всяка класна стая. Нека загрижените мамички и татковци да видят какво правят драгоценните им рожби в училище. И как посягат дори на учителите. \r\n\r\n Но това не е решение! \r\n\r\n Нека за проба 1000 възмутени от образователната система семейства си поставят камери и вкъщи и после да изгледат записаното.   Нека видят за какво говорят с децата си, как ги възпитават, как контактуват майката и бащата у дома, какво правят в свободното си време, какви гости им идват, каква музика слушат. Ще ми е любопитно да видя някой говорил ли е с малките за изкуство, за книги, питал ли ги е как се чувстват, имат ли проблеми. \r\n\r\n А после да изгледат моментите, когато децата им са сами вкъщи. Какво правят, какво слушат, с кого се събират, какво си говорят по телефона и скайпа и какво. \r\n\r\n Освен това ми е непонятно кой родител пуска 13-годишното си дете без чанта, но добре гримирано като Лолитка на училище, кой му позволява да си купува разголени дрехи, кой го пуска с поличка, от която стърчи дупето и блузка разкопчана до кръста, а после реве, че го преследвали педофили?  Кой разрешава детето му да ходи с нож в джоба, да се връща в полунощ с разширени зеници, надрусано и пияно? \r\n\r\n За мен едно дете не се ражда насилник и агресор. То попива това, което вижда първо вкъщи. \r\n\r\n Ще се съгласят ли загрижените родители да им сложат камери? \r\n\r\n Тогава ще ги призная. Ако заедно с учителите потърсят начин да се справят с проблема. Не да обвиняват училището за всичко, а те да са в ролята на невинните! Тогава нещата могат и да потръгнат. \r\n\r\n  И българското училище да е място за учене, а не арена на безкрайни битки, а от време на време и на убийства. \r\n\r\n  За мен някой съзнателно иска да унищожи авторитета на българското образование. \r\n\r\n  И ме боли. \r\n\r\n  Нищо, че вече съм проста чистачка. \r\n\r\n  Боли ме за колегите, боли ме за България!\" \r\n\r\n  Таня Савова, бивша учителка, София \r\n\r\n   \r\n \n\t\t\t\t\t\t", "date": "2018.03.19", "title": "Учителка ИЗРИГНА: Сложете си камери в къщите, драги родители! Ще се изненадате какви ги отглеждате... драгоценните ви рожби... "}
{"url": "http://www.bnews.bg/article/238768-gerdzhikov_izrigna_zakoni_nyama_ima_partiyni_poveli_zakonat_ktb_machka_osnovni_printsipi_v_pravoto_oshte_1_2_takiva_i_sme_van_ot_es", "text": "\n Огнян Герджиков изригна по отношение на законодателството у нас. В интервю за 24 часа той отбелязва, че юристи в НС няма и това е причина за „калпавите” ни закони. \r\n\r\n Като пример той посочва законът с КТБ, който може да бъде пример за това, че не сме правова държава. \r\n\r\n „Да вземем закона за КТБ. Президентът Радев абсолютно обосновано му наложи вето. Защото този закон е противоконституционен. Още 1-2 такива акта и трябва да бъдем изключени от ЕС”, казва Герджиков. \r\n\r\n „Защото показваме, че не сме правова държава. Със задна дата ще обявяват извършени сделки за недействителни. Това е толкова абсурдно! И президентът правилно налага вето, обаче те - с партийна последователност си го перкат така, както им харесва. Вярно, че така законът може да доведе до известни по-добри резултати. Но ние, ако завземем Западните покрайнини например, които си бяха наши, това ще е добре за България, но ще наруши международното право. Трябва ли да го правим? Така и законът за КТБ може да доведе до по-добри резултати, но мачкаме основни принципи в правото. Това е фрапантно пренебрежение към правото”, видимо гневен продължава темата за банката. \r\n\r\n И какво се оказва накрая – юристите в НС са партийни послушковци. „Нали затова има правна комисия в НС, където юристите трябва да кажат кое става и кое не става. А не да бъдат партийно послушни и това, което е наредено отгоре, да се приема само защото това е повелята на партията. Ние станахме бетер преди 1989 г. - важна е ръководната роля на партията. Но преди 1989 г. законите се творяха много по-задълбочено. Да, обслужваха друга икономическа система и с оглед на нея се правеха по-грижливо”, казва Герджиков. \r\n\r\n Според него тези от юристите, които разбират – биват смачквани и не могат да вземат надмощие над популистите. \r\n\r\n Съветът по законодателство към НС, на който Герджиков е шеф, получава заплащане на час, а каква е тънката връзка с парламентарния шеф Цвета Караянчева? \r\n\r\n Герджиков каза, че ако Димитър Главчев е останал на председателското място в НС, то е можело да има и повече работа за въпросния Съвет. Ако беше Главчев, щеше да е нелогично да ни елиминира, след като инициативата за съвета беше негова. Цвета Караянчева е много активна и делова, но не е юрист... Другата причина може би е, че не искат да чуват нашите критики. Ние им пречим, за да изпълняват партийните повели. Популизмът в България смачква професионализма”! \r\n \n\t\t\t\t\t\t", "date": "2018.03.19", "title": "Герджиков ИЗРИГНА: Закони няма, има партийни повели! Законът КТБ мачка основни принципи в правото! Още 1-2 такива и сме вън от ЕС!"}
{"url": "http://www.bnews.bg/article/238757-senzatsionno_vizhte_na_kogo_e_bila_lyubovnitsa_lili_ivanova", "text": "\n Лили Иванова е имала краткотрайна афера и с легендарния народен певец Борис Машалов по пътя си към върха. \r\nПреди повече от половин век, естрадната дива успяла да омае и изпълнителя на прочутата народна песен „Заблеяло ми агънце”, който тогава минава за един от любимците лично на Тодор Живков. \r\nГласът й особено много се харесал на Борис Машалов, с когото съдбата ги срещнала през 1960 година, когато той бил в разцвета на силите си, на 45-46 години. Изпълнителят на „Заблеяло ми агънце” бил впечатлен от таланта на  прохождащата певица, която нямала музикално образование, но пък вадела невероятен слух и сценично присъствие. \r\nАко се вярва на мълвата, именно благодарение на Машалов през 1961 година Лили започнала самостоятелна поп кариера. Машалов потърсил подкрепата на другарите от ЦК на БКП, за да популяризират „другарката Иванова”. Той направил пътека до Комитета по култура, за да трасира пътя на любимата си Лили. Народният певец и носител на няколко ордена имал привилегията да говори по петолъчката с важни другари, а такова обаждане винаги имало силата на нареждане от високо ниво. \r\nТака Лили Иванова набързо прекратила уроците при пианиста Евгени Комаров, който и без друго й преподавал руски романси, които никак не прилягали на душата й. Мечтата на Лили била да пее като прочутата в ония години Рита Павоне и до някъде изпълнителката на „Детелини” успяла да я превърне в реалност, благодарение на връзките на Борис Машалов и на неговите симпатии към Лили. Двамата даже тръгват на огромно турне по естрадните сцени в страната и обикалят половин България, пише \"Уикенд\" \r\n„Всичко това продължи около година и половина. След като стана популярна, на Лили Иванова вече не й бе необходим Борис Машалов. Впусна се в други връзки и го отбягваше. Той, разбира се, не страдаше особено, но не спираше да я пустосва в компании. Запомнил съм думите му: „Ей, тая, малката, е много голяма певица, но страшно лош човек! През трупове ще гази, ама ще си постигне заплануваното”, разказва престарял естраден деец. \r\n  \r\n \n\t\t\t\t\t\t", "date": "2018.03.19", "title": "СЕНЗАЦИОННО! Вижте на кого е била любовница Лили Иванова "}
{"url": "http://www.bnews.bg/article/238749-navalni_posochi_sobchak_za_platena_marionetka_na_vota_v_rusiya", "text": "\n 20 минути преди края на изборния ден в Русия опозиционерът Алексей Навални обвини кандидата за президент Ксения Собчак, че е получила крупна сума, за да участва във вота. \r\n\r\n В ефира на собствената си телевизионна програма, която се излъчва в YouTube, Навални разказа, че малко преди да издигне кандидатурата си за президент Собчак пристигнала в дома му \"в два часа през нощта\" и признала, че са ѝ предложили \"огромна сума пари за участие в изборите\" \r\n\r\n \"Много добре знам какво ти казвах тогава у вас. Предложих ти да издигнем кандидатурата на жена ти Юлия, а ти отказа\" - отговори Собчак, която гостуваше в студиото на Навални. \r\n\r\n След участието си в предаването Ксюша Собчак призна пред онлайн изданието \"Медуза\", че е имала разговор с Навални за пари, но ставало дума за спонсори. \r\n\r\n Казах му, че съм намерила спонсори, по-късно му разкрих и имената на спонсорите. Много ми е тъжно, че Алексей така изопачава ситуацията, коментира опозиционната журналистка. \r\n\r\n Навални е на мнение, че Собчак е \"пародия на либерален кандидат\", а участието й в надпреварата помага на Кремъл да представи опозицията в отрицателна светлина. \r\n\r\n Той отхвърли нейното предложение за обединяване на силите. \r\n \n\t\t\t\t\t\t", "date": "2018.03.19", "title": "Навални посочи Собчак за платена марионетка на вота в Русия "}
{"url": "http://www.bnews.bg/article/238753-dvizhenieto_okolo_ndk_e", "text": "\n По повод срещата на съвместната група за парламентарен контрол над Европол се въвеждат ограничения на движението около Националния дворец на културата в София. От 7 часа сутринта до края на срещата се забранява влизането и паркирането на пътни превозни средства по ул. \"Доспат\" между бул. \"Витоша\" и ул. \"Баба Неделя\"; по ул. \"Баба Неделя и по ул. \"Д-р Христо Стамболски\". \r\n\r\n Председателят на Комисията по вътрешна сигурност и обществен ред Цветан Цветанов и председателят на Комисията по граждански свободи, правосъдие и вътрешни работи в Европейския парламент Клод Мораес ще открият срещата на Съвместната група за парламентарен контрол на Европол. \r\n\r\n Те ще бъдат съпредседатели на четвъртото събитие от Парламентарното измерение на Българското председателство на Съвета на ЕС, което ще започне в 8.30 часа в зала 3 на НДК. \r\n\r\n Във форума ще участват комисарят по въпросите на цифровата икономика и цифровото общество Мария Габриел, комисарят за Съюз за сигурност Джулиан Кинг, изпълнителният директор на Европол Роб Уейнрайт, председателят на Управителния съвет на Европол Прит Паркна. \r\n \n\t\t\t\t\t\t", "date": "2018.03.19", "title": "Движението около НДК е… "}
{"url": "http://www.bnews.bg/article/238769-tragichno_mazh_ubi_peshehodets_na", "text": "\n Шофьор уби при движение на заден ход възрастна пешеходка в Средец. \r\nИнцидентът е станал на 17 март около 18.15 ч. на ул. „Рила“ № 6 в града. При движение на заден ход, лек автомобил „БМВ 316“, с бургаска регистрация, управляван от 19 годишния Васил А. от Средец, блъска пешеходката Дойка П. на 79 години от същия град. Възрастната жена загива на място. \r\n\r\n Водачът на автомобила е тестван за употреба на алкохол или наркотични вещества, като и двете проби са били отрицателни. \r\n\r\n По случая е образувано досъдебно производство. \r\n \n\t\t\t\t\t\t", "date": "2018.03.19", "title": "Трагично: Мъж уби пешеходец на…"}
{"url": "http://www.bnews.bg/article/238766-vanko_1_izleze_ot_zatvora_vizhte_kakva_zasukana_matska_e_shterka_mu", "text": "\n Рапърът разходи щерка си, след като излезе от затвора. \r\n\r\n Ванко 1 излезе от затвора, след като излежа 3-месечната си присъда за шофиране в нетрезво състояние, научи \"България Днес\". \r\n\r\n Скандалният рапър побърза да прекара време с близките си и часове след като се сбогува с решетките, се разходи заедно с щерка си в центъра на Пловдив. \r\n\r\n Ивана публикува снимка в социалните мрежи и написа \"С най-добрия баща. Обичам те!\". \r\nНаследницата на пловдивския изпълнител не спира да качва предизвикателни снимки в интернет въпреки крехката си 16-годишна възраст, но е категорична, че за момента единствения мъж, за когото е сигурна, че я обича истински е татко й. Снимката вижте  \r\n \n\t\t\t\t\t\t", "date": "2018.03.19", "title": "Ванко 1 излезе от затвора! Вижте каква засукана мацка е щерка му"}
{"url": "http://www.bnews.bg/article/238755-dzharo_lapa_5_bona_zaplata_v_stani_bogat", "text": "\n Актьорът Михаил Билалов се е уредил с апетитна заплата като лице на „Стани богат. \r\nДжаро от „Под прикритие” се намести на стола на легендарната тв игра, а заплатата му за нея е около 5000 лева месечно. С това официално той става един от най-добре платените мъже в ефира. \r\nШоуто, което дълги години се въртеше по Нова, стартира в първата половина на април по националната телевизия. Популярната викторина ще се излъчва три пъти седмично, а не два, както бе обявено първоначално, като записването за участие започна в края на февруари. \r\nЕдин от ключовите въпроси преди старта на шоуто бе кой ще е водещият му. За стола на мистър „Стани богат” се търсеше популярна личност с висока обща култура, която да е свързана с БНТ. На кастинга се появиха Владо Пенев, Юлиян Вергов и дори Митко Павлов. Първите двама не успели да приемат условията, които от телевизията им предлагали. \r\nМихаил Билалов обаче не бил стреснат от предложението и заради статута си на любимец на зрителите с ролята си на мафиота ерудит Джаро от кримката „Под прикритие” веднага бил предпочетен пред Димитър Павлов. Друг претендент, Драго Чая, пък бил пренебрегнат заради твърде дългите години стаж на екрана на телевизията. Според програмните им планове те имали нужда от някой, който не бил така експлоатиран от камерите, пише \"Уикенд\".  \r\n  \r\n \n\t\t\t\t\t\t", "date": "2018.03.19", "title": "Джаро лапа 5 бона заплата в „Стани богат” "}
{"url": "http://www.bnews.bg/article/238748-titanichna_pobeda_nad_55_miliona_dushi_sa_glasuvali_za_putin", "text": "\n Владимир Путин печели президентските избори в Русия с голяма преднина – над 76%. Това сочат резултатите от обработката на 90 на сто от протоколите на избирателните комисии. Избирателната активност вчера е била 67 на сто. \r\n\r\n Близо 55 млн. избиратели са дали гласа си за Путин и това е най-убедителната му изборна победа досега. Той ще е президент на Русия до 2024 г., когато ще навърши 71 години. \r\n\r\n На журналистически въпрос дали ще се състезава за още един президентски мандат след 2024 г. той отговори: \"Нека пресметнем. Мислите ли, че ще остана на власт, докато стана на 100 години? Не, не!\" \r\n\r\n На второ място е кандидатът на комунистите Павел Грудинин с 12 на сто от гласовете, трети е Владимир Жириновски с 5,8 процента. \r\n \n\t\t\t\t\t\t", "date": "2018.03.19", "title": "Титанична победа: Над 55 милиона души са гласували за Путин! "}
{"url": "http://www.bnews.bg/article/238798-vnimanie_otrovni_turski_plodove_zelenchutsi_i_yadki", "text": "\n \r\nСанитарните власти в Гърция намериха пестициди и опасни микроорганизми в турски плодове, зеленчуци и ядки. \r\nВластите са иззели досега 400 тона плодове, зеленчуци и ядки, внесени от Турция, които съдържат опасни и дори отровни вещества, предаде БНР.  \r\nПроверяват се всички магазини и открити пазари, предимно в северната област Еврос, която е в близост до Турция и вносът е предимно от съседната страна. \r\nПредупреждават се клиентите задължително да изискват при покупка документ за извършена проверка от санитарните органи. \r\nВ зелени и червени чушки е открит пестицид, който не се използва повече от 40 години, коментират от Агенцията по безопасност на храните. \r\nНаличието на отровни за хората вещества са открити и в ядки - орехи, бадеми, фъстъци и лешници.  \r\nАгенцията по безопасност на храните продължава проверките в цялата страна, като предупреждава, че и малко количество от некачествената стока може да доведе до силни здравословни проблеми. \r\nБългарската агенция по храните засега не е информирана от гръцката за опасните храни. \r\n  \r\n \n\t\t\t\t\t\t", "date": "2018.03.19", "title": "ВНИМАНИЕ: Отровни турски плодове, зеленчуци и ядки!"}
{"url": "http://www.bnews.bg/article/238771-dupki_krateri_yami_fandakovata_obshtina_s_nad_1_4_miliarda_byudzhet_ulitsite_kato_sled_voyna_vechen_sram_snimki", "text": "\n Множество сигнали за огромни дупки по пътищата и улиците получихме от цялата страна. Широки и дълбоки, нови и стари, досадни и опасни – дупките отново зейнаха след топенето на снега. \r\n\r\n От пътната агенция предвиждат ремонт на 570 км в различни точки на страната. Предвидени са над 311 млн. лева. \r\n\r\n Започнати са ремонти на 440 км пътища, предстоят нови ремонти на 130 км настилка. \r\n\r\n Десетки сигнали и за дупки в София – в районите „Витоша”, „Студентки град”, в кв. „Манастирски ливади”, не липсват и в централния кв. „Лозенец”. \r\n\r\n Запознати сме с тези проблеми, опитваме се максимално много екипи да работят на терен, но времето е много променливо, коментира зам.-кметът по транспорт на Столичната община Евгени Крусев. За тази година общината е заделила 38 млн. лв. за поддръжка на пътните платна и тротоарите в града. \r\nЗа кв. „Манастирски ливади” той уточни, че проблемът е и със собствеността върху улиците. \r\n\r\n При материални щети върху колата заради дупка на пътя водачът има право на обезщетение, ако има застраховка „Авоткаско”, каза Благой Анков от Асоциацията на българските застрахователи. Вече не е нужно непременно да се вика полиция в такива случаи, напомни той. \r\n\r\n Ако нямаме застраховка „Автокаско” можем да съдим общината или АПИ, коментира адвокат Илия Тодоров. Проблемът при такива дела е, че е нужен констативен протокол, че не сме винавни за инцидента, уточни той. \r\n\r\n Проблемът е, че когато гражданите успеят да осъдят общината или държавата, или ги осъдят застрахователите, накрая пак плащат данъкоплатците, каза адвокат Тодоров. \r\n\r\n \r\n \n\t\t\t\t\t\t", "date": "2018.03.19", "title": "Дупки, кратери, ями! Фандъковата община с над 1,4 МИЛИАРДА бюджет, улиците като след война! Вечен СРАМ! (СНИМКИ)"}
{"url": "http://www.bnews.bg/article/238751-pornografiya_v_neta_da_vizhte_koy_debne_detsata_vi", "text": "\n Възрастовата граница, на която децата започват да влизат в интернет, непрекъснато пада. Опасностите за тях са тормоз от връстници, порнография или контакт с педофил в по-тежки случаи. По данни на ГДБОП за 2017 г. са регистрирани над 80 случая на кореспонденция между деца и педофили. \r\n\r\n Тази тема в \"Денят започва\" по БНТ коментира експертът Владимир Тулев, частен експерт от Международната академия по киберразследвания. \r\n\r\n Няма уникална панацея къде дебнат педофилите. Истината е, че където има деца, там има и педофили. Различни са местата, където могат да осъществят контакт с децата. Все нови и нови са приложенията, които излизат всеки ден. Снапчат е едно такова приложение, което е за чат комуникация, но предлага и възможностите за обработка на снимки. То плени своите потребители с уникалността да изпращат снимки с определена времетраеност. След 5-10 секунди снимката изчезва, но тук стои опасността педофилът да направи скрийншот. Това беше начинът, с който те успяваха да излъжат децата. \"Прати ми снимка, която след 5 секунди няма да съществува.\" Създавайки такъв материал жертвата започва да бъде изнудвана да се показва отново и отново, заяви Тулев. \r\n\r\n Експертът от Международната академия по киберразследвания коментира още, че отговорът е в говоренето, знаейки какви са опасностите и елементарни съвети. \r\n\r\n \"Например, никога не трябва да се доверяваш на човек, с който си се запознал само преди секунди в интернет.\", каза Тулев. \r\n\r\n По думите му, никога не трябва да се дава информация, която разкрива детайли за теб. Според специалиста популярните снимки селфи са много опасни, защото детето не осъзнава, че на заден фон може да издаде личен адрес, номер или друга информация за него. Според Тулев превенцията е работата чрез големи групи от деца, работя в цял клас и на второ място - работата с родителите. \r\n\r\n \"Засилване на връзка родител - дете, когато родителят насърчава детето заедно да откриват интернет, така ще може да се следи детето по-лесно\", каза още той.  \r\n \n\t\t\t\t\t\t", "date": "2018.03.19", "title": "Порнография в нета? Да! Вижте кой дебне децата ви!"}
{"url": "http://www.bnews.bg/article/238760-30_000_potentsialni_teroristi_sa_prasnati_v_evropa", "text": "\n Около 30 хиляди души в Европа са потенциални терористи, всички страни в ЕС за застрашени от тероризъм.  \r\n\r\n Това обяви директорът на Европол Роб Уейнрайт по бТВ. Тези хора са вдъхновени, но не са подчинени на „Ислямска държава”, обясни Уейнрайт. \r\n\r\n Основните заплахи днес срещу Европа са много комплексни – има експлозия от терористичната дейност през последните години, има киберзаплахи и много групи, които наподобяват мафии в много държави, коментира още директорът на Европол. \r\n\r\n Днес в НДК се провежда една от най-важните срещи в рамките на българското Председателство с участието на Европол. \r\n \n\t\t\t\t\t\t", "date": "2018.03.19", "title": "30 000 потенциални терористи са пръснати в Европа! "}
