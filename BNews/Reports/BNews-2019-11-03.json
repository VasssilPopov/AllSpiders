{"url": "http://www.bnews.bg/article/264126-troley_se_udari_v_stalb_v_sofiya_trima_postradaha", "text": "\n Тролей се удари в стълб в столичния квартал \"Левски\" тази сутрин. \r\n\r\n Трима души са леко пострадали при инцидента - водачът на превозното средство и двама от пътниците, съобщава БНР. \r\n\r\n На място са били изпратени екипи на Спешна помощ. \r\n\r\n Лекарите са прегледали пострадалите и са ги освободили за домашно лечение. \r\n \n\t\t\t\t\t\t", "date": "2019.11.03", "title": "Тролей се удари в стълб в София, трима пострадаха"}
{"url": "http://www.bnews.bg/article/264130-borisov_obyavi_radev_za_oshashaven_ot_mnogoto_zheni_prezidentat_atakuva_s_nedeystvitelnite_byuletini", "text": "\nНа балотажа премиер и президент пак ошашавиха феновете си.  \r\n\r\nРумен Радев маркира рано сутринта липсата на прозрачност при броенето на бюлетините и многото недействителни в края на деня.  Бойко\r\n\r\n Борисов не пропусна да го жегне за женската компания в червено, която го следва - Корнелия, Мая, Татяна и позабравената вече Елена (Йончева). Все пак всичко е в рамките на добрия тон и ще приключи по сценарии очаквано. ГЕРБ ще пусне малко кръв за червените здравословно в Русе и Благоевград, но ще задържи най-големите три града на България.  \r\n\r\nЗер, Нинова има партия и телевизия да храни без субсидия от държавата, но с общинска трапеза. Мизерията в Пловдив ще задълбочи пропадането на ВМРО, която направи най-скъпата и лъскава кампания за битите карти Джамбазки и Славчо Атанасов.  \r\n\r\nОт тази вечер Мая Манолова ще си търси нова работа. Ако не я вземат на хранилка в правния съвет на президента, ще заработва като колежката си Татяна Дончева - адвокат на подсъдими и обвиняеми олигарси. \r\n\r\nНиската избирателна активност в големите градове, която не надхвърля 30 % разкрива оврашението на гражданите от избора между наличната политическа класа. \n\t\t\t\t\t\t", "date": "2019.11.03", "title": "Борисов обяви Радев за “ошашавен” от многото жени, президентът атакува с недействителните бюлетини"}
{"url": "http://www.bnews.bg/article/264133-maya_manolova_napalno_diskreditira_institutsiyata_ombudsman_i_logichno_se_provali", "text": "\nБезславният провал на политици като Мая Манолова в София, Славчо Атанасов в Пловдив и К. Костадинов във Варна е логично следствие на тяхната неподготвеност, алчността за постове и лъжите им. Нещо повече, в конкретния случай госпожа Манолова изложи и дискридитира иначе престижната и полезна институция на Омбудсмана. Госпожата от Кюстендил политизира недопустимо поста и го превърна в трамплин за провалената си политическа кариера. Сега дълго време институцията ще се лекува и страда от мазните политически петна, с които го оцапа нахалната и глуповата русокоса адвокатка. Манолова беше наказана от избирателите си поради две основни причини.  \r\n\r\nПървата. Нейната абсолютна неподготвеност и непригодност за длъжността кмет на София. Манолова не е от София, не познава нейните проблеми и пътища за решаването им. Освен личната стратегия за оцеляването си в политическата кариера Манолова не разполага с друга визия. Тя, милата, е проста, невежа и крайно повърхностна.  \r\n\r\nВтората причина за излагацията. Предателствата, които извърши Манолова, и изядоха главата. Тя предаде гражданите, които и повярваха като омбудсман. Предаде истината за Костинбродската измама, предаде БСП и предаде хората, които и се доверяваха през 2013.  \r\n\r\nМанолова се подмаза и плонжира на псевдодесните психолиберали от Раз-градската десница, които със задоволство и отвращение наблюдаваха агонията и. Манолова предаде и благодетеля си Борисов, който я направи омбудсман. Падението им хич не свършва тази вечер.  \r\n\r\nВместо да стане общински съветник лицето Джамбазки отново избяга в Брюксел. Утре сутринта като се събуди с махмурлук Славчо Атанасов ще излъже за трети път пловдивчани и вместо съветник в градския парламент пак ще се върне на топлата депутатска банка в столицата. А Мая...?  \r\n\r\nСигурно пак ще висне на врата на Борисов и Радев да и търсят работа из институциите или ще се моли да става я консул, я посланик. В противен случай ще свърши като адвокат на мафията на другата политическа червена вещица Татяна Дончева от град Троян. \n\t\t\t\t\t\t", "date": "2019.11.03", "title": "Мая Манолова напълно дискредитира институцията “омбудсман” и логично се провали"}
{"url": "http://www.bnews.bg/article/264135-kevork_kevorkyan_ti_ne_mestish", "text": "\n ТИ НЕ МЕСТИШ \r\nПроблемът започва да става дразнещо сложен. \r\nДори Андрей Р., който може да обясни всичко, и той безутешно слаломира с ръце: ту ГЕРБ си отива, ту е заседнал като препълнена гемия в плитчина. Липсват трезви обяснения за поредния успех на ББ. \r\nТова лиши от обичайната им словохотливост дежурните екранни герои, понеже главната причина за въпросния успех ги отвежда до нещо, което те гледат да избягват на всяка цена. Народа. \r\n\r\n Протестен вот има, търкаля се по улиците, но няма кой да го консумира. Отгоре на всичко, липсваха нестандартните решения. \r\nХайде да се порадваме на някои фантазии. Например, във Варна БСП трябваше да издигне кандидатурата на Георги Гергов - заради гениалната му комбинация с известната „дупка“, варненци като нищо щяха да го подкрепят. \r\nНо Нинова заложи на невзрачната Клисарова, тя сякаш ревнува по-ярките личности. \r\n\r\n Срещу Шивача/Портних*, който до преди десетина години все още бил руски гражданин – така поне твърдят Костадинов, с когото ще се джаскат на балотажа, и Уикипедия – шанс има само здрав балкански персонаж като Гергов, въпреки, че той пък е руски консул в Пловдив. \r\n\r\n С Шивача беше свързано и едно персонално застъпничество – и то дойде от Христо Стоичков със специално видео-обръщение. \r\nЗа голяма част от варненци това се оказа по-важно, отколкото новото „кръгово“ на булевард „Васил Левски“, което всъщност било елипсовидно, викали му водопада - може би и заради това цената му е замайваща. Навремето с толкова пари направиха НДК. \r\n\r\n Но да не сме прекалено придирчиви. За да се успокоите, само си представете, че Портних ви шиеше костюмите – никога ръкавите нямаше да се еднакво дълги. \r\n\r\n Най-потърпевша, поне засега – преди балотажа, е Манолова. \r\nТя стоеше добре като омбудсман, тази длъжност приляга на характера й, как я навиха за новата й роля на кандидат-кметица един Господ знае. А може би и Бойко. \r\nКостинбродската афера – истинска или не – винаги ще й тежи като ръждясала котва. \r\n\r\n Още когато Бойко подметна, че е направил много за Мая, стана ясно, че в един момент ще си го поиска обратно направеното, и то двойно. „Костинбродската аферистка“, това са негови думи, му даде основание да се втренчи в любимото си съперничество с БСП, което отново спечели. /Кога ли ще дойде времето за другата битка - тази за Народа?/ \r\n\r\n БСП не си научи урока и след успеха на Радев – все гледат да приватизират някого, да му теглят още една ръка червена боя – вместо да стоят отстрани и да го побутват дискретно, колкото могат. \r\n\r\n Наскоро Бойко ми сви една любима дума, утешавам се с нея от дълги години– „главанак“, много е подходяща за нашите политикани: главите им са все големи, обаче дрънчат на кухо – дрънчат, докато не превърнат и държавата в държава-главанак. Бойко я използва покрай скандала с директора на Радиото. \r\n\r\n Но главанаци има, колкото щете, и сред леваците вдясно. \r\nВ изборната нощ поне два пъти техни хора цитираха един известен френски лаф: навремето, преди балотажа между Ширак и Льо Пен, социалистите призовали привържениците си да пренасочат подкрепата си за Ширак така: „По-добре крадец, отколкото фашист“. \r\nВ нашия случай „фашистът“ би трябвало да е Мая, а пък крадецът – човекът на ГЕРБ. Хубав комплимент, нали? \r\n\r\n И сетне тия ще очакват подаяния от Бойко. Може и да получат, той мре да съживява политически трупове и да ги унижава. \r\nТова е някакво много изобретателно политическо некрофилство. \r\n\r\n Бонев от „Спаси София“, който за някои е звездата на тия избори, ме подсети за младите ни математици, които все обират медалите на всевъзможни олимпиади, а в същото време значителна част от съучениците им са функционално неграмотни. \r\nЕто една задача за олимпийците ни: възможно ли е право на глас да имат над 6 милиона и 200 хиляди души, след като, според последното преброяване, целокупното ни население е 7 милиона? \r\nА децата и младежите до 18 години са около 1 милион и 200 хиляди души. Който реши задачата, ще получи тиквен медал от ЦИК. \r\n\r\n Харесва ли ни или не, Падишаха ще стои, докато иска. Играта на БСП е отчайваща. \r\nЕдин ясен, чист социалист, дори дървеноглав да е, не успяха да намерят за София. \r\nЗа БСП отместването на Падишаха е непосилна задача. Той пък прекалява като ги нарича крадци, по-справедливо е да използва думата „инфантили“, тя не е по-малко обидна. \r\n\r\n И неговата не е лесна – няма с кого да се сбори истински. Въпреки това, понесе загуби на първия тур – и може би заради това заряза грубовато-ухажьорската роля, която играе с удоволствие от години. И заговори за „кукувици“и руси мадами; видя ми се изнервен на кратката пресконференция, която даде на крак – нито една дама нямаше в антуража му от навъсени мъже, само един се хилеше като пияна жена, но той пък искаше преди години да го вкарва в затвора. Всяка блондинка е за предпочитане пред такова леке. \r\n\r\n Би Ти Ви трябваше спешно да смени слогана на предизборната си продукция: „Ти местиш“ - но караха до края с него. \r\nЗащото се оказа, че „ти“ не местиш – и не само, че не местиш, ами и нямаш никакво желание да го правиш. А и дори все още да си съхранил някакво желание, то се процежда с мъка. \r\nБолшинството обикновени хора нищо не местят – това пролича и от тези избори. Местят турците – промислено, предани на каузата на водачите си. Местят и циганите – известно по какви причини. Ами българите какво местят изобщо? \r\n\r\n Сръдлив софиянец ще ругае кметицата, че си е счупил крака в някоя дупка, но няма да отиде да мести. \r\nТова е велико, безподобно постижение на Прехода. \r\nДори бежанците – специално ония от Африка – се опитват да преместят съдбата си. Тук наблюдаваме окончателно примирение с келявия животец. \r\n\r\n Големият въпрос беше, дали разпръсквайки харизмата си над всевъзможни типове, ББ ще спечели и тези избори. Отговорът се оказа лесен: всички останаха под сянката му и се чувстват добре там, дори \r\nуж-опозицията. Защо тогава обикновеният човек да мести каквото и да е. Ай сиктир с вашето местене… \r\n\r\n Един от опонентите на Портних каза, че ако не е ГЕРБ, той няма да спечели и 100 гласа. Бойко му прости някакво приключение в Хайфа/Израел – и послушно вкупом му простиха и варненци. А Бойко можеше да направи нещо забележително: да извади ден преди изборите Шивача от надпреварата. Щеше да спечели безподобно одобрение. \r\n\r\n Ами десните - какво ще местят те в София, ако искат наистина промяна, къде ще насочат/преместят гласовете си. \r\nЕдна баба-реститутка, на която й хлопат ченетата от плочките по булевард „Витоша“, ще гласува ли за Мая Манолова? Интересува ли я плочника изобщо – или нейното местене е приключило преди двайсетина години, когато си е върнала дюкяна, сетне го е дала под наем за сладкарница, взема три хиляди евро на месец – и за нея преместването на българската Съдба окончателно е приключило. \r\nДокато мазните торти вървят, къш на Съдбата! \r\n\r\n Онова, което се случи на изборите в Будапеща е невъзможно тук. \r\nОчаква се тук да мести Народа – обаче той е добре дресиран, дори е самодресиращ се. \r\nВ годините на Прехода бе дозаличено цялото му самочувствие - заради това му е невъзможно да измъкне още нещо от себе си, да премести нещо в себе си, примирен е да стои затапен, задръстен… \r\n\r\n Всеки се затваря в собствената си история и няма никакво желание да мести нищо, още по-малко колективно; няма желание и да се вглежда - нито назад, нито напред. Вън от съмнение – симпатичен образ на завършената безнадеждност. \r\n\r\n „Осиновен“ задълго от тоталитарния порядък, включван понякога и в неособено разумни начинания на колективното местене, в ония години човек, все пак, си даваше сметка, че талантът и упорството ти дават възможност да местиш донейде свободно съдбата си. \r\n\r\n Промяната бе посрещната с прекомерна наивност. Скоро обаче стана ясно, че Прехода е Раят на Главанаците от голямата игра. \r\nПостепенно обикновеният човек загуби нуждата си да мести, да участва в някакво местене - което пък все довежда до един и същи резултат… \r\n\r\n А междувременно милиони възрастни хора окончателно бяха преместени, изместени, изметени някъде далеч и забравени. Превърнаха се в ненужни петънца от общата картина – и тя порядъчно мътна. \r\nИ кой да мести сега тяхната съдба? В крайна сметка, местиш, не местиш – все тая… \r\n\r\n Не само, че не местят, но дори не си знаят цената – на гласа си, на гласчето си. \r\nЗнаят си обаче цената циганите. На тия избори един предлагаше четири хиляди гласа наведнъж, комплексно обслужване. \r\n\r\n Вече ми минава една кощунствена идея: и нашите хора, преди някой ден наново да се научат да местят, да определят цената на гласа си, да не гласуват, без да им плащат, дано така схванат силата си. \r\nИ без друго Политическата Секта е превърнала всичко в алъш-вериш – нека тогава да включи в менюто и местенето на обикновените хорица… \r\n\r\n А, всъщност, нежеланието да местиш е форма на самоубийство, то е над-отчаяние. \r\nЗащо хората станаха такива, защо решиха, че нищо не зависи от тях? \r\nКакво ги отчая до такава скотска степен? Питайте лакеите на Прехода – неговият „възход“ със сигурност е една от причините. \r\n\r\n Нека си дрънкотят кметовете, че ще работят в полза на гражданите – в смисъл, че те ще ползват 6 сантиметра от асфалтовата настилка на градските улици. \r\nОстаналите 14 сантиметра ще асфалтират джоба на Сектата. \r\n\r\n Дали не се е оформило някакво ново тайно знание, за което нямаме представа, според което е напълно несмислено хората да местят? \r\nТогава ще чакаме Сектата да се отегчи и измори, да се самоизядат в нея. \r\n\r\n Усещането, дори убеждението на обикновения човек, че нищо не зависи от него е едно от най-отвратителните постижения на Прехода, то е дори по-лошо от това да се гласува 100% за Живков. \r\nЕдновремешната автоматизация на колективното поведение изглеждаше нелепо/позорно. Но сегашната апатия не е по-малко оскърбително-позорна. \r\nГледай да не се удавиш в „кръгово-елипсовидното“ във Варна - и това ти стига. \r\n\r\n Според едно проучване, само една четвърт от анкетираните смятат, че нещо зависи от тях по време на избори. Създава се едно ново гигантско гето за онези, които са пасивни, не искат да местят. \r\n\r\n Предизборните компромати нямаха никакво значение. \r\nОфициалните медии внимаваха за кефа на галениците си. Партизанските медии, главно малки сайтове, обаче оставяха следи, дращеха по паметта на Бъдещето. \r\n\r\n Изборите бяха/са интересни с едно – дали сянката на Бойко ще се прокъса по някакъв начин. Отговорът е – не. \r\nИ друго беше любопитно: ще се разпадне ли страната на отделни феоди, ще се измъкнат ли някои от тях от Сянката. \r\nТова се оказа невъзможно – и няма да има политически кастрации. \r\nЦветанов се оказа един сапунен мехур. \r\n\r\n *Портниха /руски/ - шивачка, Портной – шивач; с известно въображение може да приемем Портних като шивач. \r\n\r\n \r\n\r\n   \r\n \n\t\t\t\t\t\t", "date": "2019.11.03", "title": "Кеворк Кеворкян: ТИ НЕ МЕСТИШ"}
{"url": "http://www.bnews.bg/article/264132-gerb_vze_sofiya_plovdiv_i_varna_bsp_ruse_blagoevgrad_i_may_pernik_nezavisimi_pazardzhik_i_yambol", "text": "\nБСП проби бившите крепости на низвергнатия от ГЕРБ Цветанов, но Борисов запази големия комат в трите аса - София, Пловдив и Варна след балотажите.  \r\n\r\nСиният Спартански и независимите Попов и Ревалски записаха победи в Пазарджик и Ямбол. Всеки ще се пише на бабаит и ще обявява победа, но тъжната истина е, че народът избра да отиде за гъби и на балотажа. \r\n\r\n Някъде (Варна) изборната аткивност не надхвърли и 30%, а опцията “Не подкрепям никого” се оказа неочаквано предпочитана от избирателите и днес като стигна до 8-10% по места. Статуквото оцеля, но надали задълго. \r\n\r\n Напористата Мая Манолова, която проведе нахакана и креслива кампания приключи безславно политическата си кариера и се очаква да получи тих пристан при президента. Корнелия Нинова оцелява някак си, но бъдещето пред БСП остава несигурно и мрачно.  \r\nАлтернативи на хоризонта не се виждат. Славчо Атанасов от ВМРО - НФСБ приключи безславно и четвъртия си опит да се върне на бял кон в Пловдив.  \r\n\r\nАко сега предпочете парламента в София пред местния в Пловдив, ще спихне напълно доверието в “патриотите”. \r\n\r\n ВМРО вдигна високо летвата, но беше приземено заедно с прехваления Джамбазки, въпреки лъскавата кампания за милиони левове в билбордове и скъпо телевизионно време. \n\t\t\t\t\t\t", "date": "2019.11.03", "title": "ГЕРБ взе София, Пловдив и Варна, БСП Русе, Благоевград и май Перник. Независими Пазарджик и Ямбол"}
{"url": "http://www.bnews.bg/article/264129-nyamam_obvinenie_razpitaha_me_kato_svidetel", "text": "\nБившият кмет на община Гърмен и бивш депутат Ахмед Бешев преди малко бе освободен от ареста. \r\n\r\n\" Не са ми повдигнала обвинение, разпитаха ме като свидетел. Току що гласувах в родното си село Ракитово\", отбеляза Беше.\r\n\r\nТой уточни, че е бил задържан снощи около 20 часа. Бил е ня гости на племенника на съпругата си в Рибиново. \r\n\r\nЗаедно с него е задържано още едно лице, което също е било в къщата. \r\n\r\nСпоред Бешев при огледа в колата му полицията е открила 2000 лева, а в къщата в която е гостувал още 1100. \n\t\t\t\t\t\t", "date": "2019.11.03", "title": "Нямам обвинение, разпитаха ме като свидетел "}
{"url": "http://www.bnews.bg/article/264128-merkel_iska_ot_germaniya_1_mln_punkta_za_elektromobili_do_2030_g", "text": "\nГермания трябва да има един милион зарядни станции за електрически автомобили до 2030 г., заяви канцлерът Ангела Меркел, преди срещи в понеделник с автомобилната индустрия и как да ускорят преминаването към автомобили с ниски емисии, съобщава \"Ройтерс\". \r\n\r\n\"За тази цел искаме да създадем милион точки до 2030 г. и индустрията ще трябва да участва в тези усилия. За това ще говорим\", обясни Меркел.  \r\n\r\nГермания вече има едва 20 000 пункта за обществено зареждане. \r\n\r\nСрещата е втората по въпроса за бързи действия, за да може транспортният сектор на Германия да помогне за постигане на националните цели за емисиите. \r\n\r\nСрещата ще се фокусира върху насърчаването на алтернативи на бензина и дизела, включително автомобили, които работят на водородни горивни клетки, както и тези, захранвани от батерии. \r\n\r\nПравителството и индустрията ще споделят разходите за субсидии, за да привлекат купувачи. \r\n\r\nПравителството също така цели да запази работните места за произвеждащи автомобили и части. \r\n\r\n\"Искаме да изведем нашите специалисти по пътя към едно модерно, климатично бъдеще\", допълва Меркел. \n\t\t\t\t\t\t", "date": "2019.11.03", "title": "Меркел иска от Германия 1 млн. пункта за електромобили до 2030 г."}
{"url": "http://www.bnews.bg/article/264122-zatoplyaneto_prodalzhava_temperaturi_do_22", "text": "\n Затоплянето ще продължи и днес, а максималните температури ще достигнат до 20-22°. \r\n\r\n Над Западна България обаче ще се задържи предимно облачно. Над Източна ще има разкъсана, предимно висока облачност, през деня намаляваща до слънчево време. \r\n\r\n Ще духа слаб до умерен вятър от юг-югозапад и с него затоплянето ще продължи. Най-топло ще е в Дунавската равнина до 20°-22°, в София ще е около 17°. \r\n\r\n По Черноморието ще преобладава слънчево време, преди обяд на места с намалена видимост. Ще духа слаб до умерен южен вятър. Максималните температури ще са 17-19°. Температурата на морската вода е 17°. Вълнението на морето ще бъде 1-2 бала. \r\n\r\n Над планините облачността ще е значителна. Временни разкъсвания и намаления до предимно слънчево ще има в масивите от Централна и Източна България. Почти без валежи. Ще духа умерен до силен югозападен вятър. Максималната температура на височина 1200 метра ще е около 14°, на 2000 метра – около 7°. \r\n\r\n Следващите две седмици се очаква времето да е по-топло от обичайното за този период. До средата на ноември се очертава ново циганско лято. \r\n \n\t\t\t\t\t\t", "date": "2019.11.03", "title": "Затоплянето продължава, температури до 22°"}
{"url": "http://www.bnews.bg/article/264121-provezhda_se_vtori_tur_na_mestnite_izbori", "text": "\n Втори тур на местните избори се провежда днес в населените места, където миналата неделя не бяха избрани кметове. \r\n\r\n След вота на 27 октомври в 9 областни града вече имат избрани кметове. В останалите 18 предстои балотаж. \r\n\r\n Днес ще гласуват жителите на 105 общини, 441 кметства и в 31 района в София (22 района), Пловдив и Варна. \r\n\r\n Изборният ден започва в 7 ч. сутринта и приключва в 20 ч. Ако към този час пред секциите има чакащи, те ще гласуват, но най-късно до 21 ч.4 \r\n\r\n Бюлетините за гласуване днес са три вида – за избор на кмет на община, за избор на кмет на кметство и за избор на районен кмет. В тях фигурират имената на двамата кандидати, събрали най-много проценти от вота на първия тур. Изписани са наименованията на партиите, коалициите или инициативните комитети, които са ги издигнали. \r\n\r\n На две места на балотаж ще се явят по трима кандидати, които са получили равен брой гласове на първия тур. Това са кметствата в Радиново и Александрово. \r\n\r\n Гласува се по обичайния начин – в квадратчето с номера на предпочитания кандидат се поставя знак Х или V със син химикал. \r\n\r\n Във всяка бюлетина ще присъства и квадратчето \"Не подкрепям никого\". То се счита за действителен глас за избирателите, но няма да повлияе на резултата на всеки от кандидатите. \r\n\r\n До края на изборния ден важи забраната за оповестяване под каквато и да е форма на резултати от социологически проучвания. Агитацията също е забранена. \r\n \n\t\t\t\t\t\t", "date": "2019.11.03", "title": "Провежда се втори тур на местните избори"}
{"url": "http://www.bnews.bg/article/264124-ovladyaha_povecheto_pozhari_v_kaliforniya", "text": "\n По-голямата част от пожарите в Калифорния, които принудиха хиляди хора да се евакуират през последните седмици, са над 70 % овладени. Това заявиха от Калифорнийския департамент по горско стопанство и пожарна защита, цитирани от БГНЕС. \r\n\r\n \"Няма увеличение на площите за една нощ, тъй като пожарникарите постигнаха добър напредък в усилията си за борба с пожарите.\", се казва в декларацията на властите, публикувана в Twitter. \r\n\r\n Пожарът в щат Сонома (най-големият от настоящите пожари в Калифорния), е овладян на 72 %, а пожарът в Ривърсайд – на 85 %. \r\n\r\n Единственият пожар, който остава силен, е близо до градовете Вентура и Окснард в околностите на Лос Анджелис. Според калифорнийските пожарникари той е овладян само на 20 %. \r\n\r\n В края на миналата седмица силните ветрове допринесоха за разпространението на пожари в Калифорния и породиха нови. От петък метеорологичните условия вече са по-благоприятни за гасенето на стихията. \r\n \n\t\t\t\t\t\t", "date": "2019.11.03", "title": "Овладяха повечето пожари в Калифорния"}
{"url": "http://www.bnews.bg/article/264123-10_godishno_dete_e_v_izbiratelnite_spisatsi_v_treklyano", "text": "\n В най-малката българска община изборите приключиха още на първи тур. Прокуратурата обаче започна проверка заради съмнения за изборен туризъм. В същото време една майка разбра, че 10-годишното ѝ дете е в избирателния списък. \r\n\r\n Самотният път към най-малката община у нас Трекляно преди избори се превръща в магистрала, казват местните хора. \r\n\r\n В някои от 19-те села в района живеят по малко от 10 души. В най-голямото село там много от къщите са изоставени, а хора има основно в кръчмата. По списък обаче там могат да гласуват почти 800 души. \r\n\r\n Активността на първия тур е рекордна за страната ни - над 82%. Всички признават за изборния туризъм. \r\n\r\n Жена, която работи в общината, но се страхува да покаже лицето си заради заплахи, разказа за незаконни регистрации, схема със социални помощи и как 10-годишното ѝ дете е вписано в избирателните списъци. Тя подозира зад схемата общинското ръководство. \r\n\r\n Василка Кирилова е жената, заплашвала майката на дето. Местните казват, че тя е човекът, който прави изборите в Трекляно. Кирилова отрича обвиненията, изборния туризъм и казва, че всичко в списъците е законно. \r\n\r\n „Няма в избирателните списъци деца. Тук хората идват да гласуват. Обличат си новите дрехи и излизат да гласуват. Нашите хора са такива”, каза Василка Кирилова. \r\n\r\n Като секретар на общината само тази година Кирилова е регистрирала 160 души, а общо хората само с настоящ адрес там са около 700. В избирателните списъци пък те са почти колкото тези с постоянен. Така математически могат сами да изберат кмета. \r\n\r\n Предстоят разпити на собственици на имоти и на общинското ръководство в Трекляно. Ще бъдат проверени и избирателните списъци по сигнала за вписаното 10-годишно дете. За майка му остава битката със страха и справедливостта в Трекляно. \r\n \n\t\t\t\t\t\t", "date": "2019.11.03", "title": " 10-годишно дете е в избирателните списъци в Трекляно"}
{"url": "http://www.bnews.bg/article/264127-zadarzhaha_bivshiya_kmet_na_garmen_ahmed_bashev", "text": "\n Бившият кмет на Гърмен Ахмед Башев и ексдепутат е бил задържан снощи по време на акция срещу купуването на гласове. Това потвърдиха за NOVA от МВР. \r\n\r\n Обвиненията срещу него са, че работил в полза на един от кандидатите за кметове, които се явяват на балотажа. Tой управляваше общината дълги години. На последните местни избори се кандидатира за нов мандат и се класира трети.  \r\n\r\n За ареста съобщи и самият той в профила си във Facebook. \r\n\r\n \r\n\r\n През нощта имаше полиция при „Кремиковци” може тогава да са го гепили”, коментира жител на Гърмен.  \r\n\r\n За ареста потвърди и главния прокурор Сотир Цацаров. Башев остава в ареста за 24 часа.  \r\n\r\n В момента обстановката в малката родопска община е спокойна.  \r\n\r\n   \r\n \n\t\t\t\t\t\t", "date": "2019.11.03", "title": "Задържаха бившия кмет на Гърмен Ахмед Башев"}
{"url": "http://www.bnews.bg/article/264134-borisov_obyavi_za_vrashtane_kam_normalnostta_chastichnite_zagubi_na_gerb_vav_vidin_ruse_i_blagoevgrad", "text": "\nБорисов във видимо добро настроение се шегува със социолозите.  \r\n\r\nКойто е подкрепил Андрей Райчев, винаги е загубил, каза премиерът в изборната нощ. “Дай боже всеки му такова отстъпление като на ГЕРБ”. Там където са загубили от ГЕРБ кметовете са се били превърнали в “дерибей”.  \r\n\r\nСпециално бе отбелязан и Камбитов, който играел хоро с пари на челото. Повече срещи на Борисов с Мая Манолова нямало да има. Според лидера на ГЕРБ загубите на ГЕРБ в някои градове са връщане към “нормалността”.  \r\n\r\nНовината е, че три мандата ще бъде максимумът за кметове на ГЕРБ. На въпрос за ниската избирателна активност Борисов прехвърли отговорността към всички участвали партии. \r\n\r\nОт целия тон на изявлението струеше доброто настроение на премиера.  \r\n\r\nЯвно малките загуби от БСП са били планирани като глътка свеж въздух за Корнелия Нинова, която е удобния лидер на опозицията за ГЕРБ. Като основна теза Борисов налага победата на ГЕРБ в общинските съвети, а победите на независими кметове били полезни за демокрацията.  \r\n\r\nВ Русе досегашния кмет (близък на Цветанов) работил против кандидата на ГЕРБ. \r\n\r\nБорисов ти нападаше, ти хвалеше социолозите или ги наричаше партийни кадри, но удобно забрави, че неговата бивша секретарка и сега посланик в Израел Румяна Бъчварова от кръга Капитал основно работеше за кандидата на БСП Мая Манолова и и вещаеше победа още през август. \n\t\t\t\t\t\t", "date": "2019.11.03", "title": "Борисов обяви за връщане към “нормалността” частичните загуби на ГЕРБ във Видин, Русе и Благоевград"}
{"url": "http://www.bnews.bg/article/264131-profil_parvata_dama_vav_feysbuk_razkasa_karakachanov_za_svinshtinata_mu_po_vreme_na_otdavane_na_pochit", "text": "\nЗначи, вижте! То е ясно, че Генералът е истински военен и е в топ-форма, което аз мога, нали, и лично да потвърдя. Но просто умирам от срам като гледам докъде са се докарали тез другите двама! Как може коскоджамити военен министър и действащ началник на армията да не могат дори да клекнат, бе?! То няма достойнството, няма израз на почит към героите... по един плондир отпрали там от плюскане и се изтъпанили най-отпред, превити, зачервени, ще гръмнат всеки момент за смях и на пилците!\r\n#ПърватаДама \n\t\t\t\t\t\t", "date": "2019.11.03", "title": "Профил “Първата дама” във фейсбук разкъса Каракачанов за свинщината му по време на отдаване на почит"}
{"url": "http://www.bnews.bg/article/264125-mnogo_po_slaba_izbiratelna_aktivnost_v_sofiya_varna_i_plovdiv", "text": "\n Избирателната активност към 9 часа на балотажа на местните избори в София е 1,8%, при около 4% избирателна активност, регистрирана миналата неделя към този час на първия тур. Това показват данните от екзит пол на \"Галъп интернешънъл\", съобщава БНР.   \r\n\r\n Във Варна избирателната активност е 2,1%, при активност миналата неделя по това време от около 3%. \r\n\r\n В Благоевград е 4,7% активността към този час, а миналата неделя е била около 4. \r\n\r\n В Пловдив избирателната активност е 1,6%, а на изборите, които се проведоха миналата неделя, активността към този час е била около 4%. На последните местни избори през 2015 г. към 9,00 часа активността в Пловдив е била 3,17%. \r\n\r\n Към момента не се съобщава за проблеми. \r\n \n\t\t\t\t\t\t", "date": "2019.11.03", "title": "Много по-слаба избирателна активност в София, Варна и Пловдив"}
