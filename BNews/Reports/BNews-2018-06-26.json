{"url": "http://www.bnews.bg/article/244280-makedonskiyat_prezident_nalozhi_veto_na_sporazumenieto_za_imeto", "text": "\n Македонският президент Георге Иванов наложи вето на споразумението за името с Гърция. Според него договорът застрашава суверенитета и поставя страната му в зависимост от Гърция. \r\n\r\n Очаква се ветото да бъде преодоляно от парламента в Скопие, съобщава NOVA. \r\n \n\t\t\t\t\t\t", "date": "2018.06.26", "title": "Македонският президент наложи вето на споразумението за името"}
{"url": "http://www.bnews.bg/article/244277-bedstvie_tsiklonat_nefeli_udari_gartsiya", "text": "\n Циклонът \"Нефели\" вече удари Съседна Гърция. Стихията предизвика наводнения и щети в централната част. В момента силни порои има на Халкидики и в района на Солун, информира NOVA. \r\n\r\n На места там вече са паднали над 100л /кв.м. И в сряда валежите ще продължават, а на много места опасността е от най-висока степен. Според синоптиците ситуацията ще се влошава в следващите дни.  \r\n\r\n   \r\n \n\t\t\t\t\t\t", "date": "2018.06.26", "title": "БЕДСТВИЕ! Циклонът \"Нефели\" удари Гърция!"}
{"url": "http://www.bnews.bg/article/244278-golata_dzhuliana_gani_shokira_s_nova_viziya_vizhte_promyanata", "text": "\n \r\n\r\n Небезизвестната силиконка Джулиана Гани отново втрещи аудиторията с новото си фото, което публикува в социалните мрежи. \r\n\r\n \"Пластмасовата\" госпожица очевидно е преминала съм отбора на брюнетките. Гани не спира да залива мрежата със свои голи снимки, а потребители се шегуват, че вече не биха я познали, ако я видят с дрехи.  \r\n\r\n Стратегия и опит за реклама ли е това, можем само да гадаем. \r\n\r\n   \r\n \n\t\t\t\t\t\t", "date": "2018.06.26", "title": "Голата Джулиана Гани шокира с нова визия! Вижте промяната! "}
{"url": "http://www.bnews.bg/article/244279-es_zapochva_pregovori_s_makedoniya_ot_yuni_2019_g", "text": "\n Съветът на Европейския съюз е решил тази вечер да подкрепи началото на предприсъединителни преговори с Македония и Албания от догодина принципно и под условие. Това съобщи Българската телеграфна агенция, позовавайки се на дипломатически източник. \r\n  \r\nСлед продължили два дни преговори в Люксембург министрите на външните работи на страните от ЕС са се съгласили да вземат предвид постиженията на двете страни досега. Според тяхното решение се открива път през юни догодина предприсъединителните преговори със Скопие и Тирана да започнат с условието реформите в двете страни да продължат. \r\n  \r\nУточнява се, че решението за начало на преговори е обвързано с подкрепа от Европейския съвет и с осъществения напредък до края на следващата година. Предвижда се дотогава Европейската комисия да започне подготовката за преговорите. \r\n  \r\nДнешното решение на европейските министри бе взето на последното заседание на Съвета на ЕС в рамките на българското председателство, информира \"Дарик\". \r\n \n\t\t\t\t\t\t", "date": "2018.06.26", "title": "ЕС започва преговори с Македония от юни 2019 г.?"}
{"url": "http://www.bnews.bg/article/244276-spetsaktsiya_v_botevgrad_arestuvaha_sina_na_vladimir_pelov", "text": "\n Операцията няма връзка с избягалия затворник, който бе убит този месец, съобщава NOVA. \r\n\r\n Полицейска акция се провежда в Ботевград. Поводът е двама братя от ромски произход и палежи на офиси на спедиторска фирма в града.  \r\n\r\n Задържани са братята Тодор и Борис Ерменкови, синът на Владимир Пелов и бизнесменът Цветомир Миков.  \r\n\r\n Спецоперацията обаче не е свързана с Пелов. \r\n\r\n Bnews ще продължи да следи случая. \r\n \n\t\t\t\t\t\t", "date": "2018.06.26", "title": "СПЕЦАКЦИЯ В БОТЕВГРАД: Арестуваха сина на Владимир Пелов"}
{"url": "http://www.bnews.bg/article/244272-antoniya_petrova_s_pikantni_podrobnosti_za_noviya_si_mazh", "text": "\n Мис България 2009 се омъжи само след 3-месечна връзка. \r\n\r\n \"Съпругът ми се казва Ивайло Батинков и в момента е любовта на моя живот. Надявам се да е завинаги\". Това разкри Мис България 2009 Антония Петрова за \"На кафе\" с Гала.  \r\n\r\n Миналата седмица красивата юристка се омъжи на тайна церемония в Гърция.  \r\n\r\n \"Съпругът ми се казва Ивайло Батинков и в момента е любовта на моя живот. Надявам се да е завинаги\". Това разкри Мис България 2009 Антония Петрова за \"На кафе\" с Гала.  \r\n\r\n Миналата седмица красивата юристка се омъжи на тайна церемония в Гърция. Тя сподели, че се познава със съпруга си едва от 3 месеца. Двамата заживели заедно още на втората среща. \r\n\r\n \"Той ми предложи брак на първия месец. Той е на 39 години, а аз съм на 34. И двамата сме в такава възраст, на която нищо не може да те изненада. Но когато любовта те връхлети, то просто се случва\", заяви Петрова. \r\n\r\n   \r\n \n\t\t\t\t\t\t", "date": "2018.06.26", "title": "Антония Петрова с пикантни подробности за новия си мъж"}
{"url": "http://www.bnews.bg/article/244273-izvanredno_tsetska_pak_si_izmi_ratsete_izritva_shestima_ot_zatvora_v_lovech_za_byagstvoto_na_bludnika_boris_angelov", "text": "\n Комисия предлага дисциплинарни проверки срещу 6 длъжностни лица от затвора в Ловеч и общежитието към него. \r\n\r\n Комисията, назначена от Главна дирекция „Изпълнение на наказанията“ в затвора в Ловеч и затворническото общежитие „Полигона“ за извършване на проверка непосредствено след отклонението от външен неохраняем работен обект на лишения от свобода Борис Ангелов на 21 юни тази година, констатира следното: \r\n\r\n С протокол от 20.11.2015 г. Комисията по изпълнение на наказанията към затвора гр. Ловеч заменя режима на лишения от свобода от строг на общ. Със заповед от 11.06.2018 г. на началника на затвора гр. Ловеч, на основание чл. 64 от ЗИНЗС, лишеният от свобода Иванов е настанен за изтърпяване на наказанието си в затворническо общежитие от открит тип. На 14.06.2018 г. той е разпределен да доизтърпи наказанието си в затворническото общежитие „Полигона“ към затвора гр.Ловеч. \r\n\r\n Още на следващия ден, началникът на общежитието го определя със заповед да работи на външен обект и на 16.06.2018 г. той е изведен. На 21.06.2018 г. управителят на фирмата, която наема лишените от свобода, уведомява дежурния надзирател за отклонението, сформирана е група за проследяване. Лишеният от свобода Иванов е задържан от служителите на МВР на 23.06.2018г. \r\n\r\n В резултат на проверката комисията счита, че са налице пропуски и грешки, довели до инцидента с Иванов. Сред тях са липса на комуникация и екипност в дейността на служителите, имащи отношение към изготвяните становища за промени в правният статут на лишените от свобода. Комисията установява, че има промяна в първоначално изготвената оценка от рецидив, но проблемните зони остават, а изготвеното становище от социалния инспектор в затвора е формално и противоречи на текущ доклад на друг социален инспектор. \r\n\r\n Комисията констатира още, че в конкретния случай липсва прецизиране при назначаване на работа на външен неохраняем работен обект, с оглед наказанието на лишения от свобода, неговите характеристични данни и стойността на оценката на риска от рецидив. Установено е, че Иванов не е имал престой в затворническото общежитие, през който да се адаптира и да се наблюдава неговото поведение, преди да бъде изведен на външния обект. \r\n\r\n В тази връзка, комисията предлага да бъдат образувани дисциплинарни проверки срещу 6 длъжностни лица, а именно: началника на затвора в Ловеч и неговия заместник, началника на сектор „Социална дейност и възпитателна работа“ и социалния инспектор в затвора-Ловеч, както и срещу началника на общежитието„Полигона“ и социалния инспектор там, съобщи \"Министерство на правосъдието\". \r\n\r\n   \r\n \n\t\t\t\t\t\t", "date": "2018.06.26", "title": "ИЗВЪНРЕДНО: Цецка пак си изми ръцете! Изритва шестима от затвора в Ловеч за бягството на блудника Борис Ангелов!"}
{"url": "http://www.bnews.bg/article/244274-naznachiha_nov_shef_na_agentsiya_patna_infrastruktura", "text": "\n Досегашният началник Дончо Атанасов остава член на Управителния съвет. \r\n\r\n Назначиха нов шеф на Агенция \"Пътна инфраструктура\". От днес начело застава инж. Светослав Глосов, предаде NOVA. \r\n\r\n Досегашният началник Дончо Атанасов остава член на Управителния съвет. Той ще продължи да е ангажиран с новото строителство на участъци от републиканската пътна мрежа, както и с поддръжката, ремонтите и рехабилитацията на вече съществуващите трасета. \r\n\r\n Рокадата идва по молба на самия инж. Дончо Атанасов.  \r\n \n\t\t\t\t\t\t", "date": "2018.06.26", "title": "Назначиха нов шеф на Агенция \"Пътна инфраструктура\""}
{"url": "http://www.bnews.bg/article/244257-intsident_tezhka_katastrofa_zatvori_patya_za_gotse_delchev_ima_raneni", "text": "\n Тежка катастрофа затвори временно пътя за Гоце Делчев. Инцидентът се е случил към 14:55 часа на пътя за Гоце Делчев. Сблъскали са се автобус и микробус, съобщи МВР.  \r\n\r\n По първоначална информация от удара са пострадали 5 души, които са отведени в болнични заведения. На място са полицейски и пожарни екипи. \r\n\r\n Районът е отцепен, извършва се оглед. \r\n\r\n Към момента изцяло е затворен пътят Добринище-Гоце Делчев, обход - през Елешница. Има обходен маршрут през Елешница, съобщава NOVA. \r\n \n\t\t\t\t\t\t", "date": "2018.06.26", "title": "ИНЦИДЕНТ! Тежка катастрофа затвори пътя за Гоце Делчев! Има ранени!"}
{"url": "http://www.bnews.bg/article/244256-kompyutarno_obuchenie_za_pensioneri_startira_v_nesebar", "text": "\n Уроците ще се провеждат в местния Клуб на пенсионера, информира NOVA. \r\n\r\n Кметът на Несебър Николай Димитров даде старт на курс по компютърно обучение за пенсионери в село Гюльовца, съобщи БТА по данни на пресцентъра на общината.  \r\n\r\n Това е третото населено място след Несебър и Обзор, в което общината осъществява инициативата.  \r\n\r\n Обучението по начална компютърна грамотност е предвидено да се провежда в залата на Клуба на пенсионера, като възрастните хора ще бъдат разделени на две групи от по осем души. \r\n\r\n Кметът е окуражил присъстващите на курса и е пояснил, че светът става все по-зависим от новите технологии и възрастните хора се нуждаят от специално внимание и грижи при овладяване на съвременните средства за комуникация и информация.  \r\n \n\t\t\t\t\t\t", "date": "2018.06.26", "title": "Компютърно обучение за пенсионери стартира в Несебър"}
{"url": "http://www.bnews.bg/article/244266-politsiyata_izdirva_43_godishna_zhena", "text": "\n Полицията издирва 43-годишна жена, съобщава пресцентърът на МВР.  Столичното Седмо РУ издирва Цветелина Радославова Георгиева, на 43 години, от Омуртаг, с последен адрес в ж.к. \"Младост 1\". Тя е в неизвестност от 15 юни, информира NOVA. \r\n\r\n На 15 юни сутринта жената напуснала дома си и оттогава е в неизвестност.  \r\n\r\n Георгиева е висока около 170 см, с дълга, руса коса и кафяви очи. Била е облечена в сини дънки, червена тениска, светлосиньо дънково яке и обута с еспадрили. \r\n\r\n Органите на реда умоляват всички, които имат информация за издирваната, да се обадят на тел. 112 или в най-близкото районно управление на МВР. \r\n \n\t\t\t\t\t\t", "date": "2018.06.26", "title": "Полицията издирва 43-годишна жена"}
{"url": "http://www.bnews.bg/article/244271-sram_telk_v_dobrich_lishi_ot_terapiya_dete_sas_sindrom_na_daun", "text": "\n Прегледът бил проведен само от един медик, въпреки разпоредбите на закона, че за процента инвалидност трябва да се произнесат трима експерти. \r\n\r\n Ралица е на 3 години. Ражда се с една хромозома повече – Синдром на Даун. Досега според комисиите ТЕЛК увреждането й е било 50%. Според последния документ детето е 20% по-здраво. \r\n\r\n ТЕЛК-Добрич не дава обяснение защо Ралица е с намален процент, въпреки че за последните три години освен със Синдрома, детето живее и с проблеми с щитовидната жлеза. А прегледът, който определя степента на увреждането й, е бил в намален състав. \r\n\r\n “В телковото решение ми пише, че Ралица е преглеждана от хирург, че има мек корем. Има три подписа на ТЕЛК-а, с които се казва, че са присъствали трима лекари в кабинета. Аз такива лекари не видях”, посочва майката Галя Георгиева. \r\n\r\n От ТЕЛК Добрич заявиха за NOVA, че макар и лекарите да не са били на прегледа, са запознати с документацията, процедурата била такава, за да не чакат пациентите. А ниският процент в ТЕЛК-а на Ралица означава, че оттук нататък тя няма право да посещава рехабилитация, съобщава \"Нова Варна\". \r\n  \r\n \n\t\t\t\t\t\t", "date": "2018.06.26", "title": "СРАМ! ТЕЛК в Добрич лиши от терапия дете със синдром на Даун"}
{"url": "http://www.bnews.bg/article/244261-vizhte_koi_sa_pette_diplomaticheski_predizvikatelstva_pred_erdogan_sled_samnitelnata_pobeda_v_turtsiya", "text": "\n Очаква се той да продължи войнствения си стил във външната политика на Анкара, макар наблюдателите да не изключват вероятността да потърси компромис, посочва Фулия Йозеркан от АФП. \r\n\r\n След победата си на изборите в неделя турският президент Реджеп Тайип Ердоган се очаква да продължи войнствения си стил във външната политика на Анкара, макар наблюдателите да не изключват вероятността да потърси компромис. Това пише Фулия Йозеркан от АФП. \r\n\r\n Месеците, предшестващи двойните избори – парламентарни и президентски, бяха белязани от силно напрежение между Анкара и западните страни, паралелно със сближаването между Ердоган и руския президент Владимир Путин. \r\n\r\n Ето петте основни предизвикателства, пред които ще се изправи Ердоган по време на новия си мандат: \r\n\r\n Отношенията със Съединените щати, двете страни с най-големи армии в НАТО, са сложни поради несъгласието по сирийския въпрос и съдбата на турския проповедник Фетхуллах Гюлен, живеещ в изгнание в Америка, за чието екстрадиране настоява Анкара поради предполагаемата му замесеност в провалилия се опит за преврат през юли 2016 г. \r\n\r\n Подкрепата на Вашингтон за кюрдските Сили за защита на народа силно обтегнаха отношенията. Анкара вижда в тази въоръжена групировка \"терористична\" организация, заплашваща нейните граници. \r\n\r\n Ердоган, който се нуждае от ултанационалистическите си съюзници, за да запази парламентарното си мнозинство, рискува да поддържа твърда линия по този въпрос, отбелязва Сонер Чагаптай, изследовател във вашингтонския Институт за близкоизточна политика. \r\n\r\n \r\n\r\n Въпреки столетията дълбоко съперничество между турското и руското могъщество, Ердоган и Путин изковаха тесни лични отношения през последните години, превъзмогвайки тежката дипломатическа криза след свалянето на руски самолет от Анкара през 2015 г. \r\n\r\n Анкара и Москва сключиха споразумение за покупката от Турция на руски ракетни системи С-400, несъвместими с отбранителните системи на НАТО. \r\n\r\n Путин бе сред първите големи чуждестранни ръководители, които честитиха на турския президент преизбирането му. \r\n\r\n Но според Гарет Дженкинс, изследовател в програмата \"Силк роуд стъдис\", \"Ердоган ще трябва да избере между САЩ и Русия и да плати цената за избора, какъвто и да е той\". \r\n\r\n От началото на 2011 г. на кризата, разкъсваща съседна Сирия, Турция активно подкрепя опозицията, стремяща се да свали от власт Башар Асад, и отказва всякакъв пряк диалог с Дамаск. \r\nНо изправена пред преливане на конфликта с притока на над три милиона бежанци и присъствието на въоръжени групи по границата си, Анкара днес се намесва военно в Сирия и иска да ускори завръщането на сирийците в страната им. \r\n\r\n Арън Стейн от Атлантическия съвет подчерта, че Турция вече е намерила с режима на Асад \"формула\", която минава през Москва и оставя настрана желанието си да подкрепи смяна на режима. \r\nТурците \"приеха оставането на режима на власт, но са решени да установят своя собствена зона на влияние по дължината на границата, която да служи за буферна зона\", обясни той. \r\n\r\n Отношенията между Турция и Европейския съюз са особено бурни след опита за преврат срещу Ердоган през юли 2016 г.: оттогава Анкара извършва безмилостни чистки, които предизвикват тревога в Брюксел. \r\nЙоздем Санберк, ветеран на турската дипломация, е убеден, че идва време за компромис и че \"отношенията трябва да се поставят на по-здрави основи\". \r\n\r\n През март 2016 г. Анкара и ЕС сключиха споразумение за мигрантите, което позволи да бъде намален драстично броят на мигрантите, заминаващи за Европа от Турция. Ердоган обаче, който не преговаря директно за това споразумение, многократно заплашва \"да изпрати милиони\" мигранти в Европа. \r\n\r\n \r\n\r\n От няколко години Ердоган води разнопосочна външна политика и се стреми да се утвърди като шампион на палестинската кауза и защитник на мюсюлманските малцинства по света. \r\n\r\n Когато САЩ признаха Ерусалим за столица на Израел, Ердоган събра ръководителите на основните мюсюлмански страни в опит да дадат координиран отговор. \r\n\r\n Сред първите, които поздравиха Ердоган за преизбирането му, бяха венецуелецът Николас Мадуро и суданецът Омар Бешир, и двамата смятани за парии от Запада. \r\n\r\n Според Дженкинс Анкара рискува да направи грешни дипломатически стъпки. \"Ердоган трябва да започне да назначава хора, които разбират от външна политика и са готови да му казват нещата такива, каквито са\", съобщава NOVA. \r\n \n\t\t\t\t\t\t", "date": "2018.06.26", "title": "Вижте кои са петте дипломатически предизвикателства пред Ердоган след съмнителната победа в Турция!"}
{"url": "http://www.bnews.bg/article/244270-barekov_pred_rakovodstvoto_na_konservatorite_kategorichno_sam_protiv_ideyata_na_angela_merkel_za_migratsiyata", "text": "\n Категорично отказвам да се съглася с изказаната от германския канцлер Ангела Меркел идея за връщане на мигрантите от Германия в страните, в които първоначално са влезли или са регистрирани, срещу дадена финансова облага.  Такава позиция изрази европейският депутат Николай Бареков по време на приветствената си реч на състоялото се днес официалното откриване на годишната среща на Европейските консерватори и реформисти, на която той е съдомакин. \r\n\r\n \r\n\r\n Бареков обяви още, че напълно подкрепя идеята, споделена от българското правителство в лицето на Бойко Борисов, че трябва да се мисли в посока как да бъдат изградени съоръжения за приютяване на хора в беда на територията държави, намиращи се извън Европейския съюз. \r\n\r\n Пред ръководството на ЕКР евродепутатът отбеляза и, че най-добрата програма до този момент за справяне с мигрантската криза е писана именно от екипа на оглавяваната от него партия през 2014 година. „Фундамент в тази програма е пълното затваряне на европейските граници”, подчерта той. \r\n\r\n Годишната среща на Европейските консерватори и реформисти се провежда за първи път у нас. За събитието в столицата пристигнаха знакови европейски консерватори. Сред тях са Джефри ван Орден - зам.-председател на ЕКР и член на ЕП от Великобритания, Ян Захрадил - президент на АКРЕ и член на ЕП от Чешка република, Ханс-Олаф Хенкел - зам.-председател на ЕКР и член на ЕП от Германия и Ричард Милсъм - изпълнителен директор на АКРЕ. \r\n\r\n В рамките на работната седмица европейските депутати ще осъществят редица срещи на високо ниво както с правителствения, така и с неправителствения сектор. На обсъждане ще бъдат поставени ключови за България и ЕС теми катo миграцията, българското председателство на Европейския съвет, сигурността на Балканите и Европа след Брекзит, присъединяването на Западните Балкани и ролята на България в региона. \r\n \n\t\t\t\t\t\t", "date": "2018.06.26", "title": "Бареков  пред ръководството на консерваторите: Категорично съм против идеята на Ангела Меркел за миграцията\r\n\r\n"}
{"url": "http://www.bnews.bg/article/244263-novo_popalnenie_v_inter_vizhte_podrobnosti", "text": "\n Раджа Наинголан бе представен официално като ново попълнение на \"Интер\". Белгиецът подписа договор до 2022 г. с тима от Милано. За него \"нерадзурите\" ще платят 25 млн. евро, а \"Рома\" ще привлекат защитника Давиде Сантон и халфа Николо Дзаниоло, който е само на 18 години. \r\n\r\n 30-годишният Наинголан премина обстойни медицински прегледи в щаба на Италианския олимпийски комитет, след което му бе направена официална фотосесия с фланелката на \"Интер\" \r\n\r\n Белгиецът с безброй татуировки игра в \"Рома\" от 2014 г. до днес. Той записа 203 мача и 33 гола във всички турнири. \r\n\r\n В момента Наинголан си почива, след като не бе извикан от националния селекционер на Белгия в тима за световното първенство в Русия. След това решение той заяви, че се отказва да представя родината си на международни форуми, информира бТВ. \r\n \n\t\t\t\t\t\t", "date": "2018.06.26", "title": "Ново попълнение в Интер! Вижте подробности! "}
{"url": "http://www.bnews.bg/article/244268-v_rumaniya_osadiha_bivsha_rakovoditelka_na_spetsializirana_prokuratura", "text": "\n Бившата ръководителка на румънската Дирекция за разследване на престъпленията на организираната престъпност и тероризма (ДРПОПТ) Алина Бика беше осъдена окончателно на четири години затвор ефективно, съобщава бТВ. \r\n\r\n Те беше обвинена в облагодетелстване на закононарушител, припомня агенция Аджерпрес. \r\n\r\n По същото дело бившият министър на икономиката Адриан Видяну бе оправдан от съдиите във Върховния касационен съд. \r\n\r\n Алина Бика беше осъдена на първа инстанция през ноември 2016 г. за облагодетелстване на бизнесмена Овидиу Тендер. Според обвинението Бика е оказала натиск върху подчинените си прокурори, за да може Тендер да получи условна присъда по конкретно дело. \r\n\r\n Междувременно Алина Бика избяга в Коста Рика и поиска политическо убежище там. \r\n\r\n Съдиите оправдаха днес Алина Бика по друго дело, по което бе осъдена на три години и шест месеца ефективно. Обвинението бе за вземане на подкуп от бизнесмена Хория Симу. \r\n \n\t\t\t\t\t\t", "date": "2018.06.26", "title": "В Румъния осъдиха бивша ръководителка на специализирана прокуратура"}
{"url": "http://www.bnews.bg/article/244253-istorichesko_sabitie_zakonat_za_brekzit_e_priet_velikobritaniya_mozhe_da_napusne_es", "text": "\n Законопроектът претърпя повече от 250 часа тежко разискване в парламента. \r\n\r\n Законопроектът, който установява решението на Великобритания да напусне Европейския съюз, стана закон след месеци на разискване. Това съобщи председателят на Камарата на общините Джон Берков, цитиран от БГНЕС. \r\n\r\n Той информира, че законопроектът на ЕС, отменящ Закона за европейските общности от 1972 г., чрез който Великобритания става член, е получил кралско одобрение от Елизабет II. \r\n\r\n Той утвърждава денят на Брекзит в британското законодателство като 29 март 2019 г. в 23 ч. - полунощ в Брюксел, определен като края на двугодишния процес на оттегляне по член 50. \r\n\r\n Законопроектът претърпя повече от 250 часа тежко разискване в парламента, тъй като беше представен през юли 2017 г. \r\n\r\n 30% от българския бизнес ще пострада от Брекзит \r\n\r\n Проевропейците отпразнуваха миналата седмица приемането на законопроекта от парламента като доказателство, че въпреки продължаващата несигурност по време на преговорите с Брюксел, Великобритания ще напусне ЕС. \r\n\r\n Министърът на международната търговия Лиъм Фокс заяви, че е проправен „необратимо“ пътя за Brexit, добавяйки, че шансовете на Великобритания да не напусне \"сега са нула\". \r\n\r\n Член на управляващата Консервативна партия заяви в края на седмицата: \"Официалната позиция около Brexit сега е изчистена. Това прави ръката на премиера много по-силна.\" \r\n\r\n Българите и румънците във Великобритания са се увеличили с 80% за 3 години \r\n\r\n Друг проевропейски консерватор заяви, че Мей ще отиде на срещата на върха на ЕС по-късно тази седмица \"с вятър в платната си\". \r\n\r\n Правителството премина през големи трудности, за да прокара законопроекта в парламента и бе принудено да даде известна власт на депутатите за последната сделка относно Brexit, договорена с Брюксел, предава NOVA. \r\n \n\t\t\t\t\t\t", "date": "2018.06.26", "title": " ИСТОРИЧЕСКО СЪБИТИЕ! Законът за Брекзит е приет! Великобритания може да напусне ЕС!"}
{"url": "http://www.bnews.bg/article/244269-patnicheski_vlak_deraylira_v_avstriya_trima_dushi_sa_tezhko_raneni", "text": "\n Трима души бяха тежко ранени при дерайлиране на пътнически влак в Австрия, съобщиха местните власти, цитирани от Асошиейтед прес. \r\n\r\n Други 27 души получиха леки наранявания при катастрофата, станала в 7,15 сутринта близо до Санкт Пьолтен, западно от Виена, каза служителката на Червения кръст Соня Келнер пред Австрийската информационна агенция. \r\n\r\n Във влака пътували около 80 души, два от трите вагона на композицията се обърнали, скъсани били електропроводи. \r\n\r\n Засега не се съобщава каква е причината за злополуката. Влакът е собственост на Марияцелербан - местен оператор на теснолинейни линии и е пътувал за Санкт Пьолтен, информира \"Дарик\". \r\n \n\t\t\t\t\t\t", "date": "2018.06.26", "title": "Пътнически влак дерайлира в Австрия, трима души са тежко ранени"}
{"url": "http://www.bnews.bg/article/244275-ot_poslednite_minuti_katastrofa_na_am_hemus_dvizhenieto_e_zatrudneno", "text": "\n Мокрите пътища и проливните дъждове, както винаги се оказаха предпоставка за пътнотранспортни произшествия. \r\n\r\n На 25-ти километър на АМ \"Хемус\" лек автомобил е самокатастрофирал. По данни на очевидци няма тежко пострадали и най- вероятно ПТП-то е предизвикано заради хлъзгавия път, което е изпратило автомобила странично в мантинелата.  \r\n\r\n Движението в участъка е затруднено.  \r\n\r\n BNews продължава да следи случая. \r\n \n\t\t\t\t\t\t", "date": "2018.06.26", "title": "ОТ ПОСЛЕДНИТЕ МИНУТИ: Катастрофа на АМ \"Хемус\", движението е затруднено!"}
{"url": "http://www.bnews.bg/article/244252-mvr_izleze_s_preporaki_zaradi_ochakvanite_prolivni_valezhi_v_stranata", "text": "\n Министерството на вътрешните работи предприе превантивни действия във връзка с очакваните проливни валежи в страната и излезе с препоръки към гражданите, информира бТВ. \r\n\r\n Според прогнозата на НИМХ на БАН днес и утре се очакват интензивни валежи, гръмотевични бури и градушки във Враца, Монтана, Плевен, Ловеч, София, Пазарджик, Смолян, Русе, Търговище, Разград, Силистра, Шумен, Варна и Добрич. Обявен е оранжев код за областите Велико Търново, Габрово, Бургас, Сливен, Стара Загора, Пловдив, Кърджали, Ямбол и Хасково. \r\n\r\n Наблюдават се всички критични точки от канализационната и пътната инфраструктура на населените места, както и осигуряване на информация за водните обекти. \r\n\r\n В случай на наводнение, от МВР съветват гражданите: \r\n\r\n – да не изпадат в паника и да намерят безопасно за тях място; \r\n\r\n – да не пресичат силно течащи води, ако се движат с МПС, както и да не се опитват да спасяват автомобилите си от силно течащи води; \r\n\r\n – да изключват електрозахранването и подаването на газ в домовете си; \r\n\r\n – да подготвят пакети със суха храна и чиста питейна вода; \r\n\r\n – да подготвят личните си документи на безопасно място; \r\n\r\n – да имат план за действие със семейството; \r\n\r\n – да се осведомяват за ситуацията в района, в който се намират; \r\n\r\n – да не влизат в подлези, включително и в метрото; \r\n\r\n – ако са в обществена сграда, да спазват указанията на хората, които се грижат за безопасността им; \r\n \n\t\t\t\t\t\t", "date": "2018.06.26", "title": "МВР излезе с препоръки заради очакваните проливни валежи в страната"}
{"url": "http://www.bnews.bg/article/244251-retsidivist_s_57_kriminalni_proyavi_napadna_politsay", "text": "\n Рецидивист е нападнал и ударил полицай. Инцидентът е станал миналата нощ в София, съобщи МВР. \r\n\r\n Малко след 02:00 часа, в полицията бил получен сигнал за нарушаване на нощната тишина в общежитие на ул. „Рижки проход”. На адреса били изпратени полицейски екипи, които били посрещнати от арогантен мъж във видимо нетрезво състояние, държал се грубо и агресивно и нанесъл удар с юмрук в областта на главата на един от униформените. \r\n\r\n 32-годишният мъж, с 57 регистрации за криминални прояви, излежал наскоро последната си присъда за кражба, е задържан с полицейска мярка до 24 часа, съобщава бТВ. \r\n \n\t\t\t\t\t\t", "date": "2018.06.26", "title": "Рецидивист с 57 криминални прояви нападна полицай"}
{"url": "http://www.bnews.bg/article/244250-gartsiya_zabrani_lichnite_telefoni_i_tableti_v_uchilishtata", "text": "\n Гръцкият министър на образованието Константинос Гавроглу забрани използването на мобилни телефони, таблети и устройства за игри в класните стаи в училищата. \r\n\r\n Министърът забрани да се качват снимки и видеозаписи с ученици на официалните сайтове на училищата. \r\n\r\n В училищата ще може да се използват само електронните устройства на учебното заведение и разрешени от учителя. \r\n\r\n Министерството на образованието забрани и използването на камерите за сигурност по време на учебните часове. \r\n \n\t\t\t\t\t\t", "date": "2018.06.26", "title": "Гърция забрани личните телефони и таблети в училищата"}
{"url": "http://www.bnews.bg/article/244265-targovtsi_i_distributori_na_goriva_protestiraha_sreshtu_nov_zakon", "text": "\n Нов протест на търговци на горива от малки бензиностанции и на дистрибутори имаше под прозорците на политиците. Причината е нов закон за горивата, предаде бТВ. \r\n\r\n Сутринта стотици цистерни преминаха по околовръстното на София. Недоволните заплашиха и с блокади на пътища и граници. \r\n\r\n „Оставяме камионите на жълтите павета, те няма да ни трябват. Това е абсолютно монополизиран закон, който цели да смачка дребните”, категорична беше Росица Бъчварова.  \r\n\r\n Притесненията са, че новият законопроект залага еднакви банкови гаранции и изисквания за капитал, без значение дали става въпрос за верига от стотици обекти, или за фирма с една бензиностанция. \r\n\r\n „Тези идеи не са поносими за нас и не са удачни. Ние в момента имаме банкови гаранции по над 50 хиляди лева. С тези банкови гаранции ние гарантираме ДДС-то, до акциза нямаме достъп, не сме и имали”, посочи Иван Кашилски.  \r\n\r\n „Теглили сме кредити. На този ще му вземат апартамента, на онзи –  къщата”, каза и Ангел Даскалов. \r\n \n\t\t\t\t\t\t", "date": "2018.06.26", "title": "Търговци и дистрибутори на горива протестираха срещу нов закон"}
{"url": "http://www.bnews.bg/article/244249-do_6_g_zatvor_za_mazha_zaplashil_s_pistolet_deputata_bozhankov", "text": "\n Обвинен е мъжът, който заплаши с пистолет на автомагистрала \"Хемус\" депутата от БСП Явор Божанков. Това съобщава МВР. Ако бъде признат за виновен от съда, той може да получи до шест години затвор. \r\n\r\n 40-годишен мъж е привлечен като обвиняем за отправени закани на автомагистрала „Хемус“. Разследването по случая започнало на 15 юни след подаден сигнал от 28- годишен мъж, че в района на 14 км на автомагистрала „Хемус“, движейки се с лекия си автомобил „Шкода“ в посока Варна, е бил заплашен с пистолет от пътуващи в лек автомобил „Мерцедес“, движещ се успоредно с него, пише в съобщението на МВР. \r\n\r\n Незабавно след получаването на сигнала били предприети бързи заградителни действия, в резултат на които посоченият автомобил е установен и спрян от автопатрул на ОДМВР- София в района на 57 км на магистралата. \r\n\r\n Водачът и неговият спътник, на 39 и 40 години от град Левски, са задържани, като от последния е иззет законно притежаван пистолет. В хода на проведеното разследване е установено, че 40- годишният мъж е заплашил с оръжието си и втория пътуващ в шкодата. След доклад на материалите по делото в Районна прокуратура- Елин Пелин извършителят е привлечен в качеството на обвиняем за престъпление по чл. 144, ал.3 от НК - закана за убийство, за което е предвидено наказание до шест години затвор. \r\n \n\t\t\t\t\t\t", "date": "2018.06.26", "title": "До 6 г. затвор за мъжа, заплашил с пистолет депутата Божанков"}
{"url": "http://www.bnews.bg/article/244248-debatite_po_vota_na_nedoverie_zapochnaha_s_karanitsi_i_izbyagal_arestant_borisov_pak_go_nyama_v_zalata", "text": "\n \r\nНа извънредно заседание депутатите започнаха дебатите по внесения от \"БСП за България\" втори вот на недоверие към правителството.  \r\n\r\n Опозицията иска оставката на кабинета заради провал в политиката по сигурността. \r\n\r\n Провалът при гарантирането на сигурността на обществото е най-видим по отношение на битовата престъпност, категорични са социалистите. Те дават и примери за пострадали хора и тежки инциденти. \r\n\r\n Над 70% от най-масовите и мъчителни за българските граждани престъпления – кражбите, остават неразкрити. По данни на прокуратурата разкритите грабежи са едва 40%, пишат в мотивите си за вота. \r\n\r\n Според БСП правосъдният и вътрешният министър показват неспособност да намерят решение на острите проблеми, свързани с опазването на затворите и издирването на бегълци, с какъвто  \r\n\r\n Несигурността, престъпността седи на масата на МС, заключи образно Нинова, като поздрави Валери Симеонов за смелостта, че обвинил министри в покровителство на мафията и проституцията. Нинова отдели специално внимание на проблема с опазването на границите и мигрантите. \r\n\r\n Тя дори вкара мултимедия в парламента, като пусна видео от изказване на Бойко Борисов. Цвета Караянчева й се направи забележка: \"Не сме в прожекционна зала\", след което видеото беше спряно. Нинова обаче не спря и разказа, в първото видео премиерът се хвали, че сме опазили границите на Шенген, а във второто - че не сме успели и сме пропуснали 60 хил. мигранти. \r\n\r\n Случайно ли ги пропуснахте, попита Нинова и констатира, че ако е така, говори за некадърност, ако е нарочно - вече е престъпление и се нарича трафик на хора. И в двата случая трябва да си подадете оставката, апелира соцлидерката. Взехте толкова милиони, откраднахме толкова много, нека си кажем честно - че ги пропуснахме и не опазихме границата, каза Нинова. \r\n\r\n \"Как така стана, че цял самолет мина през летището и границата на България и европа без проверка?! Или отново е престъпна небрежност и некадърност?\", изригна Нинова. \r\n\r\n Тя заключи, че това правителство не може да гарантира спокойствието на хората и да ги опази от кражби и посегателства в домовете им. Не може да гарантира сигурност от самото себе си, където министри се обвиняват взаимно. Нинова призова за предсрочни избори, за да изрази волята си народът. \r\n\r\n В пленарната зала са повечето министри, но не и премиерът. \r\n\r\n ПГ на ДПС ще подкрепи вота на недоверие. Заместник-председателят на НС и лидерът на партия „Воля“ Веселин Марешки предупреди, че дебатите в пленарната зала ще са тези, които ще определят как ще гласува неговата парламентарна група. \r\n\r\n   \r\n \n\t\t\t\t\t\t", "date": "2018.06.26", "title": "Дебатите по вота на недоверие започнаха с караници и избягал арестант, Борисов пак го няма в залата"}
{"url": "http://www.bnews.bg/article/244244-mis_dzhuki_izhvarli_bizhuta_za_10_bona_i_stana_selyanka", "text": "\n Габриела Гълъбова, по-позната като Мис Джуки, се прибра на село. Тя и съпругът й Велизар живеят в с. Нови Хан. \r\nВ края на миналата година миската вдигна сватба със своя любим. Двамата се венчаха в София, а тържеството по молба на младоженеца бе скромно. Няколко месеца по-късно семейството се премести да живее на село. Близките на Габи се изненадаха от решението й, имайки предвид, че тя всячески искаше да избяга в града и да стане популярна дама. \r\nПред приятели мис Джуки споделила, че основната причина да заживее на село е спокойствието и чистият въздух. Познати разказват, че откакто е омъжена блондинката е съвсем друг човек – загърбила е светските прояви, разголените тоалети и скандалите, които често сам си измисляше, пише „Телеграф“. \r\n„Габи изхвърли ужасно много ролки, тъй като вече е домакиня, не харесва провокативните дрехи, дори част от бижутата отидоха в боклука“, споделят приятели на Габи, които подчертават, че над 10 бона са отишли в кофата за боклук. \r\n  \r\n \n\t\t\t\t\t\t", "date": "2018.06.26", "title": "Мис Джуки изхвърли бижута за 10 бона и стана селянка "}
{"url": "http://www.bnews.bg/article/244240-gala_se_nablaska_sas_silikon_vee_go_po_zarna_snimka_18", "text": "\n Гала пусна фотос, на който се е облегнала на парапета на една тераса и гордо пъчи силиконовите си придобивки, За да не остане някой, който да се обърка, водещата е без сутиен. На терасата е хладно, зърната й така стърчат, че а-ха да скъсат белия прилепнал потник. \r\n\r\n Освен обема новите гърди ги издава и положението им – високо горе. Ако някой не знае, на 50-годишна възраст при жените гравитацията причинява сериозни промени. „Гърдите ми са малки, но за сметка на това естествени и сладки“, така говореше Гала преди. Нещата се променят! И се уголемяват!, пише „България днес“. Снимката вижте  \r\n \n\t\t\t\t\t\t", "date": "2018.06.26", "title": "Гала се наблъска със силикон, вее го по зърна (Снимка 18+)\r\n"}
{"url": "http://www.bnews.bg/article/244242-mvr_sofiya_oblast_s_nov_shef_sled_izdankata_s_pelov", "text": "\n Старши комисар Николай Спасов е новият ръководител на дирекцията на МВР в Софийска област. Назначението му идва, след като преди две седмици цялото предишно ръководство в областната дирекция бе освободено. \r\nСлед проваленото издирване на избягалия затворник Владимир Пелов, за когото полицията в продължение на повече от месец знаела, че се укрива в Ботевград. Както заяви на пресконференция вече уволненият шеф на  В крайна сметка МВР така и не успя да залови Пелов, който в началото на юни бе убит при престрелка в града. \r\nНиколай Спасов е в системата на МВР от 10 години. Бил е директор на областната дирекция на МВР във Варна, а през 2016 бе преместен като директор в Добрич. През април тази година той бе назначен на новосъздадена длъжност – зам.-началник на \"Криминална полиция\", а два месеца по-късно вече е началник на МВР-София област. \r\n\r\n Както преди време Фрог съобщи, новият директор на добричката полиция е предложеният преди време за уволнение полицейски шеф Николай Панчев. Любопитното е, че Спасов и Панчев са били в „един отбор” в столичното първо районно управление. В тандема им е бил и шефът на полицията във Варна Даниел Пашов, който също като Панчев беше наказан, но с „порицание” по предложение на „Вътрешна сигурност”. \r\n\r\n Ченгетата бяха замесени в случая от април 2014 г, когато момиче и момче се оплакаха от полицейско насилие, а служители на столичното Първо РПУ ги обвиниха в хулиганство, твърдейки, че момичето – Александра Стоилова, се е нахвърлила върху полицай и е скъсала униформата му. Версията на полицаите-лъжци беше потвърдена лично от Пашов, който оглавяваше районното. \r\n\r\n Запис от охранителна камера в полицейското управление, излъчен в „Господари на ефира”, обаче доказа, че „потърпевшият” пазител на реда сам е скъсал пагона си. \r\n \n\t\t\t\t\t\t", "date": "2018.06.26", "title": "МВР-София област с нов шеф, след издънката с Пелов"}
{"url": "http://www.bnews.bg/article/244247-ogromen_gaf_ili_yaka_tsenzura_v_nova_tv_milen_tsvetkov_svalen_ot_efir_zameseno_imeto_na_premiera", "text": "\n \"Часът на Милен Цветков\" тази вечер по NOVA задава въпроса “Какво накара премиера Борисов да се възмути от фалшивата новина, че е станал собственик на гръцки остров?”. \r\n\r\n Предаването на Милен Цветков в понеделник, 25 юни не се оказа анонсираното по-рано, а запис от петък. \r\n\r\n Според анонса на самата телевизия в \"Часът на Милен Цветков\"  на същата дата  - 25 юни т.г.,  предаването задава въпроса “ \r\n\r\n В предаването са били предвидени и още няколко не толкова значими теми: \"Има ли война за трюфели в община Добрич? Разговор, след като две гъбарки бяха нападнати и бити от конкуренти в село Василево\", \"Вечната война между половете в новата книга на журналиста Патриция Кирилова “О(У)чебник за мъже”, както и кои български рок звезди ще окупират фестивала “Побит-камък” 2018. \r\n\r\n Вместо това обаче, зрителите станаха свидетели на старо предаване от петък, в което се говореше за отказа на детска градина да приеме детето на свещеник в детска градина, защото нямало ваксини, както и коментари на Световното първенство по футбол. \r\n\r\n Към момента все още може да се намери на Нова тв за предаването, но е твърде възможно следите да бъдат изтрити. \r\n\r\n Завесата повдига журналистът Мирослав Иванов, който пише за интернет сайта \"Студио Трансмедия\". Иванов е уважавано име в гилдията, автор на множество разследвания по финансови и икономически теми. \r\n\r\n \"Снощи ме каниха от \"Часът на Милен Цветков\" да коментираме \"фалшивата новина\" за купения от премиера остров в Гърция и неясната, неочаквана бясна реакция на Борисов на дописката в един анонимен и непопулярен сайт. \r\n\r\n Писах един текст в Студия Трансмедия по темата и те го прочели. \r\n\r\n Нямах възможност да отида и отказах. Днес разбирам, че анонсираното по телевизията предаване не се е състояло, а са завъртели запис на друго. \r\n\r\n Без да бъде питан от нищо неподозиращите придружаващи го в Брюксел български журналисти, където е за срещата на европейските лидери за миграцията, той заяви: \r\n\r\n \"Гръмнали гръцките медии, че съм купил остров в Гърция. Просто нещастни, долни лъжци жълти! Мръсници! 100 души да му повярват на това! Има в гръцка преса, а ни остров, ни гявол... лъжа! Лъжа след лъжа! \r\n\r\n Жалки, нещастни, долни лъжци мръсни!\" \r\n\r\n Междувременно стана публично ясно, за разлика от предаването на Милен Цветков, че телевизията се разделя с още две свои репортерки Новините се разделят с един от основните си политически репортери - Калина Влайкова , а от сутрешния блок \"Здравей, България\" си тръгва Мария Милкова. \r\n\r\n   \r\n \n\t\t\t\t\t\t", "date": "2018.06.26", "title": "Огромен гаф или яка цензура в Нова тв? Милен Цветков свален от ефир, замесено името на премиера!"}
{"url": "http://www.bnews.bg/article/244245-prezaredi_balgariya_i_vmro_davat_savmestna_preskonferentsiya_s_rakovodstvoto_na_ekr", "text": "\n Днес, вторник, от 19:00 часа в хотел \"Балкан\" ще се състои съвместна пресконференция на ПП \"Презареди България\", ВМРО и ръководството на Европейските консерватори и реформисти.  \r\n\r\n На пресконференцията ще присъстват военният министър Красимир Каракачанов, евродепутатите Николай Бареков и Ангел Джамбазки, президентът на АКРЕ и член на ЕП от Чешка република Ян Захрадил, съпредседателят на групата на ЕКР в ЕП Саид Камал и Решард Легутко. \r\n\r\n \r\n  \r\n \n\t\t\t\t\t\t", "date": "2018.06.26", "title": "\"Презареди България\" и ВМРО дават съвместна пресконференция с ръководството на ЕКР "}
{"url": "http://www.bnews.bg/article/244237-shestima_ot_biyachite_na_politsai_v_botevgrad_sa_v_aresta_za_72_chasa", "text": "\n Шестимата роми, задържани за грубо нарушаване на обществения ред и съпротива срещу полицейски служители в Ботевград са с повдигнати обвинения, съобщават от ОДМВР-София. \r\n\r\n В РУ- Ботевград е образувано досъдебно производство по повод извършени на 23 срещу 24 юни, пред жилищен блок в жк. \"Саранск\", прояви, грубо нарушаващи обществения ред, съпроводени със съпротива срещу полицейски служители, при изпълнение на служебните им задължения и отличаващи се с особена дързост и и цинизъм. \r\n\r\n В хода на проведеното разследване е установена самоличността на шестимата извършители, които след проведено издирване са задържани за срок до 24 часа. След доклад на материалите в Районна прокуратура- Ботевград, на 25 юни, всички те са привлечени като обвиняеми за хулиганство по чл. 325 от НК. \r\n\r\n Допълнително, двама от тях са обвинени и за престъпление по чл. 216, ал.1 от НК (унищожаване и повреждане), други двама по чл. 269, ал.2 от НК и един по чл. 270, ал.1 от НК (възпрепятстване на орган на властта да изпълни задълженията си по служба). \r\n\r\n На шестимата обвиняеми е наложена 72- часова мярка за неотклонение „задържане под стража“. \r\n\r\n   \r\n \n\t\t\t\t\t\t", "date": "2018.06.26", "title": "Шестима от биячите на полицаи в Ботевград са в ареста за 72 часа"}
{"url": "http://www.bnews.bg/article/244238-prezidentat_pokaza_na_borisov_kak_se_pravi_masoviyat_sport_be_izmesten_ot_bolestite_zatlastyavaneto_i_agresiyata", "text": "\n В ерата на технологиите, когато младите не спортуват толкова, а затлъстяването и агресията са все по-често срещани в училище, е важно да се говори повече и с особено уважение за спорта. Той води до намаляване на агресията в училищата. Това заяви президентът Румен Радев при учредяването на Обществен съвет по физическо възпитание и спорт към институцията. Целта му ще е промяна на цялата система - от физическото възпитание на децата до високото спортно майсторство и връщане на спортните успехи на България. \r\n\r\n Председател на съвета е Георги Александров, съветник на президента по въпросите на младежта и спорта, а негов заместник - спортният министър в служебния кабинет \"Герджиков\" проф. Даниела Дашева. В съвета влизат още Йорданка Благоева, Христо Меранзов, Енчо Керязов, ректорът на НСА проф. Пенчо Гешев, Евгения Раданова, Андрей Шарев, доц.Ефрем Ефремов и други, предаде \"24 часа\". \r\n\r\n В съвременния свят спортът е неотменим фактор на общественото развитие. Той не е само телесно изграждане, но повече работи за концентрация и гъвкавост на мисълта, за изграждане на дух, воля, уважение към другия, екипност, каза президентът. И допълни, че спортът е част от икономическото развитие в другите държави, води до намаляване на разходите за здравеопазване. \r\n\r\n Масовият спорт се отдръпва от училището и бе изместен от болестите, затлъстяването и агресията, разкритикува Радев. \r\n\r\n Като всеки сектор масовият спорт също изживява криза. Негативните тенденции не отминаха и българския спорт - държавата не само намали финансирането, но се отдръпна от важни регулаторни и координиращи функции, допълни държавния глава. \r\n\r\n Затова една от основните цели на новия съвет ще е да направи така, че да върне младите към спорта, той да се върне в училищата. Само тогава ще имаме здрава нация и можем да говорим и за високо спортно майсторство, смята Радев. \r\n\r\n Президентът обясни, че институцията е с ограничени възможности откъм бюджет и вземане на управленски решения. Но призова всеки, който може да помага на спорта, че е добре дошъл със своята визия и желание. Сред основните теми на работа на съвета ще са изработването на политики, усъвършенстване на нормативна база, виждания каква да бъде инфраструктурата на спорта, формите за работа с младите хора, спортът като профилактика. \r\n\r\n   \r\n\r\n   \r\n \n\t\t\t\t\t\t", "date": "2018.06.26", "title": "Президентът показа на Борисов как се прави: Масовият спорт бе изместен от болестите, затлъстяването и агресията"}
{"url": "http://www.bnews.bg/article/244239-arestuvaha_hitrushata_koyato_natopi_priyatel_za_katastrofata_kray_kaloyanovo", "text": "\n Младата психоложка от село Калояново Антония Лукова е била арестувана днес, съобщава, БЛИЦ. \r\n\r\n Разследващи потвърдиха, че белезниците са щракнали тази сутрин на ръцете на 27-годишната дама, която се укриваше от ченетата повече от две седмици. \r\n\r\n Антония беше обявена за национално издирване, след като сътвори катастрофа с още две коли на пътя Пловдив-Карлово и се опита да прикрие престъплението си. Тогава шофьорката извика свой приятел, който пристигна с такси от Пловдив на мястото на инцидента. Той излъга, че е управлявал колата на психоложката. Тестът за наркотик се оказа положителен и младият мъж бе арестуван.  \r\n\r\n  Пострадалите при мелето – две семейства, едното от Дъбеле, а другото от Дълго поле, свидетелстваха и заявиха, че всъщност автомобилът, причинил катастрофата е бил управляван от Антония Лукова от Калояново. Непосредствено след катастрофата тя бе призована на разпит, на който не се яви. Имаше подозрения, че е забегнала в чужбина. Днес тя се е явила все пак на разпит и е била закопчана. Младата жена има множество нарушения, глоби и санкции на пътя и не веднъж е била хващана зад волана в неадекватно състояние. \r\n\r\n \r\n  \r\n \n\t\t\t\t\t\t", "date": "2018.06.26", "title": "Арестуваха хитрушата, която натопи приятел за катастрофата край Калояново"}
{"url": "http://www.bnews.bg/article/244241-za_smyah_gi_napraviha_arestant_izbyaga_ot_politseyskoto_upravlenie_v_plovdiv", "text": "\n Арестант е избягал от полицейско управление в Пловдив. \r\n\r\n Тази сутрин, мъж, който бил задържан за 24 часа, е успял да се измъкне от полицаите от Трето районно управление. Предприети са всички действия по залавянето му, съобщиха от полицията. Към момента няма подробности за какво е бил задържан мъжът както и не се съобщава самоличността му.  \r\n\r\n Беглецът бил задържан за притежание на наркотици. \r\n\r\n Като припомним избягалите 5 души от затворите за тази година, един бе \"издирен\" мъртъв, друг  - случайно заловен, заради невероятно изненадваща среща с местния полицай, опандизените все едно нарочно показват на МВР, че могат да разиграват министерството и служителите му както си искат. \r\n\r\n Валентин Радев и да си отиде, дворът отдавна е разграден. И то нарочно. \r\n\r\n Едва преди няколко минути с кворум от 171 народни представители започна извънредното пленарно заседание за вота на недоверие към кабинета \"Борисов 3\". Вотът на недоверие е внесен от ПГ на \"БСП за България\" и е единствена точка в дневния ред за заседанието. \r\n\r\n Първа думата взе лидерката на БСП Корнелия Нинова. Преди да започне да чете мотивите за вота на недоверие тя направи отклонение от темата. \"Започваме този дебат в момента, в който се разбра, че арестант току-що е избягал от пловдивския арест\", заяви Нинова. \r\n\r\n \"Надявам се Г-н Радев да го хванете до края на дебата. Че иначе може да пусне брада и да изчезне“, обърна се лидерката на БСП към силовия министър Валентин Радев, който също е в пленарна зала. \"Цигани с присъди бият полицаи. Нормално ли е?\", попита Нинова по повод безредиците от последните дни в Ботевград. \r\n  \r\n \n\t\t\t\t\t\t", "date": "2018.06.26", "title": "За смях ги направиха: Арестант избяга от полицейското управление в Пловдив!"}
{"url": "http://www.bnews.bg/article/244232-evroparlamentat_zapochna_protsedura_sreshtu_orban", "text": "\n Европейският парламент започна процедура срещу Унгания, която може да доведе до отнемането на правото ѝ на глас в ЕС. Действието бе предприето в контекста на репресивната политика на премиера Виктор Орбан. Тя принуди фондация \"Отворено общество\" на милиардера от еврейско-унгарски произход Джордж Сорос да обяви, че напуска страната. \r\n\r\n Унгария наложи 25% данък върху чуждите дарения на неправителствени организации и даде правото на вътрешния министър да затваря НПО, ако реши, че дадена организация застрашава националната сигурност. Лично Орбан критикува остро \"Отворено общество\", като обвини фондацията, че се меси в политиката на страната и води либералната опозиция. През януари партията на Орбан - \"Фидес\" внесе законопроекти под името \"Спрете Сорос!\", които сериозно затрудняват дейността на неправителствения сектор. \r\n\r\n Преди седмица унгарският парламент одобри законопроект, който криминализира НПО, които помагат на хора, търсещи убежище. Бе направена и промяна в Конституцията, която, според изданието, \"създава паралелна съдебна система\". \r\n\r\n В отговор ЕП започна процедура, в рамките на която страните членки на ЕС ще оценят нивото на демокрацията и върховенството на закона в Унгария. Докладът внесе евродепутатът от \"Зелените\" Джудит Сарджентини след повече от година работа върху него, пише EU Observer. \r\n\r\n В понеделник евродепутатите от Комисията по гражданските права гласуваха за започването на санкционния процес против Будапеща заради нарушаване на върховенството на закона и на европейски ценности от правителството на Орбан. \r\n\r\n В проектодоклада се подчертават опасенията, че откакто \"Фидес\" управлява се наблюдава отстъпление от демокрацията, независимостта на съдебната система е под въпрос, свободата на словото - също. В документа се иска задействането на член 7 от Договора за ЕС, което би лишило Унгария от правото ѝ на глас в заседанията на Съвета на ЕС. Искането подкрепиха 4 други комисии: за правата на жените, за конституционните работи, бюджетния за контрол и тази за културата и образованието. \r\n\r\n Докладът бе подкрепен от 37 депутати и отхвърлен от 19. \"За\" са били 8 депутати от ЕНП, 9 от ЕНП са били против, шестима от които са унгарски евродепутати, пише EU Observer и коментира, че разделението е ясен сигнал за вътрешната борба в ЕНП по въпроса каква трябва да е реакцията спрямо Орбан. \r\n\r\n ЕП ще гласува по предложението за санкции срещу Будапеща през септември. Ако две трети от европейските депутати подкрепят активирането на Член 7, Съветът ще бъде легално задължен да се заеме с въпроса и да определи дали става въпрос за „ясен риск от сериозно нарушение“ на европейските ценности. \r\n\r\n Във втората фаза на процедурата Европейският съвет може да констатира нарушения, което ще открие възможността за налагане на санкции, като например, отнемане на правото на глас. \r\n\r\n   \r\n \n\t\t\t\t\t\t", "date": "2018.06.26", "title": "Европарламентът започна процедура срещу Орбан "}
{"url": "http://www.bnews.bg/article/244235-premiera_na_myuzikala_zoro_v_mmf_varnensko_lyato_2018", "text": "\n В рамките на ММФ „Варненско лято“ 2018, на 28 юни и 21 август от 21.00 часа в Опера в Летния театър ще се състоят премиерните спектакли на мюзикъла „Зоро“ по музика на Джипси Кингс и Джон Камерън. \r\n\r\n Постановка Петко Бонев. Диригент Страцимир Павлов. Хореография Стефан Николов, Станислава Томова. Сценография и костюми Ася Стоименова \r\n\r\n 3D Mapping и дизайн на плаката Полина Герасимова. Действащи лица и изпълнители: ДИЕГО ДЕ ЛА ВЕГА(ЗОРО) - Велин Михайлов, Нейчо Петров, Николай Димитров; ЛУИЗА ПУЛИДО - Илина Михайлова, Мария Павлова, София Рухова-Лулчева; РАМОН - Калоян Лулчев, Нейчо Петров; ИНЕС - Лилия Илиева, Антоанела Петрова, Калина Жекова; ДЕТЕ ДИЕГО - Борис Обрешков; ДЕТЕ РАМОН - Фернандо Леон Васев, Калоян Тодоров; ДЕТЕ ЛУИЗА - Ясмина Арсова, Белла Петрова; АЛЕХАНДРО ДЕ ЛА ВЕГА - Людмил Петров, Лев Караван; СЕРЖАНТ ГАРСИЯ - Милен Иванов, Илко Захариев; ЕДУАРДО - Борислав Донев; ХОРХЕ - Лев Караван; ИГНАСИО - Диян Богданов; ГОНЗАЛЕС-         Анатоли Романов. Оркестър, хор и балет на Държавна опера Варна. \r\n\r\n РЕЖИСЬОРЪТ \r\n\r\n Харесвам приключенските сюжети, гледал съм всички екранизации на „Зоро“ и всичко това ме подтикна и аз да се обърна към това великолепно заглавие. А го правя с Варненската опера, защото именно с нейния екип реализирахме успешната световна премиера на мюзикъла „Граф Монте Кристо“ от Ив Деска. Удоволствието от работата по него сега се пренесе и върху подготовката за „Зоро“, още повече, че работя с моя постановъчен екип от „Граф Монте Кристо“, както и с хореографите Стефан Николов и Станислава Томова, с които танцуваме страстно фламенко. \r\n\r\n Много  хубави и интересни хора се явиха на двата кастинга и изборът ни не беше лесен. Персонажите в мюзикъла са ярко обособени като характер и излъчване, така че освен добри певчески качества, артистите трябва да покажат високо артистично майсторство, движенческа техника и танцови умения. В ролята на Зоро виждам еднакво добре трима изключителни артисти – оперния певец Велин Михайлов, доказал се и в оперетата, и в мюзикъла; известния певец от клубната сцена Нейчо Петров-Реджи, познат като Исус Христос суперзвезда в едноименния мюзикъл, също с изпълненията си в мюзикълите „Котки“ и „Да пееш под дъжда“ и балетния артист Николай Димитров, който ме възхищава с умението си да се превъплъщава и в оперни, в оперетни и в мюзикълни постановки. \r\n\r\n Ролята на Луиза Пулиду – Катрин Зита Джоунс  в най-известния филм по сюжета за Зоро - приляга много добре на Илина Михайлова, нашата звезда от мюзикъла „Граф Монте Кристо“, но разчитам също и на Мария Павлова и София Рухова – Лулчева. В образа на Рамон се превъплъщават актьорът Калоян Лулчев, известен ни от „Тримата мускетари“ и Нейчо Петров, а като Инес ще видим три неустоими дами – Лилия Илиева, една завършена артистка за мюзикъл и не само, очарователната Антоанела Петрова и талантливата Калина Жекова.     \r\n\r\n За детето Диего, т.е. малкия Зоро, се спряхме на Борис Обрешков, който въпреки крехката си възраст вече има няколко оперни роли зад гърба си. Същото се отнася и за Белла Петрова, която учи ролята на детето Луиза, заедно с Ясмина Арсова. Те двамата, както и Фернандо Леон Васев и Калоян Тодоров много се стараят. Но, млади или възрастни, всички се впускат еднакво всеотдайно и вдъхновено в приключенията на Зоро и това ме радва и изпълва с вяра в успеха. \r\n \n\t\t\t\t\t\t", "date": "2018.06.26", "title": "Премиера на мюзикъла „ЗОРО“ в ММФ „Варненско лято“ 2018\r\n"}
{"url": "http://www.bnews.bg/article/244225-tayniyat_krevaten_spisak_na_desi_banova_plevnelieva_vizhte_kogo_e_minala", "text": "\n Съпруга №3 на Росен Плевнелиев – Деси, каза заветното „Да“ и от 17 юни носи фамилията на бившия президент. Най-после сбъдна една от големите си мечти – да е булка на мъж от сой. Преди него обаче Банова е овършала не един или двама от светските среди. \r\n\r\n В-к „Таблоид“ цитира само най-подбраните екземпляри, с които прясната булка е имала вземане-даване. Сред първите, поддали се на чара й, е Димитър Бербатов. Това се случва през 2003 г. зад кулисите на церемонията „Футболист на годината“, когато синоптичката на Нова телевизия си заплюва футболната звезда и моли Крум Савов да ги запознае. Деси бързо успява да впечатли Бербо и двамата си разменят телефонните номера. Следва първа среща, първа целувка в тогавашния клуб „Карамба“ до хотел „България“ и двумесечна страстна връзка. Митко прекратява връзката им, след като научава от медиите, че Десито върти паралелна връзка с гръцки бизнесмен. \r\n\r\n След гръка и Бербо тя минава и Крум Савов. Той неведнъж се е хвалил, че е тествал всички момичета от прогнозата за времето. \r\n\r\n Култовият репортер Васил Иванов, натирен със скандал от Нова тв, също е част от дългия списък на Деси. Имали са афера в продължение на няколко месеца, когато той е бил от топ имената на разследващите журналисти.  По онова време той е бил семеен, заради което я разкарва на по-късен етап. \r\n\r\n Иванов имал и проблеми с алкохола, заради което Банова бързо се преориентирала към Камата. Ицо Стоичков я е возил в колата си и тя го признава, но  твърди, че не са били гаджета. Но никой не й вярва. \r\n\r\n Имала е връзки, кратички, с няколко богаташа. През 2007 г. се укротява с Ивайло, който е бащата на дъщеря й. Двамата не стигат до сватба. \r\n \n\t\t\t\t\t\t", "date": "2018.06.26", "title": "Тайният креватен списък на Деси Банова-Плевнелиева! (Вижте кого е минала)"}
{"url": "http://www.bnews.bg/article/244231-izvanredno_zaev_podava_ostavka", "text": "\n Министър-председателят на Македония Зоран Заев е готов да подаде оставка, ако референдумът за името на страната не бъде положителен. \r\n\r\n Съгласно постигнатото споразумение с Гърция държавата официално ще се казва Република Северна Македония. То бе подписано и ратифицирано от македонския парламент, но въпреки това предстои да бъде проведен референдум. \r\n\r\n \"Да, ще се оттегля, ако не успее референдумът в Македония, но съм напълно сигурен, че той ще успее. Очаквам сериозни проценти. 75-85 на сто, съгласно процентите на гражданите, които са заявили, че са за ЕС и НАТО\". \r\n\r\n \"Гражданите няма какво да избират, нямат друга алтернатива. Те само трябва да потвърдят, че искат Македония да бъде членка на ЕС и НАТО\", заяви Заев пред 1ТВ. \r\n\r\n Македонският премиер каза, че все още не е обсъждано как ще бъде формулиран въпросът на референдума, но той ще бъде свързан с ЕС и НАТО и, разбира се, с решението за името. \r\n\r\n \"Македония няма план Б. Около 80 процента от гражданите заявиха, че искат да са в ЕС и НАТО. Убеден съм, че гражданите ще вземат решението на референдума\", допълни македонският премиер. \r\n\r\n Той коментира и отказа на президента Георге Иванов да подпише договора. \r\n\r\n \"Съжалявам, че президентът Иванов пропусна момента с начина, по който се позиционира. Знам, че след успешния референдум всички сме длъжни да се поклоним и да го подкрепим, кой с глас в парламента, кой с подпис. Все още нямам информация дали президентът Иванов ще подпише закона за ратификация на договора, но той вече обяви, че няма да го подпише и вероятно няма да го подпише. След това парламентът ще трябва да го гласува отново и след това вече той е длъжен да го подпише. Очаквам той да изпълни това задължение\", подчерта Заев и добави, че правните служби работят за намиране на решение, в случай че Иванов не подпише и втория път. \r\n \n\t\t\t\t\t\t", "date": "2018.06.26", "title": "Извънредно! Заев подава оставка!"}
{"url": "http://www.bnews.bg/article/244236-gartsi_v_sblasatsi_s_politsiyata_zaradi_imeto_na_makedoniya", "text": "\n Нови протести в Гърция срещу договора със Скопие за името на Македония. Стигна се и до сблъсъци с полицията. \r\n\r\n Десетки разгневени гърци се опитаха да осуетят мероприятие на управляващата партия „Сириза” в Солун, което имаше за цел да разясни предимствата от спогодбата. \r\n\r\n Някои от демонстрантите започнаха да хвърлят камъни срещу полицаите, а те отвърнаха със сълзотворен газ. \r\n\r\n По-рано този месец Атина и Скопие подписаха договор, според който югозападната ни съседка ще се нарича Република Северна Македония и така прекратиха десетилетен спор помежду си. 70% от гърците обаче не са съгласни с постигнатия компромис. \r\n\r\n Днес македонският премиер . \r\n \n\t\t\t\t\t\t", "date": "2018.06.26", "title": "Гърци в сблъсъци с полицията заради името на Македония"}
{"url": "http://www.bnews.bg/article/244234-i_tova_se_sluchi_patrulka_blasna_14_godishna_peshehodka", "text": "\n Полицай е блъснал с патрулен автомобил 14-годишно момиче в Дряново. Инцидентът е станал около 17 часа вчера на улица \"Дочо Стойнов\", съобщиха от Областната дирекция на МВР в Габрово. \r\n\r\n По първоначална информация, 24-годишният служител на РПУ-Дряново е ударил с патрулката внезапно излязлото на платното 14-годишно момиче от същия град. \r\n\r\n Полицейската кола се е движела с включен светлинен и звуков сигнал, тъй като екипът е изпълнявал служебни задължения. Момичето е настанено за лечение в габровската болница. \r\n\r\n Полицаят, който е управлявал автомобилът, е тестван за употреба на алкохол и наркотици и пробите са отрицателни. \r\n\r\n На място е извършен оглед от окръжен дежурен следовател при Окръжна прокуратура - Габрово и по случая се води следствено дело. \r\n \n\t\t\t\t\t\t", "date": "2018.06.26", "title": "И това се случи: Патрулка блъсна 14-годишна пешеходка"}
{"url": "http://www.bnews.bg/article/244222-rumen_radev_sazdava_obshtestven_savet_po_fizichesko_vazpitanie_i_sport", "text": "\n Държавният глава Румен Радев, заедно със специалисти, преподаватели, треньори и спортни дейци, създава Обществен съвет по физическо възпитание и спорт към Президента на Република България. \r\n\r\n Сред основните цели на организацията е да се насърчи масовият спорт, да се повиши физическата активност сред младите хора, както и да се подобри общият здравен статус на хората. \r\n \n\t\t\t\t\t\t", "date": "2018.06.26", "title": "Румен Радев създава Обществен съвет  по физическо възпитание и спорт"}
{"url": "http://www.bnews.bg/article/244228-lilitu_prizna_kak_sa_se_izlozhili_s_evropredsedatelstvoto_feysbuk_ya_popilya_ot_podigravki", "text": "\n Танкът на европредседателството сама си вкара автогол и вместо да си изпише вежди, си извади око сам-самичка. \r\n\r\n С опита да защити себе си и баце, ЛилитУ Павлова буквално призна, че шефството на страната ни е било пълен провал. Самата тя в профила си във Фейсбук тотално омаловажи \"успешно проведеното председателство\" като го сложи в кавички... \r\n\r\n *Публикуваме без редакторска намеса. \r\n\r\n \"Във връзка с разпространената фалшива новина, че аз и екипът ми ще получим хиляди левове премия за „успешно проведено председателство“, ви уведомяваме, че единственият стимул през последните шест месеца за нас е удовлетворението ни от добре свършената работа. Надяваме се, че дори с частица, всеки един от нас е допринесъл за подобряване на имиджа на страна ни и за създаването на правила. Надяваме се такива да има и за интернет измислиците скоро!\" \r\n\r\n Дали е събрала смелост да прочете коментарите под поста си не знаем, но те са повече от показателни как обществото възприема \"стройната\" министърка и цялото представяне на правителството като домакини на Европа. Сарказъм и директни подигравки: \r\n\r\n Пламен Тачев -  А, хубава работа, и като министър ли не ви плащат? Подайте сигнал към инспекция по труда за забавено плащане тогава. \r\n\r\n Ава Гаел - Не е ли малко обидно за народа да го управляват хора, които работят само за едното удовлетворение? Всеки трябва да си знае цената и не е нормално да работи просто така. Ако човек не иска пари, значи има мнение за себе си, че трудът му не струва нищо. Не се притеснявайте да искате. Ако работите просто така, за удовлетворение, значи има нещо гнило или не работите качествено. \r\n\r\n Vladimir Dimitrov - На практика, ти би трябвало вече да правиш сапунка в Сливенския... \r\n\r\n Бай Михал -  А верна ли е новината, че сте свалили 50 кг покрай Прецедателството? Ще разкажете ли за диетата при Гала? \r\n\r\n Карикатурите -  Ooу, ЛьилЬи, ти не си Фчас, д€€б@! \r\nВърнете ни парите - по 6 житкойна на чуйЬек! \r\n\r\n Ивайло Попов-  Не знам, не знам. След толкова години някак ГЕРБ не може да ни убеди, че не е имало комисионни при ремонти, цветни градини, кетъринг и прочие.... \r\nVladislav Ivanov - За какво са ви премии, вие милиарди откраднахте, дебели пребоядисани комуняги \r\nStoyan Tonev Dimitrov - Или може би, новината е невярна с това, че екипът ви ще получи премия, а всъщност само вие? \r\nStoyan Tonev Dimitrov  - Имате предвид, че пак ще ремонтирате плочките пред НДК и ще правите килими от цветя ли? Или още не са ви дали премиите от предните ремонти?! \r\n  \r\n\r\n   \r\n\r\n   \r\n \n\t\t\t\t\t\t", "date": "2018.06.26", "title": "ЛилитУ призна как са се изложили с европредседателството, Фейсбук я попиля от подигравки!"}
{"url": "http://www.bnews.bg/article/244226-svetovnoto_dade_zhertva_pochina_futbolist", "text": "\n Трагичен случай беляза мача Египет - Саудитска Арабия от Световното първенство в Русия. \"Фараоните\" отстъпиха с 1:2, а освен това почина бившият футболист и треньор и настоящ коментатор Абдел Рахим Мохамед.  \r\n\r\n Мохамед Салах и съотборниците му записаха трета загуба в Русия, след като допуснаха гол в 95-ата минута. Попадението били изживяно тежко от Мохамед, който получил удар минути след края на мача и се строполил на земята. Намесата на медицински екип в студиото, в което той коментирал мача, не помогнала на бившия наставник на Замалек (Кайро). \r\n\r\n Бившият вратар Ахмед Фаузи, който също е бил гост в студиото на телевизията по време на случилото се, разказва: \r\n\r\n \"Погледнах го веднага след гола за Саудитска Арабия. Изглеждаше доста изтощен и дълбоко засегнат от третата ни загуба на Мондиала. После всичко се случи за секунди\", съобщи БЛИЦ. \r\n \n\t\t\t\t\t\t", "date": "2018.06.26", "title": "Световното даде жертва, почина футболист!"}
{"url": "http://www.bnews.bg/article/244214-argircheto_dade_zavoy_i_pristana_na_bsp", "text": "\n \r\nСлед като през уикенда \"Земеделски съюз Александър Стамболийски\" реши да напусне \"БСП за България\", в лицето на земеделците Спас Панчев и Димитър Георгиев. \r\n\r\n Двамата моментално бяха изключени от парламентарната група на БСП, а малко по-късно в понеделник от пресцентъра на левицата съобщиха, че единият вчера напуснал формацията си, днес се отказва от това си желание и е оповестил друго решение - Димитър Георгиев замразява членство си в БЗНС ″Александър Стамболийски″ и остава депутат на БСП. \r\n\r\n Според позицията на коалиция \"БСП за България\" от \"Земеделски съюз Александър Стамболийски\" са поискали сближаване с ГЕРБ по определени политики, което единодушно е било отхвърлено на заседанието \r\nПрипомняме, че през февруари т.г. Димитър Георгиев, който е спряган за близък до Наско Сираков, бе избран за член на изпълнителния комитет на българския футболен съюз.  Преизбраният  днес  президент на БФС Борислав Михайлов предложи в новия Изпълком да влезнат 14 души, сред които и депутатът  от коалиция  ”БСП за България” Димитър Георгиев.  \r\n\r\n Георгиев, известен още като Аргирчето, е също и строителен предприемач, който стана депутат  благодарение на преференциалния вот. \r\n\r\n През 2010 г. същият Георгиев бе посочен за спортно-технически директор на Ботев-Пловдив, а рокадите в клуба накараха Пловдив да настръхне срещу решенията на Общото събрание. \r\n \n\t\t\t\t\t\t", "date": "2018.06.26", "title": "Аргирчето даде завой и пристана на БСП"}
{"url": "http://www.bnews.bg/article/244215-silikonat_na_meyzer_s_iztekal_srok_puskat_ya_na_svoboda_sreshtu", "text": "\n \r\nОбвинената в смъртта на съпруга си миска Анита Мейзер излиза от затвора срещу гаранция от 5000 лв. Решението е на Варненския апелативен съд, който гледа делото за смъртта на партньора ѝ Николай Димов. \r\nНиколай Димов загина в нощта на 14 август 2016 г., след като се задуши от \"свински опашки\", поставени му от съпругата му. \r\nПървата съдебна инстанция реши още Мейзер да плати 150 000 лв. обезщетение на родителите на Димов. \r\n\r\n Магистратите имат 2-месечен срок, в който трябва да обявят решението си по делото. \r\n\r\n \"Боли ме дясната гърда. Срокът на имплантите е изтекъл. Още преди 4 години\". Това заяви в съдебната зала подсъдимата за убийството на Николай Димов и за предлагане на подкуп на полицай – скандална миска Анита Мейзер, в опит да докаже, че здравословното ѝ състояние не позволява да остане в затвора, пише rns.bg.   \r\n\r\n Днес състав на Варненски апелативен съд заседава по казуса. Процесуалните представители на майката на Димов, която е конституирана като граждански обвинител, оспориха резултатите от четворната екпертиза. Тримата адвокати бяха единодушни, че все още не е изяснен начинът на настъпване на смъртта на културиста. Те поискаха нова експертиза за това. След кратко съвещание съдебният състав отхвърли искането им. \r\n\r\n След тях съдебен лекар се произнесе по здравословното състоянието на Анита. Стана ясно, че овдовялата за втори път българка с двойно гражданство, се оплаква от бактериална инфекция и от силиконите си. Докторът се произнесе, че изследванията показват възпалителен процес, но препоръча изследванията, поставянето на диагноза и лечението да се извършват в ареста. В 30-дневния законово установен срок втората инстанция ще се произнесе.   \r\n\r\n След като на няколко пъти адвокатите на Мейзер внасяха в съда искане за промяна на мярката за неотклонение, съдът определи парична гаранция за свободата ѝ. Самата тя промени на няколко пъти показанията си, дадени пред разследващите и пред първата съдебна инстанция. Окръжните магистрати признаха Мейзер за виновна по две обвинения - че Мейзер е причинила по непредпазливост смъртта на съпруга си Николай и, че е предложила подкуп на полицейски служител. Тя получи 3 години и половина затвор по първото обвинение и 4 години и половина за затова, че е предложила подкуп от 30 000 евро на разследващия полицай. Според първоинстанционния съд Мейзер трябва да търпи по-тежкото. \r\n \n\t\t\t\t\t\t", "date": "2018.06.26", "title": "Силиконът на Мейзер с изтекъл срок, пускат я на свобода срещу..."}
{"url": "http://www.bnews.bg/article/244216-maya_manolova_maykite_na_detsa_s_uvrezhdaniya_imat_nuzhda_ot_zakoni_i_pari_ostavam_v_bitkata_dokray", "text": "\n „Социалната система, освен от пари, има нужда и от реформа – това не е популизъм, а ефективност”, заяви омбудсманът Мая Манолова в студиото на „Тази сутрин” по bTV. \r\n\r\n Миналата седмица омбудсманът беше обвинена, че използва протеста на майките на деца с увреждания за политически цели и евтин пиар. Още тогава Манолова обяви, че е готова да се оттегли от поста си, стига законите в помощ на хората с увреждания да бъдат приети. \r\n\r\n „Едната страна на проблема е, че майките са непредставителни, че протестиращите майки не са тези, които да казват колко да струва един самолетен билет, че трябва да се засрамят и да си приберат децата, че се финансират отвън и затова са на протест, че са проблем, който трябва да бъде решен от социалния министър и да ни се махне от главата. Всичко се свежда до това колко лоши са майките и колко лош е омбудсманът”, припомни конфликта Манолова. \r\n\r\n Тя е категорична, че проблемите на майките с увреждания са над всичко за нея и е готова да освободи поста си. \r\n\r\n „Продължавам да се боря за тези закони. Това са три закона, които трябва да решат проблемите на една част от българските граждани”, каза Манолова. \r\n\r\n Появиха се и спекулации, че омбудсманът се готви за кандидат кмет на София или кандидат кмет на президент. \r\n\r\n „Вас ще видим ли, г-н Хекимян, в ролята на кмет или на президент? И аз също си харесвам работата, но работата, в която влагам цялата си енергия и сърце, оказва се, че с нея не съм част от решаването на проблема, а съм част от проблема”, каза Манолова. \r\n\r\n По думите ѝ до момента няма нито един сериозен аргумент срещу законопроекта за хората с увреждания. Манолова подчерта, че не трябва да има противопоставяне на групи между хората, защото това руши морала и човещината в обществото. Нейните очаквания са били всички да седнат около една маса и да се чуят конкретни аргументи, а не лични нападки.  \r\n\r\n „Според експертите на социалното министерство ще са необходими още 105 млн. лв., за да получат 77 хил. души асистентска услуга. В момента 169 млн. лв. се дават, за да се получава добавка за чужда помощ в размер на 90 лв. и асистентски услуги има само за 11 158 души. Тук искам да кажа, че влизам в положението на финансовия министър – всички му искат пари. Това, което той трябва да разбере е, че с парите, които и без това се дава, могат да се осигурят асистентски услуги на пъти повече хора”, категорична е Манолова. \r\n\r\n „Парите се харчат неефективно. Няма законови правила, по които да се урежда услугата за хората с увреждания”, каза още омбудсманът. \r\n\r\n „Става въпрос за личната помощ, която според конвенцията на ООН трябва да бъде предоставена на всеки човек с увреждане. Трябва да имат и тази услуга – с какво нейното регламентиране е проблем?”, каза още Манолова. \r\n\r\n Тя призова законите за хората с увреждания да бъдат приети. Проектът за личната помощ ще бъде внесен в парламента, като Манолова организира и публично обсъждане. \r\n \n\t\t\t\t\t\t", "date": "2018.06.26", "title": "Мая Манолова: Майките на деца с увреждания имат нужда от закони и пари, оставам в битката докрай"}
{"url": "http://www.bnews.bg/article/244210-obarkano_vreme_toploto_malko_shte_izbyaga", "text": "\n Днес облачността над страната ще е предимно значителна. Отначало в югоизточните райони, а по-късно през деня и в останалата част от страната ще има валежи и гръмотевици. Значителни ще са количествата в следобедните часове в Югоизточна, а през нощта срещу сряда – в Централна България. Има условия и за градушки. Ще духа до умерен вятър от изток-североизток. Максималните температури ще са предимно между 22 и 27°, в София - около 22°. Това съобщи за Агенция „Фокус“ дежурният синоптик Мартин Славчев от НИМХ към БАН. \r\n\r\n Атмосферното налягане ще се понижи и ще е по-ниско от средното за месеца. По Черноморието ще преобладава облачно време и ще има валежи и гръмотевици. Ще духа умерен до силен вятър от север-североизток. Максималните температури ще са 22° - 24°, близки до температурата на морската вода. \r\n\r\n Над планините облачността ще е значителна, ще има валежи и гръмотевична дейност. Значителни ще са явленията в масивите от Централна и Източна България. Ще духа умерен и силен вятър от изток-североизток. Максималната температура на височина 1200 метра ще е около 14°, на 2000 метра – около 8°. Сложна ще остане метеорологичната обстановка и в средата на седмицата. \r\n\r\n Под влияние на преминаващ през Балканите средиземноморски циклон, на много места в нашата страна ще има валежи, главно в югоизточната й половина - и гръмотевични бури. Валежите ще са интензивни и значителни по количество, в отделни райони, надхвърлящи 65 л/кв.м. Температурите ще бъдат доста по-ниски от обичайните - максималните в сряда ще са предимно между 20° и 25°, но в районите с по-интензивни и продължителни валежи ще остават под 20°. След временно отслабване и спиране на валежите към сутринта в четвъртък, около и след обяд отново ще завали и главно в югоизточната половина от страната ще се развият и гръмотевични бури. Остава и вероятността за значителни количества валеж, по-голяма в Западна и Централна България. В петък въздушната маса ще се задържи неустойчива. Ще има и разкъсвания на облачността, главно преди обяд, но вероятността за превалявания в следобедните часове, остава. Вятърът ще се ориентира от северозапад. Температурите слабо ще се повишат. \r\n  \r\n \n\t\t\t\t\t\t", "date": "2018.06.26", "title": "Объркано време, топлото малко ще избяга..."}
{"url": "http://www.bnews.bg/article/244211-goreshtata_evrotema_izdrazhkata_na_bezhantsite_koya_darzhava_kolko_im_plashta", "text": "\n На фона на скандалите в Европа как да се процедира с бежанците, ето и статистика коя държава по колко им плаща. \r\n\r\n В Германия кандидатите за убежище получават до 345 евро на месец. Така страната се нарежда на едно от първите места по този показател. Но колко точно дават другите? Ето кратък обзор, обхващащ осем европейски страни: \r\nЕвропейското право за предоставяне на убежище задължава страните-членки на ЕС не само да гарантират честна процедура по предоставянето на убежище. То предписва и минималните хуманитарни и социални стандарти за осигуряване на прехраната и подслона на кандидатите за убежище. Тези стандарти включват \"прехраната, както и грижите за физическото и психическо здраве на мигрантите\". В различните страни от ЕС \"услугите, които трябва да гарантират адекватен жизнен стандарт\", все пак се различават. В някои страни бежанците получават определена сума пари, а другаде - ваучери за определени магазини. \r\nГермания \r\nБежанците в Германия получават на човек максимално по 354 евро на месец. Това са 70 евро по-малко от сумата, която получават дълготрайно безработните германци - т.нар. помощи Харц 4. Право на тази финансова помощ за бежанци имат онези, които живеят в частна квартира. В някои случаи част от тези 354 евро се изплащат под формата на ваучери. В държавните общи бежански приюти се изплащат максимално 135 евро месечно на човек - под формата на пари в брой или ваучери. Право на нормалните социални помощи имат само онези, които вече са получили бежански статут. \r\nИталия \r\nДокато бъде взето решение по молбата за убежище, подадена от даден кандидат, италианската държава е длъжна да се грижи за подслона на бежанците. Те имат право на храна, облекло и хигиенни артикули. Два месеца след подаването на молба за убежище бежанците имат право да работят. Настанените в приют безработни бежанци получават 75 евро на месец, т.е. 2,50 евро на ден. Финансовите помощи са обвързани с престоя в приютите. \r\nШвеция \r\nБежанците, които имат възможност сами да осигуряват прехраната си, би трябвало да плащат сами и подслона си. Тези, които не могат да си го позволят, биват настанявани безплатно в бежански приюти. Всеки бежанец, живеещ в приют, получава около 70 евро джобни на месец. За всяко дете се прибавят по 55 евро. Бежанците, които живеят извън държавните бежански приюти, получават около 225 евро на месец, които трябва да стигнат за храна, облекло, лекарства, развлечения. В тази сума не е включен наем за жилище. Когато бежанците получат право на убежище и разрешително за работа, са длъжни сами да се грижат за подслона си. Само за сравнение: един пълнолетен швед, който е зависим от социални услуги, получава 394 евро на месец. \r\n\r\n \r\nОт 2015 година насам всички търсещи убежище във Франция получават по 204 евро на месец. Всеки друг член от същото домакинство получава допълнително 102 евро за прехраната си. Така например четиричленно семейство получава месечно 408 евро. Сумата се преизчислява годишно и се напасва към нивото на инфлация. Бежанците, които откажат настаняване в държавен бежански приют, нямат право на социални помощи. В повечето случаи бежанците получават специална кредитна карта и не е необходимо да имат банкова сметка. \r\n\r\n Великобритания \r\nБежанците във Великобритания нямат право на избор на подслона си. Държавата ги настанява в някой бежански приют и плаща по 170 евро на човек за прехрана, облекло и хигиенни артикули. Жените с деца под три години и бременните получават допълнително по 13 евро на месец. Търсещите убежище във Великобритания нямат право да работят. В замяна на това достъпът до националната здравна система и до държавните училища е безплатен. \r\nИспания \r\nПриемът и интеграцията на търсещите убежище в Испания са разделени на три фази, всяка от които трае шест месеца. В първата фаза бежанците живеят в общи приюти с прехрана и получават месечно около 50 евро джобни. За всяко дете бежанецът получава допълнително по 19 евро. Държавата възстановява разходите на бежанците за градския транспорт, медицинското обслужване, езиковите курсове и разходите за писмени преводи - но само срещу представяне на квитанция. Във втората фаза бежанците живеят в частни квартири. Държавата поема разходите за наем и отпуска между 300 и 500 евро на месец - в зависимост от семейното положение. В третата фаза бежанците могат да работят и получават социални помощи само в тежки случаи. \r\nАвстрия \r\nБежанците могат да се настанят в предоставените от държавата бежански приюти. В случай че за тях се полагат пълни грижи, те получават само джобни пари в размер на 40 евро. Когато живеят в приют, в който трябва да пазаруват и готвят сами, те получават допълнително между 150 и 200 евро на месец. В някои провинции ставката за деца е намалена на 100 евро. За облекло бежанците получават до 150 евро на година, в повечето случаи като ваучер за строго определени магазини. Учениците получават до 200 евро годишно за учебни помагала - също под формата на ваучери. Тези, които се настанят в частна квартира, получават между 320 и 365 евро месечно на човек от държавата, като в тази сума е включен и наемът. \r\nГърция \r\nОтговорността за бежанците в Гърция си делят две организации - Националният център за социални услуги и Върховният комисариат за бежанците към ООН. Те се грижат за основните потребности на бежанците и за медицинското им обслужване. Бежанците, които живеят в държавен бежански приют, получават месечно по 90 евро джобни на човек. Понякога тази сума се изплаща под формата на ваучери. При семействата сумата е малко по-различна: седемчленно семейство например, което живее в частна квартира, получава общо до 550 евро на месец, предаде Дарик. \r\n  \r\n \n\t\t\t\t\t\t", "date": "2018.06.26", "title": "Горещата евротема: Издръжката на бежанците  - коя държава колко им плаща"}
{"url": "http://www.bnews.bg/article/244212-nov_protest_presledva_boyko_pak_li_shte_se_pravi_na_dobroto_chenge", "text": "\n Днес започва протест на малки и средни търговци на горива пред сградата на НС. Те негодуват срещу проектозакона на Ревизоро за търговията с горива, който беше вече бе приет на първо четене. \r\n\r\n Търговците на горива са против промените, според които всички, които складират или транспортират горива, трябва да бъдат регистрирани в Министерството на икономиката и да представят сериозни банкови гаранции. Според протестиращите, това ще повиши цената за крайните потребители, а голяма част от малките бензиностанции ще фалират. \r\n\r\n Досега сценарият показва, че \"лошото ченге\" Цв. Цв. защитава  новата промяна, а след него Бойко приема недоволните, дава пари и охлажда страстите. Избори наближават, вот на недоверие пари под краката. \r\n \n\t\t\t\t\t\t", "date": "2018.06.26", "title": "Нов протест преследва Бойко, пак ли ще се прави на \"доброто ченге\"?"}
{"url": "http://www.bnews.bg/article/244213-vlastite_chakat_potop_obeshtavat_palna_gotovnost_za_deystvie", "text": "\n Във връзка с очакваните обилни валежи днес, властите са в готовност за борба с наводнения. В следващите няколко дни, циклонът \"Силвия\", който владееше Гърция, се премества над нашата територия. \r\n\r\n Институциите наблюдават от сега нивото на реки и язовири, предимно в Югоизточна България. Най-сериозна се очаква да бъде ситуацията в района на Бургас, Ямбол и Хасково. Всички структури на пожарната са в готовност и са получили указания за действие.  \r\n\r\n Оранжевият код е обявен за областите: Велико Търново, Габрово, Пловдив, Стара Загора, Сливен, Бургас, Кърджали, Хасково и Ямбол. В тези области ще има интензивни валежи и гръмотевични бури. Валежите ще са значителни, главно след обяд и през нощта срещу сряда. Количества се очаква да бъдат 30-50 л/кв.м, но на места ще са за кратко време. Това съобщават от Националния институт по метеорология и хидрология.  \r\n  \r\n \n\t\t\t\t\t\t", "date": "2018.06.26", "title": "Властите чакат потоп, обещават пълна готовност за действие"}
{"url": "http://www.bnews.bg/article/244217-vap_iska_otmyana_na_naredbata_za_kulturnite_tsennosti_prieta_e_tihomalkom", "text": "\n Върховната административна прокуратура подаде протест против Наредба № Н-12/21.11.2012 г. за реда за идентифициране, деклариране, предоставяне на статут и за определяне на категорията на недвижимите културни ценности, за достъпа и подлежащите на вписване обстоятелства в Националния регистър на недвижимите културни ценности, издадена от министъра на културата, съобщиха от държавното обвинение. \r\nВАП констатира, че от съставителя на проекта на Наредбата не са изпълнени процесуалните задължения по Закона за нормативните актове /ЗНА/ за предварително публикуване на интернет страницата на министерството освен на проекта за нормативния административен акт, но и на мотивите, съответно доклада. По силата на чл.28, ал.2 ЗНА в мотивите, съответно доклада трябва да се съдържат причините, които налагат приемането; целите, които се поставят; финансовите и други средства, необходими за прилагането на новата уредба; очакваните резултати от прилагането, включително финансовите, ако има такива; анализ за съответствие с правото на Европейския съюз. Такива обаче липсват. \r\nИзброените задължения на съставителя на проекта са предвидени с оглед гарантиране на принципите за обоснованост, стабилност, откритост и съгласуваност, които се съдържат в нормите на ЗНА. Своевременното съобщаване на проекта на нормативен акт, както и на мотивите за изработването му, съответно доклад на вносителя е предназначено да осигури реализиране на предоставената от закона възможност за изразяване на мнения на заинтересованите лица. Неспазването на закона е съществено, тъй като пряко рефлектира върху основни начала на административното производство - законност, равенство, достъпност, публичност и прозрачност, последователност и предвидимост - чл.4, чл.8, чл.12 и чл.13 от Административнопроцесуалния кодекс. \r\nВ конкретния случай е допуснато нарушение и на чл.28, ал.3 ЗНА, според който, без да е съпроводен с мотиви или доклад по чл.28, ал.2 от същия закон, проектът за нормативен акт /както е в случая/ не е подлежал на обсъждане. \r\n\r\n С тези доводи ВАП атакува Наредбата пред ВАС с искане за отмяна. \r\n \n\t\t\t\t\t\t", "date": "2018.06.26", "title": "ВАП иска отмяна на Наредбата за културните ценности, приета е тихомълком!"}
{"url": "http://www.bnews.bg/article/244220-eto_kade_bila_natirenata_ani_tsolova", "text": "\n Натирената от ефир Ани Цолова, Миролюба Бенатова и Деси Стоянова се събраха за сватбата на приятелката си Дарина Сарелска, също изгонена от Нова тв. \r\n\r\n Приятелките са празнували още на 12 юни, а снимки от събитието се появиха в профила на Бенатова в Инстаграм. Ани Цолова, която преди година бе свалена от ефира на Nova и оттогава почти не се появява в общественото пространство, изглежда огромна, с безумното цветово съчетание лилава блуза и червена пола с висока талия! \r\n\r\n Дарина Сарелска пък бе намесена в скандала с журналиста Васил Иванов, който я обвини в налагане на цензура, а малко след това тя вече не бе част от екипа на Nova. \r\n\r\n     \r\n \n\t\t\t\t\t\t", "date": "2018.06.26", "title": "Ето къде била натирената Ани Цолова!"}
{"url": "http://www.bnews.bg/article/244227-beleznitsi_v_sadebnata_zala_roydova_vliza_v_zatvora_za_porachkata_na_ubiystvoto_na_brat_si", "text": "\n Пловдивският апелативен съд отмени условната присъда на подсъдимата Иванка Ройдова, като вместо това постанови тя да изтърпи ефективно наложеното й наказание три години лишаване от свобода при първоначален общ режим. Мярката за неотклонение \"подписка“ бе изменена и подсъдимата беше задържана в съдебната зала. \r\nИванка е призната за виновна в извършването на престъпление по чл. 142, ал. 5 от НК за това, че през периода от 14.03.2016 г. до 18.03.2016 г. в с. Бачково, с. Брани поле, с. Белащица и в Пловдив е подбуждала служител под прикритие да отвлече  брат й Стойчо и за шест отделни престъпления по чл. 117, ал. 2 от НК за това, че през същия период и на същите места умишлено е склонявала служителя под прикритие да умъртви брат й,  неговите деца Г. Р. и Г. К., двама от внуците му и зет му. Всички престъпления са извършени от подсъдимата с користна цел – премахвайки брат си и неговите наследници, тя да получи наследството на починалия си баща си, който живял и работил в САЩ. \r\nЗа всяко от деянията  законът  предвижда от една до шест години лишаване от свобода. При определяне на наказанието й, са взети предвид чистото съдебно минало и възрастта на подсъдимата. Същевременно е отчетено, че Иванка е извършила седем отделни престъпления спрямо свои най-близки родственици. Проявила е изключителна упоритост за намиране на извършител на престъпните си намерения, като е търсила такъв от престъпния контингент. Предала на служителя под прикритие  лист с написани от нея координати на \"поръчаните“ си роднини и лично го е завела, за да покаже местонахождението им в Пловдив. Заплатила му е предварително 3 000 лв. с обещанието, че ако роднините й бъдат елиминирани, ще му заплати още 10% от наследството, оставено от баща й в САЩ, което според нея възлизало на около 4 милиона щатски долара. \r\nФактите и обстоятелствата, при които са извършени множеството престъпления мотивират апелативните съдии да приемат, че  условното осъждане на подсъдимата от окръжния съд с пет годишен изпитателен срок, макар и да е в максималния му, предвиден от закона размер, не е достатъчно за постигане на целите на наказанието. Решението не е окончателно и подлежи на обжалване и протест в 15-дневен срок от днес пред Върховния касационен съд, съобщи Plovdiv24.bg. \r\n \n\t\t\t\t\t\t", "date": "2018.06.26", "title": "Белезници в съдебната зала! Ройдова влиза в затвора за поръчката на убийството на брат си"}
{"url": "http://www.bnews.bg/article/244221-bivshiyat_na_tanya_boeva_se_hvana_s_prodavachka_na_pileta", "text": "\n \r\nМъжът на фолк певицата Таня Боева – композиторът Мишо Бургуджиев я е сменил с продавачка на пилета. Музикантът и певицата се разведоха в началото на годината, след 18 годишен брак. \r\nДвамата вече не крият връзката си и публикуват общи снимки във Фейсбук. Новата „Таня Боева“ се казва Борислава Божкова, а към името си е добавила като псевдоним Бони. Тя е с визия на моделка и е десетина години по-млада от гаджето си. Работи като търговски представител в една от големите фирми за производство на пилета. \r\nБожкова, също като композитора има дете от предишна връзка, пише „Телеграф“. Неговият десет годишен син остана при майка си, затова той е приел дъщерята на Борислава като свое дете. На последната им обща снимка, тримата позират като истинско семейство. \r\n  \r\n \n\t\t\t\t\t\t", "date": "2018.06.26", "title": "Бившият на Таня Боева се хвана с продавачка на пилета"}
{"url": "http://www.bnews.bg/article/244223-9_g_zatvor_za_shef_na_opg_za_danachni_prestapleniya", "text": "\n Девет години лишаване от свобода при първоначален строг режим наложи Специализираният наказателен съд на ръководителя на организирана престъпна група за данъчни престъпления, действала на територията на София, Ловеч и други градове в страната. \r\n\r\n Другите двама участници в групата бяха осъдени съответно на 6 и 5 години лишаване от свобода. Разследването на Специализираната прокуратура доказа, че общата щета, нанесена на държавния бюджет от престъпната структура, е в особено големи размери - възлиза на 778 868 лева. \r\n\r\n По същото дело 5-годишна ефективна присъда получи и управител на търговско дружество, който в съучастие с един от участниците в групата е избягвал плащането на ДДС. На него и на съучастника му от групата съдът наложи и конфискация на недвижими имоти. \r\n\r\n По искане на Специализираната прокуратура съдът наложи и възбрана на недвижимите имоти, обект на конфискация, до влизането в сила на окончателна присъда по делото. \r\n \n\t\t\t\t\t\t", "date": "2018.06.26", "title": "9 г. затвор за шеф на ОПГ за данъчни престъпления"}
{"url": "http://www.bnews.bg/article/244219-dans_notorno_izvestni_balgari_imat_ofshorki", "text": "\n Финансовото разузнаване на ДАНС е наясно кои българи имат бизнес с офшорни компании. Това става ясно от годишния доклад за работата на финансовото разузнаване през 2017 година. От оскъдната информация се разбира, че става въпрос за \"ноторно известни\" български граждани, собственици или клиенти на дружества, за които са постъпили запитвания от чужди служби. \r\n\r\n В доклада се посочва: \r\n\r\n Продължават случаите на запитвания за ноторно известни лица (български граждани), които обикновено са клиенти или действителни собственици на дружества клиенти на задължени лица в съответната държава. В голяма част от получените в САД ФР – ДАНС (Специализирана административна дирекция \"Финансово разузнаване\" - ДАНС, бел. ред.) международни запитвания, това са преводи от/към България към/от страни с висок праг за преодоляване на банковата тайна или офшорни юрисдикции. \r\n\r\n За разлика от доклада за работата на дирекцията през 2015 година, когато беше посочено, че е имало случаи на съмнителни транзакции със замесени висши държавни служители, в настоящия доклад подобна информация е спестена.   \r\n\r\n Постъпилите запитвания през годината са 68, като по тях от Финансовото разузнаване са изисквали информация от частни лица, дружества и банки.  \r\n\r\n Интересът на чуждите служби към България се запазва, като през 2017 г. е запазена тенденцията за увеличаване на запитванията за наредени с измама преводи от чуждестранни физически и юридически лица към сметки, разкрити в България. В някои от случаите става въпрос за парични средства, придобити от \"пирамиди\", телефонни измами и участие в организирани престъпни групи. \r\n\r\n Чуждите служби се интересували и от данъчни измами от типа \"въртележка\" и други данъчни престъпления, в които участват български дружества.  \r\n\r\n През 2017 г. са спрени общо 19 броя съмнителни банкови операции на обща стойност 1 923 468 евро. \r\n\r\n Финансовото разузнаване отчита запазване на тенденцията за пране на пари от организирани престъпни групи. В тези схеми предпочитани са \"високо ликвидни активи\" или такива, които предоставят високо ниво на анонимност. В тези схема често се включват и криптовалути, използване на търговия с високорискови финансови инструменти, както и такива, които позволяват прихващания или изкупувания на вземания. \r\n\r\n \"Целта е затрудняване на институциите, които прилагат мерките за превенция и противодействие на изпирането на пари и финансирането на тероризма да могат да проследят икономическата логика в дадена операция или сделка и съответно да установят където подобна логика липсва\", коментират от ДАНС. \r\n\r\n От Финансовото разузнаване отчитат като слабост в европейските регламенти въвеждането на т. нар. \"европейски паспорт\", който се използва от все повече финансови институции. Този инструмент дава възможност за извършване на финансова дейност на територията на ЕС без за това да е необходим лиценз в съответната държава. Достатъчно е такъв лиценз да е издаден от друга държава в ЕС.  \r\n\r\n Този вид дейност затруднява набирането на информация за вида услуги, които се предлагат в държавата, в която се оперира с паспорт, вида клиенти, кои от тях са по-високо рискови по отношение на изпирането на пари и финансирането на тероризма и други. Това прави част от тези финансови институции по-високо уязвими за използването им за цели на изпирането на пари и финансирането на тероризма, се посочва още в доклада. \r\n\r\n Финансовото разузнаване е пратило общо 760 сигнала до прокуратурата, МВР и други дирекции на ДАНС, пише OFFNews. \r\n \n\t\t\t\t\t\t", "date": "2018.06.26", "title": "ДАНС: Ноторно известни българи имат офшорки"}
{"url": "http://www.bnews.bg/article/244218-zam_ministar_na_vmro_v_mvr_tryabvashe_da_strelyame_po_tsiganite_v_botevgrad", "text": "\n МВР скри шефа си да не приказва глупости, след всички издънки в ресорното му министерство, особено на фона на предстоящият вот на недоверие, който ще бъде дебатиран днес в парламента. \r\n\r\n За екшъна в Ботевград говори зам.-вътрешният министър Стефан Балабанов на агент Шиши, който заяви пред bTV, че ромите от Ботевград лъжат за използването на сачми и куршуми от страна на полицаите при нападението над униформените в събота вечер.  \r\n\r\n Тогава ромите потрошиха с камъни, буркани и дървета служебните автомобили на полицаи, изпратени на адреса по сигнал за силна музика. От МВР пуснаха клип от охранителна камера, заснела случващото се, но циганите се оплакаха от насилие и обявиха, че клипът е манипулиран и от него са изрязани кадрите, на които полицаите стрелят по тях. Според тях, униформените са действали като мафиоти. \r\n\r\n Стефан Балабанов обаче бе категоричен, че стрелба по циганите, не знам защо някои ги наричат роми, не е имало. \r\n\r\n „Изричането на неистини от тази етническа група е маниер – никакви сачми и куршуми не са използвани”, обяви зам.-министърът. Според него по-скоро е грешка, че в тази ситуация не са използвани гумени куршуми и палки. „В тази държава има закони… Трябва да спрем с този псевдолиберализъм”, коментира Балабанов типично в стилистиката на партията, която представлява в кабинета. \r\n\r\n Той призова всички служители на МВР да използват законите и правомощията, които са им дадени, за да може да се противодейства на такива агресивни групи. Зам.-вътрешният министър подчерта, че от ведомството застават зад действията на полицаите в Ботевград и ще им го каже лично. Според него трябва да има законови промени и МВР да може служебно да защитава полицаи при дела срещу тях, а не да им се налага сами да си търсят адвокати. \r\n\r\n Припомняме, че Балабанов отдавна изповядва подобни тези публично. \r\n\r\n На 19 април м.г. той постна във Фейсбук профила си публикация от \"Блиц\" със следното заглавие: \"73-годишният Касим изнасили дете! Ето какво го очаква\". Коментарът на Балабанов е: \"Нищо не го очаква. Три пъти на ден храна и спане в затвора. За справка в Арабския свят го очаква премахване на тестисите с конски клещи. По някога завиждам на шерията......\"  \r\n\r\n На 23 февруари той качва друга публикация на същата медия: \"Два часа бежанци изнасилваха във Виена млада учителка, накрая ѝ казаха да не плаче\". Коментарът на Балабанов е: \"ТОВА ЛИ ТРЯБВА ДА СЕ СЛУЧИ И В БЪЛГАРИЯ, ЗА ДА РАЗБЕРЕМ, ЧЕ ТЕЗИ ПРИМАТИ НЯМАТ МЯСТО ТУК?\" \r\n\r\n \r\n  \r\n \n\t\t\t\t\t\t", "date": "2018.06.26", "title": "Зам.-министър на  ВМРО в МВР: Трябваше да стреляме по циганите в Ботевград!"}
