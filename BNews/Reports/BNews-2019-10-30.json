{"url": "http://www.bnews.bg/article/264074-prekratiha_deloto_za_seksualen_tormoz_sreshtu_kevin_speysi", "text": "\n Прокуратурата на Лос Анджелис прекрати делото за сексуален тормоз, по което актьорът Кевин Спейси беше обвиняем. Причината – обвинителят е починал. \r\n\r\n Делото беше заведено, след като масажист от Малибу обвини Спейси, че актьорът се е опитал да го целуне и го накарал да сграбчи гениталиите му. \r\n\r\n Самоличността на обвинителя така и не стана ясна. Неговият адвокат съобщава, че мъжът е починал от рак. \r\n\r\n Прокуратурата разследва случая от 2018 г. насам. След смъртта на мъжа обвинителите взеха решение да не повдигат обвинения срещу Кевин Спейси. \r\n\r\n „По време на разследването ни жертвата почина. Обвиненията в сексуален тормоз няма как да бъдат доказани без участието на пострадалия. Поради тази причина прекратяваме делото“, пише в официалното съобщение на прокуратурата. \r\n \n\t\t\t\t\t\t", "date": "2019.10.30", "title": "Прекратиха делото за сексуален тормоз срещу Кевин Спейси"}
{"url": "http://www.bnews.bg/article/264076-mayka_i_bebe_zasednaha_v_asansyor_na_nadlez_vav_varna", "text": "\n Майка и бебе са заседнали в асансьор на надлез във Варна. Наложило се да бъдат спасявани от пожарникари. Това съобщиха говорителят на ОД на МВР във Варна Ивана Милева, цитирана от Фокус. \r\n\r\n Тя посочи, че сигналът е бил подаден вчера към 16.30 часа. На място е бил изпратен екип на пожарната, които са оказали техническа помощ за отварянето на съоръжението. Жената и детето й са били изведени невредими, само с уплах. Това е поредният случай, в който хора засядат в асансьорите на надлеза в кв. „Аспарухово“. Жителите на района са силно обезспокоени от честите аварии, които са причина за спиране работата на асансьорите или рисковете да заседнат вътре. Особен проблем са и множеството вандалски прояви. Редовно в асансьорите има откраднати лампи, а не са рядкост и случаите, в които е изключително мръсно. \r\n\r\n Проблемът е, че съоръжението в квартала е направено без да са изградени рампи по стълбите и на практика е почти невъзможно използването му от майки с колички или хора с двигателни проблеми. В района няма и пешеходни пътеки, заради което редовно жителите на квартала пресичат с риск за живота и здравето си. \r\n \n\t\t\t\t\t\t", "date": "2019.10.30", "title": "Майка и бебе заседнаха в асансьор на надлез във Варна"}
{"url": "http://www.bnews.bg/article/264082-slavcho_atanasov_s_grozni_napadki_i_vnusheniya_sreshtu_oponenta_si_zdravko_dimitrov", "text": "\n С грозни нападки, внушения и лъжи се прояви в БНТ кандидата за кмет на Пловдив от ВМРО и НФСБ Славчо Атанасов срещу опонента си Здравко Димитров. Славчо най-нагло излъга, че пловдивчани го обичат, а видимо услужливата водеща не посмя да го попита колко хора са гласували за него в Пловдив на отминалите евроизбори? Припомняме, че тогава само 91 пловдивчани, които вероятно са от роднинския кръг на Атанасов гласуваха за него. Славчо Атанасов грозно внуши на зрителите, че Здравко Димитров е страхливец, а неподгответната водеща услужливо му пригласяше внушавайки, че едва ли не Атанасов е единствената Алтернатива на Иван Тотев. Атанасов дори си позволи да внуши, че Здравко Димитров ще бъде послушник на Тотев, тъй като втория му е партиен шеф! Фактите и коректната истина обаче говорят точно обратното. Здравко Димитров е единствения, който открито се опълчва срещу Тотев през 2015 г. Заради тези си действия Здравко Димитров бе изключен от парламентарната група на ГЕРБ в 43-то НС, а в последствие се кандидатира като кандидат кмет и основен опонент на Иван Тотев. През последните две години в Пловдив бяха реализирани поредица важни за хората проекти в основата, на които стоеше именно Здравко Димитров в качеството си на областен управител. През последните четири години Славчо Атанасов кротко си получаваше депутатската заплата и не си е мръднал пръста за Пловдив и пловдивчани. Славчо се прояви като пълен страхливец, когато неговия партиен бос Валери Симеонов обиди майките на деца с увреждания! Припомняме, че Славчо Атанасов и към настоящия момент е председател на парламентарната комисия по въпросите на децата, младежта и спорта, но не посмя да защити децата с увреждания от безскрупулния си партиен шеф Валери Симеонов! Днес Атанасов показа за пореден път, че е недостоен да бъде кмет на пловдивчани, като пропусна умишлено да спомене, че именно той вкарва Тотев в политиката като кмет на район Тракия в Пловдив. Атанасов реши да се прави в аванс на жертва използвайки манипулацията на екзит пола, но отново пропусна да обясни, че анкетната карта на Алфа Рисърч обслужваше именно неговия интерес като внушаваше в аванс, че Атанасов е сигурен участник на балотаж. Сега пловдивчани са на ход и нека след като се запознаят с фактите сами да преценят дали заслужават такъв кмет!  \r\n \n\t\t\t\t\t\t", "date": "2019.10.30", "title": "Славчо Атанасов с грозни нападки и внушения срещу опонента си Здравко Димитров!"}
{"url": "http://www.bnews.bg/article/264083-preboyadisanata_ot_nfsb_na_vmro_mariya_tsvetkova_smenya_volen_siderov_v_parlamenta", "text": "\n Пребоядисаната Мария Цветкова става депутат на мястото на Волен Сидеров. Коя е Мария Цветкова? Мария Цветкова бе дългогодишен репортер в телевизия СКАТ, а в последствие е и учредител на партията на Валери Симеонов НФСБ. По-късно тя заема и една от най-високите длъжности в партията като секретар. Цветкова няколко пъти е издигана за депутат и кмет от НФСБ, като през 2017 г. е втора в листата след Волен Сидеров на изборен район Ямбол.Тази позиция тя получава по коалиционното споразумение като квота на НФСБ. Същата година обаче, след като Каракачанов става военен министър, Цветкова изненадващо напуска партията на Валери Симеонов и неговата телевизия СКАТ. Само месец по-късно става ясно, че същата е назначена на висок пост без конкурс в министерството на отбраната с много висока заплата. Явно за нея патриотизма се измерва с високата заплата и сладката държавна служба. Няколко месеца по-късно Мария Цветкова вече се изявява като партиен член на ВМРО, като на евроизборите бе включена и в листата на партията. На сегашните местни избори Цветкова бе издигната от ВМРО за кандидат кмет на район Младост където получи подкрепата на едва 4.12% от избирателите. След като се пребоядиса Цветкова няма моралното право да заеме освободеното от Волен Сидеров депутатско място, но ВМРО и морал са несъвместими понятия. Ставайки депутат от ВМРО Цветкова развръзва ръцете на Каракачанов да държи в подчинение Симеонов в парламента, а по този начин и напълно да унищожи партията му.  \r\n \n\t\t\t\t\t\t", "date": "2019.10.30", "title": "Пребоядисаната от НФСБ на ВМРО Мария Цветкова сменя Волен Сидеров в парламента!"}
{"url": "http://www.bnews.bg/article/264077-daniya_odobri_stroitelstvoto_na_severen_potok_2", "text": "\n Копенхаген издаде разрешение за изграждането на \"Северен поток-2\", съобщава БТА. \r\n\r\n Проектът включва изграждането на две газови връзки с общ капацитет от 55 милиарда кубически метра годишно от руското крайбрежие през Балтийско море до Германия. По-рано Германия, Финландия и Швеция издадоха разрешение за строеж. Очакваше се такова и от Дания. \r\n\r\n Някои страни са против „Северен поток-2“. Сред тях е Украйна, която се страхува да не загуби приходи от транзита на руски газ, както и САЩ, които имат амбициозни планове за износ на своя втечнен природен газ в Европа. \r\n\r\n Латвия, Литва и Полша съвместно заявиха, че не одобряват проекта - техните лидери са уверени, че той е политически. \r\n\r\n Русия многократно призовава да не се възприема газопровода като инструмент за влияние. Според Владимир Путин, Москва третира проекта като икономически. \r\n\r\n Според оценката на агенцията този маршрут е най-безопасният и отговаря на екологичните норми. \r\n\r\n „Северен поток-2“ на практика е построен, неговото пускане в експлоатация е планирано за края на 2019 г. По-рано президентът на „Газпром“ Алексей Милер прогнозира, че за изграждането на тръбопровода през датски води ще са необходими около 5 седмици след получаването на разрешение от властите на страната. \r\n \n\t\t\t\t\t\t", "date": "2019.10.30", "title": "Дания одобри строителството на „Северен поток-2“"}
{"url": "http://www.bnews.bg/article/264081-botev_prodalzhi_da_zatava_s_novoto_rakovodstvo_ne_bi_i_novaka_arda_kardzhali", "text": "\nПловдивският титан Ботев Пловдив пише нови рекорди на дъното. \r\n\r\n След два месеца пълна суша и пет поредни загуби тимът на тандема Самуилов/Палийски не успя да бие и новака от Кърджали, но поне отбеляза първи гол от август насам.  \r\n\r\nНовият треньор Ферарио Спасов директно проплака от собствениците като оправда резила с липсата на футболен и финансов ресурс. < p>\r\n\r\nНяма анонс за нов стадион на мястото на Колежа, няма победи, публиката иска оставки, но няма кой да ги подаде. Явно от Ботев чакат изборите, за да хвърлят кърпата по подобие на русенския Дунав.  \r\n\r\nЕдин от скритите “собственици” е служител на спонсора на Дани Каназирева от Съюз за Пловдив, която на първи тур се опита да отиде на балотаж. Ботев не разполага с нужните качествени футболисти и ресурси. Безвремието в Коматево е болезнено за пловдивчани, които коментират, че клубът на гениалния Христо Ботев е жертва на конспирация, която цели да го унищожи в полза на градския съперник Локомотив. “Президентът” Самуилов не стъпва на стадиона.  \r\n\r\nМоже би с право с оглед на тинята, в която затрупа клуба заедно със сивия си кардинал Ангел Палийски. \r\n\r\n Феновете се питат знае ли премиерът Бойко Борисов какви ги надробиха хората, които бяха посочени от незнайно кой да спасяват ужким най-стария български футболен клуб. \n\t\t\t\t\t\t", "date": "2019.10.30", "title": "Ботев продължи да затъва с новото ръководство. Не би и новака Арда Кърджали !"}
{"url": "http://www.bnews.bg/article/264075-ruskite_voenni_samoleti_sa_preminali_prez_balgariya_sled_razreshenie", "text": "\n В нощта на 22 и 23 октомври самолет Ан-124 на руските ВВС прелита над територията на България. Неговият маршрут е от Москва, Ростов на Дон, над Черно море и България за Белград. \r\n\r\n Според Закона за отбраната разрешението трябва да бъде получено от Дирекция консулска във външно министерство, което информира оперативния център на ВВС. \r\n\r\n Ето какво казва МВнР по случая: \r\n\r\n „Във връзка с публикации в медиите по повод преминаване във въздушното пространство на България на руски военно-транспортни самолети, превозващи ЗРК С 400 към Сърбия, бихме искали да обърнем внимание на процедурата за предоставяне на дипломатически разрешения за този вид полети в съответствие с действащата международна и национална нормативно-правна уредба. \r\n\r\n След като в МВнР, дирекция „Консулски отношения“, постъпи нота от съответната държава с молба за разрешение за прелитане във въздушното ни пространство на военно-транспортен самолет, МВнР прави запитване с вербална нота до държавата, която е финална дестинация на полета. Целта е да се потвърди крайния потребител на превозвания товар и целта, за която ще бъде използван. \r\n\r\n След получаване на исканата информация, в съответствие със Закона за гражданското въздухоплаване и Закона за преминаване и пребиваване на територията на Република България на съюзнически и чужди въоръжени сили МВнР предоставя за съгласуване постъпилото искане за получаване на дипломатическо разрешение за прелитане на компетентните български структури”, поясняват от МВнР. \r\n\r\n След получаване на позитивни становища от тези две институции МВнР предоставя исканото дипломатическо разрешение за реализация на заявеното прелитане при условие, че полетите ще се реализират при стриктно спазване на правилата и процедурите за извършване на полети във въздушното пространство на България. \r\n\r\n По повод конкретно цитирания в медиите случай, от МВнР поясняват, че е разрешено прелитането на 22 октомври 2019 г. на два военно-транспортни самолета с личен състав, бойна техника и въоръжение, включително ракетни комплекси С-400, във връзка с провеждането на военно учение „Славянски щит“ на територията на Сърбия. \r\n\r\n На 30 октомври 2019 г. МВнР е получило надлежно уведомление за това, че са извършени обратните полети, свързани с извозването на участвалите в учението личен състав, бойна техника и въоръжение от Сърбия през въздушното пространство на България към Русия. \r\n \n\t\t\t\t\t\t", "date": "2019.10.30", "title": " Руските военни самолети са преминали през България след разрешение"}
{"url": "http://www.bnews.bg/article/264062-oon_shte_iska_razsledvane_na_ubiystvata_na_protestirashti_v_irak", "text": "\n ООН ще поиска разследване на убийствата на демонстранти в Ирак. Само през почивните дни там загинаха 72-ма души. 18 от тях бяха разстреляни от маскирани мъже в град Кербала.  \r\n\r\n Протестите избухнаха в началото на месеца. Жителите на Багдад излязоха на улицата, за да изразят недоволството си от бедността и корупция в държавата. \r\n\r\n Демонстрациите обхванаха цялата страна, като през последните дни са най-бурни в шиитските градове Наджаф и Кербала.  \r\n\r\n В Кербала все още не е ясно кой е стрелял срещу демонстрантите – маскирани правителствени войници или членове на местни милиции. \r\n \n\t\t\t\t\t\t", "date": "2019.10.30", "title": "ООН ще иска разследване на убийствата на протестиращи в Ирак"}
{"url": "http://www.bnews.bg/article/264063-grigor_zapochna_s_uspeh_v_posledniya_si_turnir_za_godinata", "text": "\n Най-добрият български тенисист - Григор Димитров, започна с победа в последния си турнир за годината. Той се наложи с 2:1 сета (4:6, 6:1, 6:2) над французина Юго Юмбер в мач от първия кръг на надпреварата от сериите \"Мастърс\". \r\n\r\n 27-ият поставен в схемата българин започна неубедително срещата и допусна пробив при 1:1. Димитров все пак успя да спечели подаването на опонента си и изравни резултата в срещата. Мигновено след това обаче отново загуби гейм при свой сервис и отстъпи частта с 4:6. \r\n\r\n В последвалия втори сет обаче Григор Димитров показа ясно надмощието над френския си опонент и допусна едва един гейм. \r\n\r\n Бърз пробив в началото на третата част се оказа достатъчен на българина, за да подпечата мястото си във втория кръг на френската столица. \r\n\r\n Следващият съперник на Григор Димитров ще бъде 12-ият поставен в схемата Давид Гофен, с когото хасковлията се е сблъсквал 8 пъти на ниво АТР и е излизал краен победител в 7 от случаите. \r\n \n\t\t\t\t\t\t", "date": "2019.10.30", "title": "Григор започна с успех в последния си турнир за годината"}
{"url": "http://www.bnews.bg/article/264065-volen_izpalni_obeshtanieto_si_i_veche_ne_e_deputat_dzhambazki_se_skri_za_5_godini_v_bryuksel_sled_rezila", "text": "\n С две отделни гласувания Народното събрание прекрати пълномощията като депутати на Лиляна Павлова/ГЕРБ/ и Волен Сидеров /\"Атака\"/. \r\n\r\n Павлова е номинирана от Министерския съвет за вицепрезидент и член на Управителния комитет на ЕИБ. Оставката й бе приета с гласовете на 136 народни представители, трима бяха против и един се въздържа. \r\n\r\n Лидерът на \"Атака\" Волен Сидеров вече не е депутат. Това реши парламентът, който със 149 гласа \"за\" одобри оставката му. 9 депутати бяха против, а 8 се въздържаха. \r\n\r\n Самият Сидеров бе в пленарната зала по време на гласуването на оставката му, която бе приета без дебати. Павел Шопов се противопостави от трибуната на това в приповдигнат тон. \r\n\r\n Свидетели сте на това как председателстващият Народното събрание Емил Христов не даде думата на депутат, който напуска по своя воля, обяви Сидеров след това, като даде брифинг в кулоарите на парламента. \r\n\r\n Това е безпрецедентно, тъй като депутатите, които напускат, обикновено не са в пленарната зала, както стана и с Лиляна Павлова. Но докато тя напуска заради друг пост, аз го правя по причина чест и достойнство, държа на думата си, коментира Сидеров. Жалки и безпомощни са действията на ръководството на парламента да не ми даде думата, допълни лидерът на \"Атака\". \r\n\r\n Този парламент започва да придобива все по-антибългарски характер, не съм съгласен с работата му, допълни Сидеров. И даде за пример договора за Ф-16, след което допълни, че очаква в България да се разположат и американски противоракетни разстановки и страната ни да се превърне в част от военен буфер и обръч срещу Русия. \r\n\r\n Отказа да отговори на въпрос дали \"Атака\" остава коалиционен партньор на ГЕРБ. Питайте тях, да са наш партньор - вижте поведението на Христов, на Дариткова, на полицията. \r\n\r\n Сидеров обяви, че ще влезе в Столичния общински съвет, където бе избран като водач на листата на \"Атака\". В СОС има много далавери за разглеждане и ви обещавам интересни сюжети, каза той. \r\n\r\n Заради това, че не бе пуснат в зала \"Арена Армеец\" в изборната нощ, Сидеров обяви, че ще заведе дела срещу шефката на ОИК в София и полицията, като изброи: комисар Николов, вътрешния министър и силовия вицепремиер, който \"лично наредил да има повече полиция срещу мен\". \r\n\r\n Станало е недоразумение, коментира шефката на ПГ на ГЕРБ Даниела Дариткова след това и се извини на Сидеров. Той поиска думата по време на процедура на гласуване, която няма как да бъде прекъсната, обясни тя. \r\n\r\n Надявам се, че нашите партньори ще имат отговорно поведение, споразумението е в сила и ще продължим да бъдем управляващо мнозинство в рамките на този парламент, коментира Дариткова поведението на \"Атака\". \r\n\r\n Очаквайте подробности. \r\n \n\t\t\t\t\t\t", "date": "2019.10.30", "title": "Волен изпълни обещанието си и вече не е депутат, Джамбазки се скри за 5 години в Брюксел след резила!"}
{"url": "http://www.bnews.bg/article/264069-pisatelyat_bozhidar_chekov_balkana_v_evropa_li_se_namira", "text": "\n БАЛКАНА В ЕВРОПА ЛИ СЕ НАМИРА? \r\nОколо връх Ком се вихри необуздаем огън вече 3 дни. Пожарникари и доброволци с лопати и кофи с вода се борят със стихията. От Сърбия също се включиха военни части. Средствата явно са мизерни спрямо бедствието. Сухата трева разпространява огъня по-бързо от пълзенето на пожарогасителите. Сърбите призоваха на помощ Русия. Българите никой не викат на помощ. Когато гръцките, португалските или испанските гори стават обект на пожар, цяла Европа помага. Франция разполага с флота самолети \"Канадер\" специализирани в потушаване на огън. България няма подобни средства, но има цяла рота евродепутати, дори и един европейски комисар. Вярно е, че повечето от тях са погълнати в местните избори докато огънят гори, но тази тяхна незаинтересованост към бедствието по Балкана добива престъпен характер! \r\n\r\n \r\n\r\n   \r\n \n\t\t\t\t\t\t", "date": "2019.10.30", "title": "Писателят Божидар Чеков: БАЛКАНА В ЕВРОПА ЛИ СЕ НАМИРА?"}
{"url": "http://www.bnews.bg/article/264070-koli_goryaha_i_v_selo_erden_blizo_do_boychinovtsi", "text": "\n Два автомобила са запалени на главната улица в село Ерден, община Бойчиновци. \r\n\r\n Запалени са автомобилите на кандидата за кмет Петър Петков. \r\n\r\n Седем коли изгоряха тази нощ и в столичния квартал „Хиподрума”. Сигналът е подаден към полунощ. \r\n\r\n Петър Петков влиза в балотажа за кмет на село Ерден с втори резултат. Смята, че палежът е умишлен и целта е да бъде отказан от изборната битка. \r\n\r\n Рано сутринта  Петър  Петков е разбуден от съсед, от когото научил за пожара. Излязъл на улицата и видял, че двата му лични автомобила, паркирани един срещу друг,  горят. Въпреки усилията на пожарникарите, нищо не могло да се спаси. \r\n\r\n Мъжът твърди, че до този момент никой не го е заплашвал.  \r\n\r\n „Освен на политическа основа,  никой не мога да подозирам, защото 50 години живеем в това село, на никой лошо не съм направил”, обясни Петков. \r\n\r\n Той е кандидат за кмет от Съюз на свободните демократи. На балотажа ще се бори срещу досегашната кметица  Еленка Василева от Българска нова демокрация. \r\n\r\n По случая е образувано досъдебно производство, а полицията работи по всички версии. Тепърва ще се изяснява дали палежът има общо с изборите. \r\n\r\n  „Извършен е оглед, работи се в момента, изчистват се първоначалните версии, изчистват се лица”, посочи Пламен Томов, директор ОД на МВР-Монтана. \r\n\r\n От противниковия лагер отрекоха да имат нещо общо. Опонентката на Петков, която води след първия тур, коментира, че палежът е гнусно деяние, но е грозно да се прави реклама на чужд гръб. Потърпевшият  пък отрича сам да си е запалил автомобилите.  \r\n \n\t\t\t\t\t\t", "date": "2019.10.30", "title": "Коли горяха и в село Ерден, близо до Бойчиновци"}
{"url": "http://www.bnews.bg/article/264071-kamarata_na_predstavitelite_v_sasht_prizna_armenskiya_genotsid", "text": "\n Камарата на представителите на Конгресa на САЩ одобри с голямо мнозинство резолюция за признаване на геноцида над арменците в Османската империя, съобщиха информационните агенции. \r\n\r\n 405 конгресмени са гласували „за”, а 11 - „против\".  За първи път такава резолюция се подлага на гласуване на пленарно заседание на една от камарите на Конгреса във Вашингтон. \r\n\r\n В резолюцията се посочва значението на това да се почита паметта на жертвите на геноцида над арменците чрез официалното му признаване. Конгресмените се обявиха и против усилията, насочени към това „правителството на САЩ да се свързва с отричане на арменския геноцид или който и да е друг геноцид\". Камарата на представителите призова американците да получават повече информация за арменския геноцид. \r\n\r\n В продължение на десетилетия конгресмените обсъждаха подобни резолюции, но те не бяха подлагани на гласуване. Наблюдатели отбелязват, че резолюцията ще доведе до сериозно влошаване на американско-турските отношения. \r\n\r\n Реакцията на Турция не закъсня. Американският посланик в Анкара в Дейвид Сатърфийлд беше призован във външното министерство на югоизточната ни съседка заради „резолюция, която няма никаква историческа или правна основа\", както и заради законопроект, който налага санкции срещу военната операция на Турция в Сирия, заявиха официалните представители. \r\n\r\n Резолюцията на Камерата на представителите бе приветствана в Армения. Тя е „смела стъпка в посока установяване на истината и историческата справедливост, тя ще донесе утеха на много потомци на арменци, преживели геноцида”, написаарменският премиер Никола Пашинян в „Туитър”. \r\n\r\n Армения изразява признателност на Камарата на представителите на САЩ за приемането на резолюция, признаваща геноцида над арменците в Османската империя и смята, че тази стъпка има важно значение в контекста на тържеството на хуманизма, истината и справедливостта, се в казва в разпространена днес декларация на арменското външно министерство, съобщи ТАСС. \r\n\r\n Аналогична резолюция за признаване на арменския геноцид е внесен и в Сената. \r\n \n\t\t\t\t\t\t", "date": "2019.10.30", "title": "Камарата на представителите в САЩ призна арменския геноцид"}
{"url": "http://www.bnews.bg/article/264080-izraelskite_posolstva_spirat_rabota_zaradi_stachka_na_diplomatite", "text": "\n Израелските дипломатически мисии спират работа заради конфликт между външното и финансовото министерство. Работата на всички посолства и консулства на Израел бе блокирана заради стачка, предизвикана от конфликт между външното и финансовото министерство на страната. Това съобщи чрез сайта си израелското външно ведомство, предаде ТАСС. \r\n\r\n Действията на дипломатите са координирани от Министерството на външните работи, Министерството на отбраната и Федерацията по труда на живеещите в държавата Израел Хистадрут. Стачка обявиха и военните аташета на Израел.  \r\n\r\n Причина за крайната мярка стана съобщение от Министерството на финансите, че ще принуди дипломатите да връщат хиляди долари, изплатени им за направени разходи, съобщава „Таймс ъф Израел”.  \r\n\r\n Израелското министерство на външните работи заявява, че е \"принудено\" да затвори дипломатическите мисии във връзка с решение на финансовото ведомство \"да наруши договореностите\", подписани от генералния му директор през юли, и \"да задължи посланиците на Израел в чужбина в едностранен ред да спазват нови указания, които са в разрез с постигнатите преди условия и нарушават реда, съществуващ вече няколко десетилетия\". \r\n\r\n По време на стачката мисиите на Израел в чужбина няма да приемат посетители и да предоставят услуги. \r\n\r\n Външното министерство на страната заявява, че решението за промяна в работата на мисиите и процедурите по финансирането им уврежда основополагащи инструменти, които подсигуряват работата на дипломацията и страната като цяло. Министерството добавя, че финансовото ведомство не оставя друг избор на дипломатите, и изразява надежда конфликтът да бъде уреден в най-близко време. \r\n\r\n През март 2014 г. временно бяха затворени всички дипломатически мисии на Израел, включително към международните организации, а също и самото външно министерство в Ерусалим. Израелските дипломати няколко години настояваха правителството и финансовото министерство да подобрят заплащането на труда им. През август 2018 г. стачкуваше спомагателният персонал в израелските посолства по цял свят, припомня ТАСС. \r\n \n\t\t\t\t\t\t", "date": "2019.10.30", "title": "Израелските посолства спират работа заради стачка на дипломатите"}
{"url": "http://www.bnews.bg/article/264066-s_bismillyah_vzemete_parite_na_dps_i_glasuvayte_za_gerb", "text": "\n Ходжата и досегашен кмет на велинградското село Пашови Хусеин Ходжа призовава мюсюлманите на митинг, най-вероятно във Върбица, да вземат \"с бисмиллях\" парите, които им раздават от ДПС и да подкрепят кандидата на ГЕРБ. \r\n\r\n Това се вижда от видео заснето на предизборното събитие на мегдана. Скандалното в случая е, че религиозно лице агитира по недопустим начин. Бисмиллях е съкратена форма на арабски език на израза \"В името на Аллах\". \r\n\r\n Ето какво казва ходжата-кмет: \r\n\r\n \"Велинград го заварихме с една миризлива коалиция между БСП и ДПС, които вкараха общината на минус с 24 милиона. Затънала община. Само за две години успяхме с нашия кмет д-р Костадин Коев да вкараме 47 милиона инвестиции. Най-важно е човекът отпред да е кадърен, а вие го имате. Аз не съм член на ГЕРБ, но ГЕРБ стои плътно зад мен и ми помага, защото съм кадърен. Така че Муса Воздюф и колегата до мен, вече не като ходжа, а като кмет Реджеб Алиев, когато дойде 27-и вдигнете главите и не се страхувайте от тия, които си мислят, че са мюсюлмани, гласувайте и ги накажете. Знам, че дават пари, вземете ги с бисмиллях в джоба и гласувайте за него.\" \r\n\r\n Хусеин Ходжа показва колегата си Алиев под одобрителните възгласи и възгласи \"Браво\" на множеството. \r\n\r\n Според данните на ЦИК обаче и двамата ходжи от ГЕРБ са загубили вота още на първия тур от кандидатите на ДПС. \r\n \n\t\t\t\t\t\t", "date": "2019.10.30", "title": "С бисмиллях вземете парите на ДПС и гласувайте за ГЕРБ"}
{"url": "http://www.bnews.bg/article/264079-pozharat_nad_chiprovtsi_e_ovladyan", "text": "\n Трети ден бушува огънят в Стара планина. Усилията на всички доброволци и спасители днес дадоха резултат. За това помогна и времето – облачно, с гъста мъгла и с по-слаб вятър, вече започна и слаб ръмеж. \r\n\r\n Огнеборци тръгнаха към димящия Балкан много рано тази сутрин. Задачите на професионалните екипи бяха да огледат изгасеното вчера и да продължат с потушаването на все още тлеещите огнища. В тази част с тях бяха доброволци, а с всички тях беше и екипът ни. \r\n\r\n Можем да обобщим щетите до момента: над 52 квадратни километра е засегнатата територия в България и Сърбия. И докато при нас пожарът окончателно е загасен, оттатък границата ситуацията остава много тежка. \r\n \n\t\t\t\t\t\t", "date": "2019.10.30", "title": "Пожарът над Чипровци е овладян"}
{"url": "http://www.bnews.bg/article/264078-maya_manolova_iska_glasa_na_liberalno_desnite_na_prokopiev_bez_da_se_e_razgranichila_ot_izbora_na_geshev", "text": "\n Уравнение с две неизвестни иска да реши Манолова, но няма как да го направи. Първият Х е свързан с нейната лява самоличност и принадлежност към БСП. София не иска да има червен кмет по исторически причини. Криво-ляво Мая Манолова скалъпи някаква конструкция от полу -леви партийки с десен уклон към Сарая, за да маскира природата си. \r\n\r\n Но вторият Х остава непреодолим за решаване. Напоследък “умните и красивите” на Прокопиев и Костов превърнаха саботажа за избора на Иван Гешев в своя единствена кауза. Ако майчето сега се обяви срещу Гешев и в подкрепа на бунтовете срещу него може би ще стопли студените за нея сърца на Радан, Христо Иванов, Атанас Атанасов и подсъдимите им спонсори Иво Прокопиев и Цветан Василев. Да, ама не. Кюстендилската адвокатка мълчи по темата като риба. Мълчи и нейната шефка Корнелия Нинова. \r\n\r\n Мълчат и нейните подрепящи псевдодесни партийки ДБГ и ЗНС. Нещо повече, избраните от квотата на БСП в парламента членове на ВСС подкрепиха категорично избора на Гешев и дори участваха в номинацията му. Уравнението на Мая на излиза. “Умните и красивите” няма да я подкрепят. Те си имат нова кауза. \r\n\r\n Викат като улави против Гешев, който им подбара с прокуроската тояга спонсорите. Майчето ще трябва да се връща скоро към адвокатската практика. Там може да и провърви повече с уравненията. Стига да са по-елемтентарни за решаване. \r\n  \r\n \n\t\t\t\t\t\t", "date": "2019.10.30", "title": "Мая Манолова иска гласа на либерално- десните на Прокопиев без да се е разграничила от избора на Гешев "}
{"url": "http://www.bnews.bg/article/264060-dimitar_stoyanov_rezultatat_na_mladiya_spasitel_na_sofiya_vodi_do_znachitelna_podmyana_na_vota_na_tezi_nad_40_hil_grazhdani_koito_glasuvaha_za_nego", "text": "\n Днес във Фейсбук попаднахме на коментра на бившият евродепутат Димитър Стоянов по повод резултатите на Борис Бонев от Местните избори. Вижте какво написа тоянов в личният си профил в социалната мрежа!  \r\n\r\n \r\n\r\n Днес ще поговоря за Борис Бонев. На първо място, постигнатият от него резултат определено е впечатляващ и Бонев заслужава поздравления и уважения за същия. Но точно в това се корени и проблемът - резултатът на младия Спасител на София води до значителна подмяна на вота на тези над 40 хил. граждани, които гласуваха за него.  \r\n\r\n Няма да изпадам в конспирации да твърдя, че Бонев е \"лимонка\", пусната именно с цел да подмени вота и прочие схеми и нагласвации. Само цифри и факти, пък който има очи да гледа и да си прави изводите. \r\n\r\n Значи въпросът е в това - гласовете, които Бонев получи, ако бяха подадени за партийна листа, щяха да бъдат достатъчни, за да влезе в СОС група от 7, даже може би 8 съветници. Сега обаче, вместо това, ще влезе само един. Е, да попитам сега тези над 40 хил. мои съграждани, смятате ли, че сте представени справедливо? \r\n\r\n В изборната нощ Спасителя на София заяви, че досега се бил борил отвън, сега щял да се бори отвътре. Добре, ама нямаше ли да може да се бори по-добре, ако освен себе си, в Съвета имаше цяла група съветници? Със значително по-голямата си тежест при гласуванията, особено с оглед на факта, че този път никоя политическа сила няма да има мнозинство, т.е. гласовете на Спасителите щяха да бъдат много важни, а вероятно и много пъти - решаващи? \r\n\r\n Да вярно, че от една страна - и сам воинът е воин, но от друга - и сам воинът е сам. А какво ще стане с гласовете, които са в повече ли? Ами много просто, ТЕ ВСЕ ЕДНО НЕ СЪЩЕСТВУВАТ. Все едно тези хора въобще не са ходили да гласуват. Те ще бъдат извадени от формулата за разпределение на мандатите, което ще намали цената на един мандат за партийните листи. Най-големи печеливши от резултата на Бонев са ГЕРБ - те ще имат вероятно 3-а съветници в повече. \r\n\r\n После са БСП, които ще \"лапнат\" към 2 места отгоре, толкова някъде ще получат в повече и от ДБ. Значи боневите избиратели всъщност напълниха \"гушите\" на големите играчи. И големите не са виновни за това. Виновни са \"Спаси София\", които 3 месеца преди изборите още бяха неформали, а може и още да са, няма да си губя времето да проверявам. Когато имаш идеи, които увличат след себе си, които дават надежди на хората, не чупиш пози, не се правиш на независим. \r\n\r\n Защото имаш и отговорност към тези хора - да защитаваш интересите им по най-добрия начин. Тогава правиш каквото трябва, за да изпълниш тази отговорност. Но виновни са си и самите хора. Те, макар да са достатъчно много, за да изпратят сериозна група съветници в СОС, която наистина да донесе така лелеяната \"промяна, сега ще пратят само един, едновременно с това увеличавайки тежестта точно на онези партии, срещу които всъщност гласуваха. \r\n \n\t\t\t\t\t\t", "date": "2019.10.30", "title": "Димитър Стоянов: Резултатът на младия Спасител на София води до значителна подмяна на вота на тези над 40 хил. граждани, които гласуваха за него"}
{"url": "http://www.bnews.bg/article/264072-4_godini_zatvor_za_zhenata_prichinila_avtobusnata_katastrofata_na_am_trakiya", "text": "\n Прокуратурата поиска условна присъда за жената, причинила катастрофата на АМ „Тракия”. При инцидента загинаха 6-ма души, а над 20 бяха ранени. Делото се гледа по съкратената процедура, защото обвиняемата Цвета Таскова се призна за виновна. \r\n\r\n Един от мотивите за иска на прокуратата е, че Цвета Таскова била психически нестабилна след инцидента. \r\n\r\n „Въпреки болката на близките и пострадалите, се убедих, че подсъдимата не е карала безумно. Тя е един нормален шофьор”, заяви наблюдаващият прокурор Мирослав Ангелов. \r\n\r\n По време на делото Таскова поиска да й бъде даден шанс. Съдът ще съобщи решението си в сряда в 14.00 ч. \r\n \n\t\t\t\t\t\t", "date": "2019.10.30", "title": "4 години затвор за жената, причинила автобусната катастрофата на АМ „Тракия”"}
{"url": "http://www.bnews.bg/article/264073-petima_politsai_zaginaha_pri_talibanska_ataka_v_afganistan", "text": "\n Петима служители на афганистанските сили за сигурност бяха убити при нападение на талибаните, а още осем служители бяха заловени от бойците, съобщи БГНЕС. \r\n\r\n Талибаните са нападнали контролно-пропускателен пункт в окръг Хан Абад в североизточната афганистанска провинция Кундуз във вторник вечерта. Сблъсъците между правителствените сили и талибаните продължили няколко часа. \r\n\r\n В Афганистан има конфронтация между правителствените сили и бойците на радикалното движение на талибаните, които завзеха значителна територия в селските райони на страната и започнаха атака върху големи градове. Влиянието на терористичната група ИДИЛ се засили в цялата страна. Афганистанските национални сили за отбрана и сигурност провеждат съвместни антитерористични операции в цялата страна. \r\n \n\t\t\t\t\t\t", "date": "2019.10.30", "title": "Петима полицаи загинаха при талибанска атака в Афганистан"}
{"url": "http://www.bnews.bg/article/264064-hora_na_manolova_predlagat_oferti_na_desni_polititsi_za_snimka_s_neya", "text": "\nДесни политици алармираха бнюз, че посредници на Мая Манолова са им предлагали срамни оферти за обща снимка и подкрепа за втория тур срещу кандидата на ГЕРБ. Някои известни пиари и социолози са провели срещи с емблематични десни политици (някои бивши), за да просят или купят подкрепа за кандидатката на БСП. Тайнствените оферти са стигали шестцифрени измерения и то в евро. \r\n\r\n Засега всички помолени са отхвърлили предложенията. Мая се нуждае отчаяно от някаква подкрепа вдясно, за да подлъже столичани, че не е креатура на БСП, ДС и задкулисието. Явно мръсните пари в кампанията са готови за купуване на десни съвести. Самата Манолова разчиташе на подкрепа от бившата си партия БСП, за да се добере до балотажа.  \r\n\r\nОфициално зад адвокатката от Кюстендил застана Корнелия Нинова и БСП, бившата партия на “червената кукувица” Меглена Кунева ДБГ и близкия до Сарая земеделец Румен Йончев от ЗНС. Манолова беше лидер на контрапротестите в подкрепа на Орешарски. Сенчести олигарси подкрепят с финанси лъскавите и билборди и всекидневното и присъствие в медиите от години.  \r\n\r\nЕдинственият политик по ирония на съдбата от дясно-центъра, който припознава Манолова като приемлив кандидат е бившият и благодетел премиера Бойко Борисов. \n\t\t\t\t\t\t", "date": "2019.10.30", "title": "Хора на Манолова предлагат оферти на десни политици за снимка с нея"}
{"url": "http://www.bnews.bg/article/264067-nikolay_barekov_sas_smazvasht_analiz_za_izborite_i_koy_izpolzva_romite_v_bitkata_video", "text": "\n Топ журналиста и бивш евродепутат направи смазващ анализ за проведените местни избори в страната. Бареков извади факти и документи, чрез които разкости задкулисието. Бареков показа и как са използвани ромите за пореден път в политическите игри в борбата за власт. Целия анализ можете да видите във видеото: \r\n\r\n \r\n\r\n   \r\n \n\t\t\t\t\t\t", "date": "2019.10.30", "title": "Николай Бареков със смазващ анализ за изборите и кой използва ромите в битката!- видео"}
{"url": "http://www.bnews.bg/article/264061-boris_bonev_i_spasi_sofiya_obsluzhiha_gerb_i_obezlichiha_40_hilyadi_stolichani", "text": "\n Петър Волгин разкритикува кандидата за кмет на София Борис Бонев. Причината е еуфорията около изборите и неговия резултат. Според Волгин той по-скоро прилича на служител на Иво Прокопиев с тротинетка  Ето какво написа той в личния си фейсбук профил: Не разбирам защо така скорострелно беше поставен ореол около главата на Борис Бонев. Да, човекът е интелигентен и възпитан. Да, говори хубаво. И какво от това? Възпитани и интелигентни хора има немалко. Дори и да имат известен успех в политиката, той обикновено е краткотраен. \r\n\r\n На мен Бонев ми прилича на класически служител на Иво Прокопиев, който пие смути, кара тротинетка и сяда само в \"модерни\" заведения. Най-голямата глупост, която чух по негов адрес, е че бил ляв. Сигурно въпреки цялото си възпитание, Бонев ще замери с жълто паве всеки, който му каже, че е такъв. \r\n \r\nТой е от хората, които още от детската градина знаят, че са десни. Типичен продукт на градската десница. Никакви перспектива пред подобни хора не виждам. Независимо от тяхната интелигентност и възпитание. \r\n\r\n \r\n \r\n \r\n\r\n \r\n  \r\n \n\t\t\t\t\t\t", "date": "2019.10.30", "title": "Борис Бонев и Спаси София обслужиха ГЕРБ и обезличиха 40 хиляди столичани "}
