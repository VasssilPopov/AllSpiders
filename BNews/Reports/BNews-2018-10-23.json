{"url": "http://www.bnews.bg/article/250819-rusata_zlatka_ne_sam_bremenna_no_iskam_dete_ot_blago", "text": "\n Двамата са най-обсъжданата светска двойка през лятото, след като преди броени седмици обявиха официално, че са заедно \r\n\r\n Припомняме, че градската мълва гласи, че сегашната дизайнерка чака бебе от бившия спортист. Двамата са най-обсъжданата светска двойка през лятото, след като преди броени седмици обявиха официално, че са заедно. Райкова бе безпределно ясна пред Hotnews.bg, че много иска дете от спортиста, в който е изключително влюбена. Засега обаче все още е в очакване на бебе и в момента ударно промотира последната си колекция дрехи. \r\n \n\t\t\t\t\t\t", "date": "2018.10.23", "title": "Русата Златка: Не съм бременна, но искам дете от Благо"}
{"url": "http://www.bnews.bg/article/250842-levski_i_ludogorets_ostanaha_bez_trenyori", "text": "\n Двама треньори бяха наказани след мача между Лудогорец и Левски от Първа професионална лига. Това са кондиционните специалисти на \"сините\" и \"орлите\" - Енвер Чирич и Иван Диас. Дисциплинарната комисия към БФС ги наказа със забрана за изпълняване на функциите им като треньори за 1 среща и глоба в размер на 1000 лева.  \r\n\r\n Освен тази санкция Левски ще трябва да плати  още 3000 лева за обидни скандирания и хвърляне на предмети. Лудогорец също трябва да заплати допълнителна глоба в размер на 1000 лева заради нецензурни скандирания на агитката им. Наказан с един мач е и капитанът на шампионите Светослав Дяков. \r\n\r\n   \r\n \n\t\t\t\t\t\t", "date": "2018.10.23", "title": "\"Левски\" и \"Лудогорец\" останаха без треньори"}
{"url": "http://www.bnews.bg/article/250840-dps_se_gotvi_za_izbori_mozhe_i_da_sa_predsrochni", "text": "\n Няма човек, партия, човек, институция, които да не подкрепят исканията на майките на децата с увреждания. Има една погрешна политика и тя е по отношение на това, че 60% е била увеличена помощта за майките с деца с увреждане, 150 млн. Тук е погрешният подход според нас. Това каза в предаването „Лице в лице” Хасан Азис, заместник-председател на сдружението на общините,  кмет на Кърджали и член на ръководството на ДПС. \r\n\r\n „Въпросът не е за раздаване на едни пари на семействата с проблеми, а за промяна в начина на разпределение на средствата и за това как институциите помагат на тези хора и не само с пари”, допълни той. \r\n\r\n По думите му в момента тече заседание на централното оперативно бюро на ДПС заедно с парламентарната група, където се прави анализ на сегашната ситуация. \r\n\r\n „За пореден път, за съжаление, ДПС пак е в позицията си да бъде политическият ясновидец на събитията, които следват. Какво не стана от това, което ДПС каза, че философията на конструкцията на това управление няма да проработи, не е конструктивно, няма да даде резултат и т.н. \r\n\r\n От ДПС не очакваме нещо по различно от това при създадена ситуация, при един семеен проблем да не се обяснява с ДПС, едно управление,  което продължава около 10 години начело с ГЕРБ, да търсят причините единствено и само в ДПС, първо е несериозно, второ – със сигурност вече омръзна на хората, на трето място – показва нещо друго, че ДПС продължава да бъде онази формация, онази политическа партия, която със сигурност е фактор в българската политика. \r\n\r\n ДПС е част от искането за едно устойчиво развитие на страната, за едно устойчиво правителство. \r\n\r\n „Ние очакваме, включително в това студио, да не се разискват семейните проблеми в една коалиция. Нас ни интересуват политиките, които едно управление предлага, методите и формите, в които трябва да се решават въпроси”, каза още Хасан Азис. \r\n\r\n Той съобщи, че на 5 октомври във Велинград е имало събиране на актива на Движението за права и свободи – политически орган, заедно с областните председатели и парламентарната група, като темата е била – Перспективи за сигурност и устойчиво развитие – актуализираната програма на ДПС с оглед на новите политически реалности, включително и подготовката и готовността на ДПС за предстоящите избори. \r\n\r\n Политикът потвърди, че ДПС е за предсрочни парламентарни избори, но така или иначе пред нас са европейските избори и местните избори. \r\n \n\t\t\t\t\t\t", "date": "2018.10.23", "title": "ДПС се готви за избори, може и да са предсрочни"}
{"url": "http://www.bnews.bg/article/250843-oranzhev_kod_i_snyag_za_utre", "text": "\n Захлаждането, за което говорим от няколко дни, е факт и то идва със силен вятър утре в цялата северна половина на страната. Поривите ще бъдат между 70 и 80 километра в час, а на моменти и над 100 километра в час. По тази причина – оранжев код за опасно време в северна и жълт код за опасно време в южна България. \r\n\r\n Валежи ще има от обяд нататък по цялата линия на преминаващия над страната студент атмосферен фронт първо в северна, а после в южната половина на страната. \r\n\r\n Температурите сутринта и вечерта – между 6 и 11 градуса. През деня термометърът ще гони стойности около 15-20 градуса. \r\n\r\n Захлаждането над Балканите ще донесе предимно валежи от дъжд. В по-високите части на Предбалкана и планините ще прехвърчи и сняг, но снежна покривка почти няма да се образува. \r\n\r\n В четвъртък температурите ще паднат още. През деня те ще са около 10-11 градуса. След това обаче очакваме затопляне и пореден цикъл от сухи и топли дни с дневни температури около и над 20 градуса, съобщи Нова тв. \r\n \n\t\t\t\t\t\t", "date": "2018.10.23", "title": "Оранжев код и сняг за утре"}
{"url": "http://www.bnews.bg/article/250824-grisho_opleshivyava", "text": "\n Стрес от настъпилото оплешивяване. Такова е едно от обясненията за резкия спад във формата на Григор Димитров, който посрещна годината като номер 3 в света на мъжкия тенис, а ще я изпрати далеч извън десетката. \r\n\r\n Интересно е, че на неговата възраст започна да оплешивява и друг секссимвол и суперзвезда на българския спорт със световна известност. Става въпрос за Димитър Бербатов. \r\n \n\t\t\t\t\t\t", "date": "2018.10.23", "title": "Гришо оплешивява"}
{"url": "http://www.bnews.bg/article/250841-baba_chsi_otvleche_vnuka_si_v_montana", "text": "\n Частен съдебен изпълнител от Монтана е отвлякла детето на дъщеря си, съобщава BulNews.  Информацията е потвърдена за БЛИЦ от областната дирекция на МВР, откъдето заявиха, че са получили сигнала за отвличане на 7-годишното момче Алек Димитров днес около 12.30 часа. \r\n\r\n Майка му Е.П.Б. заявила пред полицаите, че детето е похитено от частната съдебна изпълнителка Ани Янакиева, която е и баба на момченцето. От МВР уточниха, че към момента Алек е обявен за общодържавно издирване. Десетки униформени обикалят къщите на роднините на отвлеченото момче, но към момента усилията им не са дали резултат.  \r\nПо първоначална информация Янакиева и дъщеря й имат сериозен конфликт, който е причината бабата да отвлече внука си. \r\n\r\n Майката Е.П. твърди, че роднините им знаят къде са бабата и детето, но упорито ги прикриват. Жената изпрати снимка на Алекс до редакцията ни с молба всеки, който има информация за него да сигнализира в полицията.  \r\n  \r\n \n\t\t\t\t\t\t", "date": "2018.10.23", "title": "Баба ЧСИ отвлече внука си в Монтана!"}
{"url": "http://www.bnews.bg/article/250828-yana_marinova_pokoryava_publikata_v_makedoniya", "text": "\n Звездата от малкия и големия екран е в съседната страна за снимките на ситком. Новият проект, в който участва се нарича „Преспав“. Разказва за братя Бузалевски, които с пари от ЕС отварят пансион край Преспа. \r\n\r\n Звездата от „12 А“ и сериала „Връзки“ обясни, че ставало дума за комедия и щяло да има много хумор. \r\n\r\n В момента актрисата се занимава и с филма „Привличане“, на който е и продуцент и съсценарист. Съвсем скоро стана ясно, че продукцията ще се разпространява в Азия. \r\n\r\n Междувременно звездата от „Връзки“ вече работи и по следващия си проект – отново с режисьора Мартин Макариев и актьорите Александър Сано и Луиза Григорова, припомнят от „Монитор“. Към каста на продукцията с работно заглавие „Диви и щастливи“ се присъединява още и любимата двойка от „Откраднат живот“ – Дария Симеонова и Димо Алексиев. \r\n \n\t\t\t\t\t\t", "date": "2018.10.23", "title": "Яна Маринова покорява публиката в Македония "}
{"url": "http://www.bnews.bg/article/250838-salvini_nastapa_frantsiya_za_opiti_da_varne_migranti_v_italiya", "text": "\n Франция се опита миналата седмица да върне посред нощ непълнолетни мигранти в Италия, заяви днес италианският вътрешен министър Матео Салвини, цитиран от Франс прес. \r\n\r\n \"Франция се опита да върне в Италия непълнолетни имигранти: това стана на 18 октомври, към 22,30 часа, но ние блокирахме тези действия\", съобщи в социалните мрежи министърът от крайната десница. \r\n\r\n \"Потвърждавам, че на границата има постоянен патрул, потвърждавам също поканата в Рим към френския министър на вътрешните работи Кристоф Кастанер. Необходимо е да изясним окончателно тези случаи\", каза Салвини. \r\n\r\n Поел френското вътрешно министерство преди седмица, в събота Кастанер предложи среща на равнище местни власти за \"подобряване на сътрудничеството\". \r\n\r\n От десетина дни Салвини е повел кръстоносен поход срещу връщането на мигранти на френската граница. Той огласи няколко случая напоследък в района на италианското село Клавиере, при които френски жандармеристи и полицаи навлезли на италианска територия и докарали мигранти. \r\n\r\n От събота Салвини нареди италиански полицаи да охраняват границата при Клавиере - едно от местата, през които хиляди мигранти годишно се опитват да влязат във Франция. \r\n\r\n Мнозина биват връщани, често по няколко пъти. Според френското вътрешно министерство от януари насам имало над 45 000 процедури за връщане - при Вентимиля на крайбрежието или в планинските погранични райони, припомня АФП. \r\n\r\n   \r\n \n\t\t\t\t\t\t", "date": "2018.10.23", "title": "Салвини настъпа Франция за опити да върне мигранти в Италия "}
{"url": "http://www.bnews.bg/article/250822-bunt_v_mrezhata_zaradi_desi_bakardzhieva", "text": "\n Д-р Хинова от хитовия медицински сериал „Откраднат живот“ предизвиква истински фурор във виртуалното пространство. Оказва се, че личните борби и стремежи на чаровната амбициозна д-р Лора Хинова, пресъздадени въздействащо от актрисата Деси Бакърджиева, са любима тема на стотици жени у нас. Потвърждението на това са няколко големи форума в мрежата, в които коментарите на млади майки по адрес на родната социална система, провокирани от съдбата на младата докторка в сериала, писа „Шоу“. \r\n\r\n Една от чувствените теми, които най-вече будят реакциия, е свързана с майките, които хем трябва да бъдат до децата си в първите години след раждането им – като бъдат стимулирани финансово от държавата, за да не се налага да работят, хем да не загърбват докрай работата и социалния си живот. Споменава се и болезненият у нас въпрос за оскъдните детски надбавки, изобщо за дефицитното откъм адекватност отношение към хората, които вече са или се подготвят тепърва да станат родители. \r\n\r\n Доскоро един от акцентите в „Откраднат живот“ бе именно силното желание на д-р Хинова да има дете – което към днешна дата вече е факт. В същото време в сюжетната линия понастоящем са не само любовните премеждия, но и вътрешните борби и абсурди, в които изпада героинята на Деси в търсене на оптимална комбинация в съчетанието между личното и професионалното. \r\n\r\n „Майките също сме хора, това в тази страна често се забравя! Това, че сме станали такива, не означава, че сме спрели да живеем“, емоционално реагира една от форумките, която по-нататък предлага да се организира протест по темата. Темата за сурогатното майчинство, вследствие на което е и това на д-р Хинова, също бе разкостена. У нас то е забранено и се води дори престъпление, от което може да се лиши даден човек от свобода от 1 до 6 години и глоба от 5000 лв. до 15 000. \r\n \n\t\t\t\t\t\t", "date": "2018.10.23", "title": "Бунт в мрежата заради Деси Бакърджиева"}
{"url": "http://www.bnews.bg/article/250844-babh_vse_pak_otkri_afrikanska_chuma_po_svinete", "text": "\n \r\nБългарската агенция по безопасност на храните (БАБХ) констатира първи случай на африканска чума при дива свиня край Кайнарджа, обл. Силистра, съобщиха от БАБХ. \r\nМъртвото диво прасе е открито непосредствено до самата телена ограда, на границата с Румъния, в която се е оплело при опит за преминаване на територията на България. Изпитването на взетите проби потвърди наличие на вируса на Африканска чума по свинете (АЧС). \r\n  \r\nС цел контрол и ликвидиране на заболяването, БАБХ започна прилагане на всички мерки в съответствие с действащото законодателство. Извършено е унищожаване, загробване и дезинфекция. \r\n  \r\nЩе се извършват постоянни клинични прегледи за африканска чума при домашни свине и ще се вземат проби от всички умрели или показващи клинични признаци диви и домашни свине. \r\n  \r\nКъм момента африканска чума е констатирана в девет държави членки: Белгия, Чехия, Полша, Естония,  Латвия, Румъния, Унгария, Латвия, Румъния.  \r\n\r\n Утре ще се проведе заседание на Областната епизоотична комисия в Силистра, на която ще бъдат обсъдени мерките, както и действията на различните служби в областта. \r\n  \r\n  \r\n \n\t\t\t\t\t\t", "date": "2018.10.23", "title": "БАБХ все пак откри африканска чума по свинете"}
{"url": "http://www.bnews.bg/article/250804-madona_i_kardi_bi_se_sabraha", "text": "\n Поп кралицата Мадона винаги е в тренда. Затова, явно следвайки вкуса на младото поколение, тя записа песен с хитовата в момента Карди Би. Парчето се казва Champagne Rose и в него се включва и португалския рапър Куаво от триото Migos. Именно в неговия предстоящ албум Quavo Huncho ще бъде реализирана песента, въпреки че Мадона също готви албум за началото на следващата годината, пише Монитор. \r\n\r\n Четиринайстият ѝ студиен проект обещава да е нещо наистина различно, след като преди няколко месеца самата тя разкрие, че в новата й музика има много португалско влияние. Певицата живее в Лисабон, откакто 12-годишният ѝ син Дейвид Банда бе приет в детската футболна школа на Бенфика. И макар напоследък да се изявява в козметичната индустрия със свои парфюми и кремове, Мадона заяви, че не може да се откаже от музиката. \"Да, между спрейове с рози и серуми, всъщност се занимавам и с музика. Не мога да се откажа от професията си\", заяви звездата пред сп. Уиминс уеър дейли. \r\n  \r\n \n\t\t\t\t\t\t", "date": "2018.10.23", "title": "Мадона и Карди Би се събраха"}
{"url": "http://www.bnews.bg/article/250803-dashteryata_na_gala_stana_aktrisa", "text": "\n Щерката на Гала – Мари Константин, ще се изявява скоро в хитов уеб сериал. Зоркото око на „Шоу“ видя интро в мрежата, на което ясно се вижда как Мари пуска в ход чара си, изкушавайки с усмивка свой връстник. Дали това е тя, или си има двойничка, предстои да разберем. \r\n\r\n Засега нито младото момиче, нито майка й намекват за новото предложение, което обаче съвсем скоро ще стане публичен факт.  Става дума за новия студентски уеб сериал „Унилайф“, който ще се излъчва по Vbox7. Оказва се, че той е своеобразно продължение на успешния тийн сериал „Не така, брат“, чийто герой Мишо стана особено популярен във виртуалното пространство. \r\n\r\n „Аз съм Мишо – онзи, задръстеният, с готиния брат. Пак съм себе си, нямам гадже, но този път, освен суперинтелигентен, съм и направо супер. Готов съм за ново начало. Студент първа година в престижния Американски университет в Благоевград, където никой не знае за срамното ми минало и се очертава едно славно бъдеще. Този път имам суперплан – яко учене, яки тренировки и никакви мацки… те само ме разсейват“, казва в заставката Мино Караджов (Мишо в сериала б.а.). \r\n\r\n А една от „мацките, които ще го разсейват“, явно ще е именно Мари Константин. И май това е кинодебют за чаровната брюнетка. \r\n \n\t\t\t\t\t\t", "date": "2018.10.23", "title": "Дъщерята на Гала стана актриса"}
{"url": "http://www.bnews.bg/article/250835-ministerstvoto_na_tsetska_zapochva_obsazhdane_zakon_za_fizicheskite_litsa_i_merkite_za_podkrepa", "text": "\n \r\nМинистерството на правосъдието стартира обществена консултация във връзка с на Закон за физическите лица и мерките за подкрепа, съобщиха от правосъдното министерство. \r\n\r\n Дали да бъде отменен институтът на запрещението за хората с ментални увреждания, какви да са мерките за подкрепа, гарантиращи, че лицата с увреждания ще получат необходимата подкрепа за упражняване на правата си самостоятелно, без заместване на волята им и каква да е регламентацията по отношение на упражняването на личните им права. \r\nТава са част от въпросите, които са поставени за обществено обсъждане в консултационния документ по отношение на бъдещия проект на Закона за физическите лица и мерките за подкрепа (ЗФЛМП), който Министерството на правосъдието публикува на сайта си и на портала за обществени консултации http://www.strategy.bg/.  \r\n\r\n Проект на ЗФЛМП бе одобрен от Министерския съвет през август 2016 г. след поредица от публични обсъждания и кръгли маси с участието на магистрати, народни представители, неправителствени организации на лица с интелектуални затруднения и психични проблеми, международни и \r\nбългарски експерти в областта на правата на хората с увреждания и др. специалисти. \r\nВ 43-то Народно събрание той бе подкрепен на първо четене от Комисията по правни въпроси, Комисията по вероизповеданията и правата на човека, Комисията по регионална политика, благоустройство и местно самоуправление, Комисия по труда, социалната и демографската политика и Комисията по здравеопазването, но поради предсрочното прекратяване на пълномощията на 43-то Народно събрание той не бе внесен в пленарна зала. \r\nС оглед на предвидените в законопроекта множество изменения и допълнения в други нормативни актове, както и на измененията в Закона за нормативните актове, влезли в сила междувременно, е необходимо извършването на цялостна предварителна оценка на въздействието му. \r\nЗадължителен елемент от нея е провеждане на консултации със заинтересованите страни, които предхождат изготвянето на проекта. \r\n  \r\n \n\t\t\t\t\t\t", "date": "2018.10.23", "title": "Министерството на Цецка започва обсъждане Закон за физическите лица и мерките за подкрепа"}
{"url": "http://www.bnews.bg/article/250836-ninova_iska_toaletnoto_vitse_da_se_yavi_v_parlamenta", "text": "\n Подписахме искане утре първа точка в дневния ред на парламента да бъде изслушване на вицепремиера Валери Симеонов, съобщи председателят на БСП Корнелия Нинова. \r\n\r\n Тя отбеляза, че в годините с премиера Бойко Борисов са били сериозни политически опоненти, но той е изглеждал като човек, който владее ситуацията и има всякакви механизми да овладява кризи. \r\n\r\n \"За първи път ми изглежда безсилен и безпомощен като премиер да реши проблема, вчера го прехвърли на Каракачанов, онзи ден на Волен Сидеров – това не е нито лидерско, нито премиерско\", коментира Корнелия Нинова. \r\n\r\n По думите й да се внушава, че цялата конструкция на правителството, цялото бъдеще на държавата виси на оставката на Валери Симеонов е израз на пълно безсилие. \r\n\r\n Корнелия Нинова обяви, че оттук нататък БСП започва стройна, бърза организация по подготовка за предсрочни избори, а \"Визия за България\" да се превърне в предизборна програма с конкретни ангажименти и ясни послания. \r\n\r\n Тя не се ангажира със срокове. \"Виждате колко е динамична ситуацията, как се променят позициите дори в управленската коалиция буквално с часове\", коментира Нинова. \r\n\r\n Лидерът на БСП коментира темата за оставката на вицепремиера Валери Симеонов на пресконференция след среща с Камарата на строителите в България, съобщи БТВ. \r\n \n\t\t\t\t\t\t", "date": "2018.10.23", "title": "Нинова иска тоалетното вице да се яви в парламента"}
{"url": "http://www.bnews.bg/article/250825-parva_snimka_na_bremennata_megan", "text": "\n Херцогинята на Съсекс показа пораснало коремче на официалния прием на остров Фиджи.  Съпругата на принц Хари облече рокля по тялото, която подчертаваше всяка извика на тялото ѝ за вечерята с фиджийския президент Джиоджи Конроте в хотела \"Гранд Пасифик\". \r\n\r\n Меган избра елегантен тоалет в синьо на бранда Safiyaa. Дългата рокля бе със силует тип \"русалка\" с наметало, което бе част от роклята. Тя носеше и висящи диамантени обеци. Един от гостите коментира, че синия тоалет на херцогинята бил във \"фиджийско синьо\" с респект към домакините. \r\n\r\n Гости на събитието бяха дипломати, местни бизнесмени и представителите на висшето общество на Фиджи. Кралската двойка бе посрещната с барабани. \r\n\r\n По време на вечерята президентът на Фиджи отдаде почит и на принцеса Даяна. Той каза, че лейди Ди би се гордяла с мъжа, в който Хари се е превърнал и че е намерил щастието и любовта с Меган. \r\n\r\n Хотелът \"Гранд Пасифик\" е един от любимите на кралски особи. Кралицата е отцядала там пет пъти - през 1963, 1970, 1973, 1977 и 1982 г. Принц Чарлз е бил там три пъти - през 1970, 1985 и 2005 г. \r\n \n\t\t\t\t\t\t", "date": "2018.10.23", "title": "Първа снимка на бременната Меган "}
{"url": "http://www.bnews.bg/article/250837-nyama_otkazvane_maykite_shte_protestirat_do_ostavka_obideni_sa_i_na_karakachanov", "text": "\n Майките заявиха, че са обидени от още един вицепремиер - Красимир Каракачанов, който се е солидализирал с поведението си с Валери Симеонов. \r\n\r\n Те определиха като \"нелепо\" твърдението, че клатят правителството и добавиха това, че “явно властта не се пуска лесно“.  Не скриха, че целта на протеста им по това време днес и вчера цели да влязат във всички новини, за да може протестът да достигне до повече хора. Целта ни е да бъдем чути и ще протестираме, докато Бойко Борисов не уволни Валери Симеонов, защото той нямало сам да подаде оставката си, каза една от майките. Черни знамена, национални трибагреници, както и плакати с надписи \"Да се отнемат децата на Симеонов\". Така накратко изглежда ситуацията в момента пред МС. \r\n\r\n Ние ви плащаме заплатите, уважаеми управляващи.  Не ние трябва  да зависим от вас, а вие  от нас.  Затова трябва да си ходите. Докога ще търпим да се страхуваме за нашите близки. Така повече не може. Така повече наистина не може. Не може управляващ да се държи така. „Ва-ле-ри вън“, започнаха да скандират всички.  \r\n\r\n Протестът на майките пред Министерския съвет започна в 17:30 ч. \r\n\r\n Въпреки преминалият коалиционен съвет, на който не присъства лидерът на \"Атака\" Волен Сидеров, на който бе решено, че оставка на Валери Симеонов няма да има, майките не приеха решението. \r\n\r\n Пред БТВ те заявиха, че ще протестират докато не се стигне до оставка на вицепремиера. \r\n\r\n По-рано днес протести имаше в Добрич и Враца, където бяха издигнати черни знамена и плакати с искане за оставка на вицепремиера Валери Симеонов. \r\n\r\n Майките са категорични, че зад исканията им няма политически интереси, както ги обвини и Валери Симеонов. \r\n \n\t\t\t\t\t\t", "date": "2018.10.23", "title": "Няма отказване: Майките ще протестират до оставка! \r\n Обидени са и на Каракачанов!"}
{"url": "http://www.bnews.bg/article/250839-barekov_simeonov_i_karakachanov_dokazaha_che_sa_vav_vlastta_samo_zaradi_postovete_na_vitseta_i_zaradi_oblagite", "text": "\n Пълният фарс, който разиграха Кракачанов и Симеонов на уж коалиционната среща, не можа да подлъже опитните политици. \r\n\r\n Евродепутатът Николай Бареков моментално разнищи подмолните им и задни мисли, че всъщност стоят във властта, заради облагите, които им носи. \r\n\r\n *Публикуваме без редакторска намеса. \r\n\r\n \"Очаквано Каракачанов се опакова с ортака си Валери Симеонов срещу майките и децата с увреждания. Симеонов лъже, Каракачанов маже. Т.н. Патреоти се самоубиха и евроизборите и ескалиращите протести ще го докажат. Повличат и ГЕРБ надолу в бездната... \r\n\r\n Тезата на Каракачанов, че ако Симеонов подаде оставка и правителството ще падне е невярна, лъжлива и манипулативна. Симеонов трябваше да подаде оставка и да се върне в парламента да крепи правителството. Сега доказаха с Каракачанов, че са във властта само заради постовете на вицета и заради облагите от нея. \r\n\r\n Иначе щяха да си стоят като другите в парламента на една заплата, а не за рекет и комисиони. За който не е разбрал - след 30 години в политиката и ДС и два поредни мандата във властта и след нито едно изпълнено обещание, но със 100 кила отгоре - “войводата” от ВМРО щял да обединява майките и ограбените им деца с олигарсите на Киро Домусчиев! На каква основа точно? \r\n\r\n Жалко, че Борисов падна до това ниво да зависи от лумпените, които сам създаде. Самият ментор на Каракачанов Андрей Райчев нарече Валери Симеонов “психопат”. Сега премиерът ни трябва да плаща моралната цена с тях, защото той поиска и те се опаковаха с него в името на осребряването на властта и и за сметка на майките, децата и техните потребности. Цинично. Жалко. Обидно.\" \r\n \n\t\t\t\t\t\t", "date": "2018.10.23", "title": "БАРЕКОВ: Симеонов и Каракачанов доказаха, че са във властта само заради постовете на вицета и заради облагите!"}
{"url": "http://www.bnews.bg/article/250833-gerb_othvarli_vetoto_na_prezidenta_za_zakona_za_darzhavnata_sobstvenost", "text": "\n Депутатите от парламентарната Комисия по правни въпроси отхвърли президентското вето и отново гласува разпоредбите от Закона за държавната собственост. Текстовете бяха подкрепени гласовете на 9 депутати, а трима гласуваха с „против“. \r\n\r\n Държавният глава Румен Радев упражни правото си на отлагателно вето и върна за ново разглеждане част от промените в Закона за държавната собственост, гласувани от парламента на 10 октомври т.г. Според него с приетия закон се създава възможност за скрита приватизация на дружества от забранителния списък по Закона за приватизация и следприватизационен контрол. \r\n\r\n С ветото си президентът оспорва § 1, т. 2 от Закона за изменение на Закона за държавната собственост (ЗИ ЗДС), с който се премахва забраната за апортиране на имоти и вещи - собственост на търговски дружества, включени в Приложение № 1 „Списък на търговските дружества с повече от 50 на сто държавно участие в капитала или обособени части от тях“ от Закона за приватизация и следприватизационен контрол. Освен това с § 4 се предвижда възможност за апортиране на имоти и вещи, които не са обособени части от дружества по Приложение № 1, в търговски дружества с държавно или общинско участие. \r\n\r\n Според Румен Радев посочените текстове противоречат на целта на забранителния списък, а именно - да не се приватизират без решение на Народното събрание дружества, които имат структуроопределящо значение за икономиката или висока обществена и социална значимост. \r\n\r\n „Всички съмнения за скрита приватизация са неправилни и необосновани“, заяви по време на дискусията Данаил Кирилов, председател на комисията и депутат от ГЕРБ. „Когато понятието за приватизация означава прехвърляне чрез продажба, трябва да съобразяваме, че апортът не е продажба. Не е обосновано да се сливат двете понятия, че апорт е равностойно на приватизация. Също така неправилно в указа се сочи, че при апорт няма насрещна престация. Има такава. Срещу апорта апортиращият субект, в случая държавата и общината, ще получи членствени права в търговското дружество. Те гарантират участието в управлението на дружеството“, подчерта Кирилов. \r\n\r\n Според опозицията обаче аргументите на президента са уместни. „Големият въпрос е дали се създава възможност предприятия и обекти, които са изключени от приватизацията, да бъдат отчуждени и дадени в частни ръце чрез методите на апортиране. Според вас – не, но според нас – да. Тук вече е спорът“, заяви Крум Зарков от БСП. \r\n\r\n В дискусията не взеха участие представители на президентската институция. Предстои върнатите за второ разглеждани законови разпоредби да бъдат обсъдени и гласувани в пленарна зала, предаде Канал 3. \r\n \n\t\t\t\t\t\t", "date": "2018.10.23", "title": "ГЕРБ отхвърли ветото на президента за Закона за държавната собственост"}
{"url": "http://www.bnews.bg/article/250831-fifa_kroi_dva_novi_svetovni_turnira", "text": "\n Ръководството на ФИФА ще обсъди в петък плановете за два нови световни турнира на среща в Кигали, Руанда. Според водещи агенции ще се дискутират предложенията за ново Мини Световно първенство и разширен вариант на Световното клубно първенство. \r\n\r\n Президентът на централата Джани Инфантино написа писмо до членовете на съвета на ФИФА през май, като според него плановете му са солидно подкрепени финансово от спонсори, които са склонни да похарчат 25 млрд. долара за 12 години, започвайки от 2021-ва. \r\n\r\n В писмото не бяха упоменати имената на инвеститорите, но според медии японският конгломерат SoftBank Group е начело в списъка. \r\n\r\n Плановете на Инфантино вече бяха посрещнати с негодувание от клубове и лиги в Европа, а президентът на УЕФА Александър Чеферин определи предложенията като \"безпощадни и меркантилни\", обвинявайки ФИФА в \"продаването на душата\" на най-великата игра. Ако плановете на Инфантино бъдат осъществени, това ще доведе до сериозни промени в международния футболен календар и още по-голяма натовареност на футболисти и клубове. \r\n\r\n Мини Световното първенство ще включва осем национални отбора и ще се провежда на всеки две години в добавка към традиционния Мондиал, който е на всеки четири. Турнирът ще бъде наречен \"Финалните 8\" и ще се играе през октомври или ноември, стартирайки от 2021 г. Това ще означава край на Купата на Конфедерациите, която предхождаше световните първенства. \r\n\r\n Световното клубно първенство, което в момента е от седем отбора и се провежда всяка година, ще бъде увеличено на 24 и ще е веднъж на всеки четири години, според предложението на Инфантино, съобщи Клуб Z. \r\n \n\t\t\t\t\t\t", "date": "2018.10.23", "title": "ФИФА крои два нови световни турнира"}
{"url": "http://www.bnews.bg/article/250832-izvanredno_karakachanov_bez_sram_si_izmi_ratsete_sas_siderov_simeonov_ostava", "text": "\n \"Както виждате, разговорът продължи повече от два часа. За съжаление, Сидеров не дойде. Симеонов обясни надълго и нашироко какво е имал предвид и че не е искал да обиди майките. Какво означава оставката на един вицепремиер? Означава падане на правителството и БСП и ДПС да се върнат на власт, което не е решение на проблема.\" \r\n\r\n Това каза военният министър Красимир Каракачанов пред медии след коалиционния съвет в Министерски съвет, на който бе взето решението Валери Симеонов да не подава оставка. \r\n\r\n \"На Марешки ли трябва да разчитаме? Това не е алтернатива. Изразих мнението си, че г-н Симеонов трябва по-внимателно да подбира думите, с които се изразява\", допълни той. \"Коалицията съществува, но има сериозни проблеми в комуникацията и начина, по който си говорим\", допълни той.  \r\nОчаквайте подробности! \r\n \n\t\t\t\t\t\t", "date": "2018.10.23", "title": "Извънредно: Каракачанов без срам си изми ръцете със Сидеров, Симеонов остава!"}
{"url": "http://www.bnews.bg/article/250823-kravata_penka_e_bremenna", "text": "\n \"Може би съм най-щастливият човек, защото Пенка е вече бременна. Не само успяхме да я спасим от смърт, а да създадем от това живот\", сподели с радост пред \" България Днес\" собственикът на най-известната крава не само у нас. но и в цяла Европа Иван Харалампиев. \r\nГордият стопани н разказа, че Пенка е оплодена по изкуствен начин, тъй като това е практиката. Семенната течност обаче е взета от породист бик от Кюстендилския край . \r\n\"Постарах се да е от най-хубавия и здрав самец. защото тя го заслужава\", допълва бай Иван. От думите му става ясно, че ако всичко с бременността протече без усложнения, Пенка трябва да роди след осем месеца. което съвпада с големия празник Гергьовден. \r\nЖивотното развълнува България и Европа с драматичната си, но за щастие щастлива развръзка съдба . \r\n\r\n През юни т.г. Пенка влезе нелегално в Сърбия, върна се обратно у нас и заради незаконния й воаяж я грозеше опасност от принудително умъртвяване. след мощна международна кампания, в която участие взеха високопоставен и европейски политици и дори емблематичният музикант Пол Маккартни, тя беше спасена. Животното се превърна в емблема на дребните скотовъди у нас, а бай Иван я определи като символ на борбата срещу бюрокрацията и посегателствата върху бедните. но трудолюбиви животновъди. \r\n\r\n Припомняме, че в края на юни т.г.  . Двамата политици са направили скромно дарение на стопанина. Иван Хралампиев благодари на Флек за помощта и за човешката му постъпка, като изрази мнение, че след случая с кравата Пенка ще се променят много неща, които към момента са една недосмислица. \r\n\r\n \"Може да ви се стори смешно, но Пенка и това. което се случи с н ея, ми дадоха стимул и с или да живея . Имам два инфаркта. но след като спечелих битката. повече от всякога имам сили да се боря\", развълнувано коментира Харалампиев. Споделя, че все още се обаждат хора от Западна Европа. \r\n\r\n Някои искат просто да го поздравят, а други да закупят животното и да го ползват като атракция и рекламен трик. Нито за миг стопанинът не си е и пом ислял да продава кравата си, като е категоричен, че човек не трябва да превръща в стока идеалите на каузата, за която се бори, колкото и незначителна да изглежда тя в очите на другите. \r\nВ момента стопанинът е получил обещание от английска фирма, че ще му помогне финансово да направи по-голяма ферма и нов по-хубав дом за Пенка и бъдещото сукалче. \r\n\r\n \"Когато човек се бори и вярва. той успява и му се случват хубави неща\", завършва оптимистично бай Иван. \r\n \n\t\t\t\t\t\t", "date": "2018.10.23", "title": "Кравата Пенка е бременна!"}
{"url": "http://www.bnews.bg/article/250829-ananiev_oshte_umuva_dali_da_ima_obshtestven_savet_kam_fonda_za_lechenie_na_detsa", "text": "\n Фондът за лечение на деца заедно с Фонда за лечение на българите зад граница ще преминат към Националната здравноосигурителна каса (НЗОК), като там ще се обедини капацитетът на Здравната каса с капацитета на двете комисии. \r\n\r\n Това обясни здравният министър Кирил Ананиев пред журналисти по повод реформите, които подготвят във ведомството. \r\n\r\n Министърът заяви, че предстои дискусия по това дали да остане Обществен съвет или ще бъде сформиран друг орган, който да изпълнява неговите функции. \r\n\r\n Припомняме, че Общественият съвет към Център фонд за лечение на деца (ЦФЛД) беше съставен с цел гражданите да имат информация и съответно контрол върху решенията, които се взимат от експертите от Фонда. \r\n\r\n Една от първите стъпки на новото ръководство на Фонда в лицето на Владимир Пилософ, след шумната операция на ДАНС срещу бившия директор на фонда Павел Александров, беше да промени начинът на работа на Обществения съвет. Още тогава участници алармираха, че се отменят малко по малко функции на съвета, което съвпадна и с ротационна смяна на състава. \r\n\r\n След многократно връщане на делата бившият директор на Фонда за лечение на деца Павел Александров вече не е обвиняем. \r\n\r\n Припомняме, настоящият директор на Фонда за лечение на деца в чужбина д-р Георги Деянов е четвърти пореден директор на Фонда след Павел Александров. Преди него бяха д-р Мариета Райкова, д-р Тинка Троева и проф. Владимир Пилософ. \r\n\r\n \"При всички случаи това, което са получавали децата от Фонда за лечение на деца, няма да бъде по-малко, напротив, ние разчитаме на по-високо качество\", увери Кирил Ананиев. \r\n\r\n Предвиденият ресурс е 14 млн. лева и той ще бъде представен като трансфер през бюджета на Министерството на здравеопазването (МЗ) до НЗОК. \r\n\r\n По повод вътрешните реформи в министерството и обединяването на агенции, Ананиев посочи, че се прави преструктуриране в системата на Здравното министерство. \r\n\r\n Новата агенция за медицински надзор ще обедини дейността на Изпълнителна агенция медицински одит и на Агенцията по трансплантация. \r\n\r\n \"Това, което искаме да постигнем, е да създадем по-добра организация на функциониране на тези две дейности, които като организация са много близки една до друга, без да нарушаваме, разбира се, медицинската част на трансплантациите и от гледна точка на медицинския одит\", каза Ананиев. \r\n\r\n В самия закон са конкретизирани дейността на агенцията, както и контролните функции в цялост, които те ще изпълняват, предаде Нюз.бг. \r\n \n\t\t\t\t\t\t", "date": "2018.10.23", "title": "Ананиев още умува дали да има Обществен съвет към Фонда за лечение на деца"}
{"url": "http://www.bnews.bg/article/250830-mandzhata_zastava_pred_sada_zaradi_byagstvoto_si_ot_plovdivskiya_zatvor", "text": "\n Районна прокуратура-Пловдив внесе в съда обвинителен акт спрямо Г.Т., на 42 г., за това, че на 10 април 2018 г., като затворник, изтърпяващ наказание „лишаване от свобода“ в размер на една година, наложено му от Районен съд-Пловдив, и влязло в сила, е избягал от външен неохраняем работен обект, на Затворническото общежитие „Хеброс“ при Затвора-гр. Пловдив - престъпление по чл. 297 ал. 1 от Наказателния кодекс. \r\n\r\n През март 2018 г., обвиняемият Г.Т. постъпил в Затвора – гр. Пловдив за изтърпяване на наказание „лишаване от свобода“ в размер на една година при първоначален „общ“ режим за престъпление по чл. 354А ал. 3 т. 1 от Наказателния кодекс – държане на наркотични вещества. В края на март 2018 г. той подал молба до ръководството на Затвора да бъде назначен на работа на външен неохраняем обект. \r\n\r\n На 10 април 2018 г., обвиняемият бил транспортиран заедно с други лишени от свобода за работа в цех на фирма в гр. Пловдив, като за това имало утвърдена заповед. Това бил първият работен ден на Г.Т. Малко преди следобедната почивка обвиняемият отишъл до портала, за да се вида с негова близка и не се върнал. След проведени издирвателни мероприятия Г.Т. е бил установен и задържан на 24 април 2018 г. в апартамента на негов приятел. Предстои Районен съд-Пловдив да насрочи заседание по делото, съобщиха от пресцентъра на държавното обвинение. \r\n  \r\n \n\t\t\t\t\t\t", "date": "2018.10.23", "title": "Манджата застава пред съда заради бягството си от Пловдивския затвор"}
{"url": "http://www.bnews.bg/article/250809-otnemat_litsenz_za_stroitelen_nadzor_pri_dve_narusheniya", "text": "\n Да се отнема лицензът на фирма за строителен надзор при две нарушения, а не при три. Това e една от идеите, които ще залегнат при промяната на нормативната уредба, каза министърът на регионалното развитие и благоустройството Петя Аврамова, цитирана от БГНЕС. \r\n\r\n „В момента работна група обсъжда промени в нормативната уредба, касаеща дейността и отговорността на всички участници в инвестиционния процес, като се започне от възложител, проектант, строителен надзор и накрая строител. Обмисляме известни промени, които касаят дейността на лицензираните фирми за строителен надзор в посока ефективен надзор по време на целия инвестиционен процес от оценката на проекта до извършването на контрол по време на строителните дейности”, обясни Петя Аврамова. \r\n\r\n Тя, министърът на здравеопазването Кирил Ананиев и заместник-регионалният министър Деница Николова подписаха договора за изпълнение на проекта за модернизация на спешната медицинска помощ в страната. \r\n \n\t\t\t\t\t\t", "date": "2018.10.23", "title": "Отнемат лиценз за строителен надзор при две нарушения?"}
{"url": "http://www.bnews.bg/article/250795-pette_nay_opasni_za_zhivota_dieti", "text": "\n Желанието да бъдете красиви и стройни, разбира се, не може да бъде забранено. Но понякога жените се подлагат напразно не просто на трудни, а буквално на животозастрашаващи диети.  \r\n\r\n Трябва да се харесвате такава каквато сте, а към отслабването, особено ако е принудително, е необходимо да подхождате много внимателно, не се уморяват да повтарят диетолозите. По-добре е да коригирате менюто си, да премахнете от него вредните храни, да ограничите употребата на сладко и мазно, да ядете по малко, но често, вместо да шокирате тялото си.  \r\n\r\n Също така е много важно да спортувате, да се посъветвате с добър треньор, който да ви подбере упражнения, за да влезете във форма. Диетите, особено лекарствените, могат да доведат до такива последствия, когато вече няма да има значение колко тежите, защото ще обикаляте постоянно ри всякакви лекари с надеждата да се избавите от страничните симптоми.  \r\n\r\n Кои са петте най-опасни за здравето диети? \r\n\r\n Монодиета \r\n\r\n Тя лидира сред най-вредните диети. Това е специално меню, което включва ястия от само един продукт. Има различни подвидове на монодиетата: елда, ябълки, кисело мляко и др. Менюто може да се разрежда само с чай или чиста вода. Продължителността на такова ограничение може да бъде от 3 до 10 дни. Вредата от такъв режима на хранене е очевиден - ако ядете някой продукт за няколко дни, тогава, разбира се, няма да има вреда, но толкова дълго време може причинява изтощение. С излишните килограми ще загубите веществата, необходими за нормалното функциониране на организма. Това ще доведе до увреждания на стомаха, черния дроб, бъбреците и панкреаса, като по този начин ще нарушите и метаболизма в организма.  \r\n\r\n Сладка диета \r\n\r\n Сладка диета - просто мечта за любителите на сладкото, копнеещи стройна фигура. Изглежда много просто - една седмица ядете само шоколадови бонбони и пиете кафе без захар. Твърди се, че яденето на горчив шоколад не вреди на тялото. Но след няколко дни на такава диета, се появяват силно главоболие, замаяност, умора, раздразнение. След още малко време работата на стомаха ще бъде нарушена, ще се появи тахикардия, припадъци.  \r\n\r\n Течна диета \r\n\r\n Принципът на течна диета е подобен на принципа на монодиетата, но вместо един продукт тук имаме ограничения в консистенцията на храната. Да се яде (или по-скоро да се пие) е разрешено само да течности, понякога пюре. Така че тук влизат супи, сокове, смузи, пюрета. Изглежда нелошо, защото в този вид можете да използвате всякакви продукти. Но има една тънкост, а тя е че сме надраснали годините, когато са ни хранели само с течни и пюрирани храни. Дъвченето на храната е важен етап от храносмилането, това е един вид начална точка за ферментация. Такава диета е добра само за един ден и то само, ако преди това сте претоварили стомаха с нездравословна храна. При повече от три дни течни храни, стомахът започва да отказва отказва всичко. Започва атрофия на лигавицата на стомашно-чревния тракт, което в най-добрия случай ще доведе до още по-голямо увеличаване на теглото и в най-лошия случай до увреждане на функциите на стомашно-чревния тракт.  \r\n\r\n Хормонална диета \r\n\r\n Това е диетата, която ще те ви убие преди наднорменото тегло да е сторило това. Да започнем с това, че зори в качеството си на лечебен материал хормонаните препарати меко казано са опасни. По-добре е да се въздържите от хормоналното лечение възможно най-дълго. Отслабването с хормони е нов етап в развитието на геноцида. Всичко е много просто агитират псевдо диетолозите. Те уверяват, че това е панацея и може да ядете всичко, което обичате без да се ограничавате, а междувременно теглото ви ще се топи, тъй като хормоните променят скоростта на метаболизма. Известните странични ефекти на такава \"хормонална рулетка\" са: диабет, безплодие, образуване на злокачествени тумори, парализа, бронхиална астма, кома. Тази диета може да доведе до смърт, така че зависи от вас. \r\n\r\n Лекарствени препарати за отслабване \r\n\r\n Странно, но тази диета е изпреварила дори хормоналната по опасни последствия риск. Същността на такава диета е, че човек консумира няколко вида различни добавки дневно. За произхода на такива лекарства ще премълчим, защото може да има различни варианти. Но вече е доказано, че един от най-разпространените компоненти на такива добавки са яйцата на глистите. Така вие се заразявате с паразити, които постепенно започват да унищожават не само допълнителните калории, но и вас заедно с тях. Друг вариант е добавянето в състава на тези лекарствени препарати пикочогонни вещества. При постоянната им употреба започва тежка дехидратация, което води до нарушения в работата на черния дроб и бъбреците. В последно фреме \"лекарствата за отслабване\" се предлагат не само като хапчета, но и в различни чайове, напитки, прахове и суспензии. Така че не се заблуждавайте от промяната на опаковката.Източник: jenata.blitz.bg \r\n \n\t\t\t\t\t\t", "date": "2018.10.23", "title": "Петте най-опасни за живота диети"}
{"url": "http://www.bnews.bg/article/250810-pochina_sazdatelyat_na_modnata_imperiya_beneton", "text": "\n Жилберто Бенетон - бизнес мозъкът зад модната империя \"Бенетон\", е починал на 77-годишна възраст, съобщават световните медии.  \r\n\r\n Той бе човекът, превърнал марката в цяла инфраструктура, разширявайки я отвъд продажбата на пуловери, отбелязва \"Файненшъл таймс\". \r\n\r\n Жилберто Бенетон е издъхнал след кратко боледуване. В последните си часове е бил със съпругата си и дъщерите си в семейния им дом в Тревизо, Италия. \r\n\r\n Кончината на бизнес гуруто идва месеци след като компанията бе критикувана, че е инвестирала в падналия мост в Генуа, където загинаха над 40 души. Според италиански медии здравословното състояние на Жилберто Бенетон се е влошило след шока от трагедията в Генуа, както и от загубата на по-малкия му брат малко преди това. \r\n \n\t\t\t\t\t\t", "date": "2018.10.23", "title": "Почина създателят на модната империя Бенетон"}
{"url": "http://www.bnews.bg/article/250811-wc_ministarat_hich_ne_trepna_predi_koalitsionniya_savet_ima_li_reshenie", "text": "\n \r\nВицепремиерът Валери Симеонов събра медиите извънредно в Министерския съвет, за да призове защитниците си от планирания за утре контрапротест на този на майките да не го провеждат. Той натърти, че по принцип не одобрява уличния натиск. \r\n  \r\n\"Моля, организираният протест в моя подкрепа да не се състои, благодаря на организаторите - чувствам се достатъчно уверен\", заяви Симеонов, след като снощи се запознал с призивите, публикувани в различни медии, както и във „Фейсбук“. \"Искам много да благодаря на организаторите“, заяви още Симеонов. \r\n  \r\n\"Чувствам се достатъчно уверен и убеден в това, което върша, и не е редно да се опитваме да оказваме каквато и да била форма на натиск на коалиционни партньори или някой друг със средства, които не приемам, а именно средствата на уличния натиск“, добави той. \r\n  \r\n\"Благодаря им за вниманието, но мисля, че не е необходимо това“, допълни още вицепремиерът. \r\n  \r\nТой потвърди, че коалицията Обединени патриоти ще заседава в 14:30 и около 16.30 ще има резултат от срещата. \"Ще имаме заседание и ще обсъдим всички неща, които са на дневен ред\", допълни той.  \r\n  \r\nПоисканата му оставка от страна на партньора му Волен Сидеров не го е изненадала, но техните отношения в коалицията си оставали между тях. \r\n  \r\n\"Какво да коментирам искането на оставката от Волен Сидеров. Някой изненадан ли е? До този момент не съм виждал конфликт в коалицията. Винаги има усмивки и почерпки. Нормално е искането на Волен Сидеров. Не съм водил разговор с никого все още\", каза Симеонов.  \r\nСпоред него обаче, дори да се стигне до оставката му, правителството можело да продължи да работи. \r\n  \r\nНе мисля, че е кой знае колко значима моята оставка, но не мога да приема морални оценки от всякакви посоки - отдолу, отгоре, отляво, отдясно. Изразил съм мнението си, казал съм истината\", каза още Симеонов, предаде Канал 3. \r\n  \r\n \n\t\t\t\t\t\t", "date": "2018.10.23", "title": "WC министърът хич не трепна преди коалиционния съвет, има ли решение?"}
{"url": "http://www.bnews.bg/article/250826-volen_siderov_ne_prisastvam_na_koalitsionen_savet_malchanieto_na_vmro_e_znak_za_saglasie_s_nfsb", "text": "\n Лидерът на \"Атака\" Волен Сидеров не дойде на срещата на т.нар. малка коалиция.  \r\n\r\n На страницата с във Фейсбук Волен Сидеров обясни отсъствието си:  \r\n\r\n \"Не присъствам на Коалиционен съвет. НФСБ преди 6 дни свали политическо доверие от мен като председател на ПГ на ОП. ВМРО не взе никаква позиция по този въпрос, а мълчанието е знак на съгласие с НФСБ. При това положение няма логика да бъда на тази среща.\"  \r\n \n\t\t\t\t\t\t", "date": "2018.10.23", "title": "Волен Сидеров: Не присъствам на коалиционен съвет, мълчанието на ВМРО е знак за съгласие с НФСБ"}
{"url": "http://www.bnews.bg/article/250818-deloto_za_ktb_zapochva_sled", "text": "\n \r\nДават ход на съдебното следствие по делото КТБ след Нова година. Това заяви за Канал 3 един от прокурорите по делото за фалита на КТБ Антоанета Софрониева. \r\n\r\n \"Прочели сме около една четвърт него. Надявам се, че до края на годината ще съумеем да приключим тази част от хода на съдебното производство и ще преминем към даване на ход на съдебното следствие. Предстои разпити на свидетели, съответно на вещи лица и всички други доказателства, които са били събрани в хода на досъдебното производство\", коментира прокурор Софрониева. \r\n\r\n Тя заяви, че няма нова информация около ситуацията с Цветан Василев и това дали той ще бъде върнат в България, за да отговаря като обвиняем по делото е работа на съда, а не на прокуратурата. \r\n \n\t\t\t\t\t\t", "date": "2018.10.23", "title": "Делото за КТБ започва след..."}
{"url": "http://www.bnews.bg/article/250797-ivan_laskin_progovori_za_zdravoslovnoto_si_sastoyanie_imam_vatreshen_kravoizliv_na", "text": "\n „Имам вътрешен кръвоизлив на крака и разкъсани мускули. Вече съм си вкъщи, ходя в болницата само за да ми включват системи“. Това сподели актьорът Иван Ласкин, подчертавайки, че вече се чувства стабилен. \r\n\r\n „Имам вътрешен кръвоизлив на крака и разкъсани мускули. Вече съм си вкъщи, ходя в болницата само за да ми включват системи“. Това сподели актьорът Иван Ласкин, подчертавайки, че вече се чувства стабилен. \r\n\r\n Актьорът Иван Ласкин е бил приет по спешност в столичната 2-ра градска болница. Това разкриха негови приятели. \r\n\r\n Първоначално лекарите имали съмнения за тромбофлебит. Здравословният проблем на Ласкин разтревожи приятелите му от артгилдията, които дни наред нямаха информация за състоянието на актьора, пише \"Телеграф\". \r\n  \r\n\r\n Докторите запазиха мълчание заради лекарската тайна, а жена му Александра Сърчаджиева не вдигаше телефона си. \r\n\r\n Всичко това породи лавина от слухове по медиите — от съмнения за тежки стомашни проблеми до мълвата, че се търси спешно рядка кръвна група и жена му Алекс е ходила да дарява кръв. \r\n \n\t\t\t\t\t\t", "date": "2018.10.23", "title": "Иван Ласкин проговори за здравословното си състояние: Имам вътрешен кръвоизлив на... "}
{"url": "http://www.bnews.bg/article/250802-apashi_atakuvat_bekam", "text": "\n Имението на Дейвид и Виктория Бекъм в Котсуолдс е било атакувано от трима маскирани апаши миналата седмица. Те опитали да проникнат в дома на прочутата двойка, но неуспешно. \r\n\r\n Служители на звездното семейство ги забелязали на охранителните камери и повикали полиция. Крадците все пак успели да избягат. \r\n\r\n Дейвид и Виктория били уведомени за опита за грабеж от униформените. Двамата били потресени и се надяват извършителите да бъдат задържани, за да не се върнат отново. \r\n\r\n   \r\n \n\t\t\t\t\t\t", "date": "2018.10.23", "title": "Апаши атакуват Бекъм"}
{"url": "http://www.bnews.bg/article/250817-otkriha_nay_drevniya_korab_na_danoto_na_cherno_more", "text": "\n Най-древните потънали останки на неповреден кораб, лежал на дъното на Черно море над 2400 години, бяха открити от научен англо-български екип, предадоха Франс прес и ТАСС. \r\n  \r\n\"Никога не бих предположил, че ще можем да открием непокътнат кораб от древността на два километра дълбочина\", заяви проф. Джон Адамс от Центъра за морска археология към университета в Саутхамптън. Той добави, че находката ще промени схващанията ни за корабостроенето и за навигацията по време на античността. \r\nЕкспедицията Black Sea Map проучва в продължение на три години дъното на Черно море на площ от над 2000 квадратни километра край българското крайбрежие. Изследванията бяха осъществени със сонар и управляем дистанционно апарат с камери за дълбоководни снимки. \r\n\r\n Екипът откри над 60 останки от кораби датиращи от древността, от римската епоха до XVII век. Най-древните от тези отломки били разкрити на дълбочина, в която отсъства кислород, което е позволило запазването на материалите в продължение на хиляди години. Точните датировки са били осъществени с анализ на радиоактивен изотоп на въглерода. \r\n\r\n \"Ние имаме още по-древни отломки, но уникалността на новооткритият обект се състои в това, че е много добре запазен\", заяви пред Би Би Си археоложката Хелън Фар, която сътрудничи на проекта. \r\n  \r\nПо нейните думи корабът лежал на морското дъно на едната си страна със запазени мачта, скамейки за гребците и корабно кормило. Подобен вид древногръцки търговски кораби били наблюдавани досега само по изображение върху грънчарски изделия. \r\n\r\n Експедицията беше осъществена от учени от университета в Саутхамптън съвместно с техни колеги от българския Национален археологически музей, БАН и Центъра за подводна археология. \r\n \n\t\t\t\t\t\t", "date": "2018.10.23", "title": "Откриха най-древния кораб на дъното на...Черно море"}
{"url": "http://www.bnews.bg/article/250834-tezi_zheni_li_sa_moralniyat_kriteriy_yasno_e_che_detsata_sa_izkriveni_s_nedazi_i_tikove", "text": "\n \"За наша изненада днес нашият партньор не дойде. Писахме есемеси, но ни отговориха, че няма да дойдат\", добави той.  \r\n\r\n \"Напоследък са направени доста атаки към мен. Днешното заседание показа, че коалицията съществува. Това, че не е присъствал единият партньор, нищо не значи. Това надявам се е засега. Ние пак ще поканим Сидеров, за да дискутираме има ли проблеми и, ако да - как да ги решим. ГЕРБ нямат вина за нашите проблеми. Редно е да си решаваме вътрешно проблемите. Няма проблем, който да не може да бъде решен\", смята Симеонов. \r\n\r\n \"Нещата не стоят така - него ще го махнем като председател, а той мен ще махне като вицепремиер. Не е това. Председателството на групата е въпрос на решението на групата. Взима се с мнозинство. Ние не сме нарушили нашето споразумение помежду си и не сме нарушили това за коалиционно управление на ГЕРБ и Обединени патриоти\", добави лидерът на НФСБ.  \r\n\r\n \"Не знам кога ще се събере голямата коалиция. Не знам как ще гласува \"Атака\" на вота за недоверие\", каза още той. \"До момента не съм влизал в обяснителен режим от чисто тактически подбуди. Вчера за първи път ви запознах с целия текст, който съм произнесъл. В него упрекът не е към децата. Валери Симеонов не е изрод и има очи на главата си. Много добре се вижда, че част от децата имат физически недъзи. Нима някой от вас мисли, че съм такъв изрод и човекомразец, че ще кажа, че тези деца не са болни. Четете внимателно какво съм казал. Казвам, че майките ги представят за болни, а ги държат на пек и на дъжд. Аз не съм звяр и виждам много добре какви са нещата. Не исках да се обяснявам, защото хората, като чуят внимателно какво съм казал, ще им стане ясно\", заяви той. \r\n\r\n \"Вадите две фрази - \"кресливи майки\" и добавяте \"на уж болни деца\". Аз това не съм го казал. Още от сутринта телевизиите започнаха с този надпис. Аз не съм казал точно това. Между тези две неща има 13 думи. Мога ли да кажа аз, че тези деца, с видими изкривявания и деформации, че се преструват\", каза Симеонов и добави, че няма защо да се извинява, че не е правилно разбран. \"Извинете, че не ме разбрахте правилно и се подлъгахте по една кампания\", каза той, предаде БЛИЦ. \r\n  \r\n \n\t\t\t\t\t\t", "date": "2018.10.23", "title": "Тези жени ли са моралният критерий, ясно е, че децата са изкривени, с недъзи и тикове!"}
{"url": "http://www.bnews.bg/article/250821-pavlina_panova_e_nominatsiyata_za_konstitutsionen_sadiya", "text": "\n Зам.-председателката на Върховния касационен съд (ВКС) Павлина Панова е номинирана за конституционен съдия. Нейната кандидатура е втората издигната – след тази на колегата ѝ от Наказателната колегия Николай Дърмонски, за която „Лекс“ вече съобщи. \r\n\r\n Панова е съдия от 24 години, като е минала през всички нива на системата. За върховен съдия е назначена през 2007 г. Тя беше и конкурент на настоящия шеф на ВКС Лозан Панов за председателския пост. \r\n\r\n Панова е доктор по право, от 2007 г. е и магистър по право на Европейския съюз и член-национален представител на България в Евроджъст. Автор е на множество статии, съавтор е в сборници и монографии. От 2009 г. тя е съдия ad hoc в Европейския съд за правата на човека в Страсбург. \r\n\r\n Номинирана е за конституционен съдия от колегата си Галина Захарова. \r\n\r\n Срокът  върховните съдии да издигат кандидатури за членове на Конституционния съд изтича утре в 17 ч. Тази година Върховният касационен съд и Върховният административен съд избират двама конституционни съдии. Според негласна уговорка, действала досега, единият ще е от ВКС, а другият от ВАС. \r\n\r\n Общото събрание, на което върховните съдии ще направят избора си, е насрочено за петък. \r\n\r\n Междувременно Съдийската колегия на Висшия съдебен съвет освободи Красимир Влахов като съдия във Върховния касационен съд. Мотивът – Народното събрание го избра за конституционен съдия. Решението на колегията е от датата на встъпването му като член на КС. \r\n\r\n Дискусия нямаше, а само възражение по отношение на правното основание за освобождаването му. Комисията по атестирането и конкурсите предложи това да стане на основание чл. 165, ал. 1, т. 7 от Закона за съдебната власт, според който магистрат се освобождава от длъжност при несъвместимост с длъжности и дейности по чл. 195, ал. 1 от съдебния закон. \r\n\r\n Атанаска Дишева обаче заяви, че Влахов трябва да бъде освободен поради подаване на оставка, каквато е била процедурата при освобождаването на съдия Таня Райковска след избора ѝ в КС. \r\n\r\n Цветинка Пашкунова внесе следното разяснение – ако в диспозитива на решението бъде посочено, че Влахов се освобождава от ВКС от датата на встъпването му в длъжност като съдия в КС, то тогава коректното основание е чл. 165, ал. 1, т. 7 във вр. с т. 2 от съдебния закон. \r\n\r\n С 11 на 3 гласа бе подкрепено предложението на КАК. \r\n\r\n Същевременно днес Съдийската колегия пенсионира Жанин Силдарева от Гражданската колегия на ВКС и я отличи с „личен почетен знак първа степен – златен“ и служебна благодарност. \r\n\r\n През лятото тя беше избрана за член на Комисията по атестирането и конкурсите. Но преди да бъде конституирана комисията, съдия Силдарева навърши 65 години. А според правилата на колегията в КАК не могат да участват магистрати на пенсионна възраст. \r\n \n\t\t\t\t\t\t", "date": "2018.10.23", "title": "Павлина Панова е номинацията за конституционен съдия  "}
{"url": "http://www.bnews.bg/article/250796-chalga_dinozavarka_pravi_po_500_koremni_presi", "text": "\n Най-перфектното тяло в поп-фолка – Татяна, прави по 500 коремни преси и тича над 5 км всеки ден. Определено тя е най-подържаната известна личност в шоубизнеса, а за това говори последната й снимка в Инстаграм. \r\n\r\n Красавицата за пореден път се възмущава от „пластмасовите кукли“, които тя ги нарича, които вместо да разчитат на естествен чар и добре поддържано тяло, 90 процента от тях са тунинговани още на 20-годишна възраст. \r\n\r\n Певицата тези дни се развихри във варненска дискотека, където беше гост, а на участието й дойде и нейният син. В крайна сметка тя слага в джоб и неговите връстнички, а двамата един до друг изглеждат като брат и сестра. \r\n\r\n Напомняме, че в Деня на музиката и поезията фолк фурията записа поредно парче, чието издаване предстои. Тя пусна стори в Инстаграм, в което звучеше част от песента и феновете дадоха своите прогнози, че и тя ще се превърне в пореден хит за изпълнителката на „Мамасита“. \r\n \n\t\t\t\t\t\t", "date": "2018.10.23", "title": "Чалга динозавърка прави по 500 коремни преси "}
{"url": "http://www.bnews.bg/article/250814-tsetska_shte_ne_shte_tryabva_da_izleze_na_svetlo_nadziratelite_iskat_sreshta_s_neya", "text": "\n \r\nНадзирателите в затворите искат среща с Цецка Цачева, защото настояват за трайни и удачни решения, съобразно стандарти за подобряване и обезпечаване на охраната в затворите. \r\n\r\n Синдикатът на служителите в затворите поиска нова среща с правосъдния министър Цецка Цачева. Поводът и този път е бюджетът за следващата година, става ясно от писмо на синдиката до правосъдния министър, предоставено на медиите. \r\n\r\n От синдиката искат да разберат колко са реализираните икономии през тази година, рисковете от инциденти и опасност по отношение на личната сигурност и безопасност на служителите, както и заплаха за вътрешната сигурност на контролираните обекти. \r\n\r\n Униформените смятат, че са нужни трайни и удачни решения, съобразно стандарти за подобряване и обезпечаване на охраната в затворите. Не на последно място остава и искането за адекватно увеличение на заплатите. \r\n \n\t\t\t\t\t\t", "date": "2018.10.23", "title": "Цецка ще не ще, трябва да излезе на светло - надзирателите искат среща с нея"}
{"url": "http://www.bnews.bg/article/250801-vmro_dpmne_goni_deputati_glasuvali_za_novoto_ime", "text": "\n Промяна в редиците на опозиционната македонска партия ВМРО-ДПМНЕ. На заседание на ръководния партиен орган бяха изгонени водещи фигури, които се противопоставят на лидера Християн Мицкоски. \r\n\r\n От партията ще бъдат изключени и всички 7 депутати, които подкрепиха конституционните промени за промяна на името на страната. \r\n\r\n 80 от 120 депутати гласуваха за решението да започне прилагането на договора с Гърция, който предвижда страната да се казва Северна Македония. Така премиерът Зоран Заев избегна нуждата от предсрочни избори. \r\n \n\t\t\t\t\t\t", "date": "2018.10.23", "title": "ВМРО-ДПМНЕ гони депутати, гласували за новото име"}
{"url": "http://www.bnews.bg/article/250793-bivshata_na_blago_georgiev_se_sgodi", "text": "\n Бившата съпруга на футболиста Благой Георгиев - Есмер, се сгоди, съобщава \"Телеграф\". \r\n\r\n Шампионката по танго засне обсипания с диаманти пръстен, а фон на кадъра е именно щастливецът, откраднал сърцето ѝ. \r\n\r\n \"Изгубих всичко, но не съм единствена. Първо идва ураганът, после сутрешното слънце\", пише под споделения от Омерова фотус. Любопитна подробност е, че рускинята реши да разкрие връзката си едва когато експоловинката ѝ афишира отношенията си с една от легендарните плеймейтки у нас Златка Райкова. \r\n\r\n Името на бъдещия съпруг и всяка подробност около него се пази в тайна. Най-вероятно брюнетката се опитва да бъде загадъчна и по-точно да провокира интереса на Джизъса. \r\n\r\n Безспорно вниманието на последователите на Есмер бе приковано от скъпоценните камъни върху годежния пръстен. Очевидно мистериозният мачо е заделил сериозна сума от авоарите си, за да зарадва красавицата. \r\n\r\n Според запознати дори сам изявил желание да помага в грижите за Елай, който е плод на любовта между рускинята и нашенеца. \r\n \n\t\t\t\t\t\t", "date": "2018.10.23", "title": "Бившата на Благо Георгиев се сгоди"}
{"url": "http://www.bnews.bg/article/250805-erdogan_ubiystvoto_na_dzhamal_hashogi_e_bilo_planirano", "text": "\n Турският президент Реджеп Тайип Ердоган заяви, че убийството на саудитския журналист Джамал Хашоги е било планирано дни преди смъртта му, предадоха Асошиейтед прес и Анадолската агенция. \r\n\r\n Ердоган говори в парламента пред депутати от неговата Партия на справедливостта и развитието. \r\n\r\n По думите на турския президент записи от камери за видеонаблюдение показват, че Хашоги не е напуснал сградата на консулството на Саудитска Арабия в Истанбул. Турският президент посочи, че камерите в консулството са били отстранени. \r\n\r\n По думите му саудитски екип от трима души е пристигнал в Истанбул дни преди убийството на Хашоги, а екип от 15 саудитски представители е влязъл в консулството в деня на убийството. Ердоган каза, че саудитският екип е посетил гора в Истанбул и Ялова. \r\n\r\n Турският президент посочи, че арестът на 18 души в Саудитска Арабия във връзка с убийството на Хашоги съвпада с информацията, с която разполага турското разузнаване \r\n\r\n По думите на Ердоган доказателствата сочат, че Хашоги е бил убит по жесток начин. Той зададе въпроса защо до момента тялото на журналиста не е намерено. \r\n\r\n Саудитският журналист Джамал Хашоги, който критикуваше властите в Рияд, изчезна на 2 октомври, след като влезе в саудитското дипломатическо представителство в Истанбул. Саудитска Арабия призна през уикенда, че той е починал. \r\n \n\t\t\t\t\t\t", "date": "2018.10.23", "title": "Ердоган: Убийството на Джамал Хашоги е било планирано"}
{"url": "http://www.bnews.bg/article/250806-povdignaha_obvineniya_na_zadarzhanite_v_nelegalnata_pechatnitsa_v_slanchev_bryag", "text": "\n Специализираната прокуратура повдигна обвинения на четиримата, задържани за участие в организирана престъпна група за производство и разпространение на фалшиви банкноти.  Предстои да бъдат повдигнати и други обвинения на някои от арестуваните – за изготвяне на фалшиви лични документи и държане на наркотици с цел разпространение.  \r\n\r\n Участниците в групата бяха задържани на 20 октомври в \"Слънчев бряг\" и Пловдив. \r\n\r\n Машината за фалшиви пари се намирала в подземието на хотел \"Кантилена\". При акцията бяха намерени над 11,5 млн. евро. Двама от обвинените са задържани в процес на изготвяне на фалшиви банкноти в модерно оборудваната за целта печатница. \r\n\r\n В Пловдив, в дома на единия от обвинените, са открити готови фалшиви банкноти с номинал 100 евро за 2 милиона 170 хиляди евро, както и с номинал 50 щатски долара на стойност 100 000 долара. Във въпросното жилище са намерени холограмни стикери за банкноти и за български документи за самоличност, както и машини за поставянето им. Иззети са челни страници за български паспорти, както и 3,5 кг зелена листна маса, реагираща на канабис. \r\n\r\n Събраните доказателства, сред които има и специални разузнавателни средства, сочат, че групата е организирана в началото на 2018 г. Според експерти от \"Европол\" и \"Сикрет сървис\", които съдействат по случая на българските разследващи, фалшивите банкноти са с изключително високо качество. \r\n \n\t\t\t\t\t\t", "date": "2018.10.23", "title": "Повдигнаха обвинения на задържаните в нелегалната печатница в \"Слънчев бряг\""}
{"url": "http://www.bnews.bg/article/250790-galena_hapva_teleshki_stek_sas_zlato", "text": "\n Галена вкуси за пръв път истинско златно ястие. Тя опита невероятния специалитет на майстора на солта Нурсет Гьокче – телешки стек поръсен с най-скъпия метал в света. Певицата е на романтична почивка в Дубай с Галин, където двойката тъне в невиждан лукс. За нощувка в петзвезден хотел броят сума, която се равнява на заплатата на средностатистически българин. Парите за хотел са нищо в сравнение с това, което поставят в най-тузарския ресторант в Дубай. В заведението главен готвач е най-популярният месар в света, който лично приготвя поръчката на Галин и Галена. Двойката избира да си поръча телешки златен стек, чиято цена е няколко хиляди лева. \r\nПевицата никога не е срещала подобно ястие, а и искала да хапне от гозбите на Гьокче, тъй като нейната врагиня Преслава преди време се похвали, че е хапвала при майстора на солта, пише „България Днес“. \r\n \n\t\t\t\t\t\t", "date": "2018.10.23", "title": "Галена хапва телешки стек със злато"}
{"url": "http://www.bnews.bg/article/250794-naum_shopov_dava_kulinarni_saveti", "text": "\n Актьорът Наум Шопов, който плени сърцата на зрителите с ролята си на д-р Тасев в лекарския сериал „Откраднат живот“, с гаджето си Теа дават кулинарни съвети на своите почитатели. В няколко снимки и клипчета, които те споделиха в интернет, показаха на феновете си как се приготвя вкусен протеинов десерт с тиква. За никого не е тайна, че светската двойка държи изключително много на тренировките и здравословното хранене, писа „Телеграф“. \r\n\r\n Те нееднократно са споделяли, че си приготвят домашна храна без сол, избягват тестеното и прекарват доста време във фитнес залата. Доста често Шопов – младши обича да споделя какво хапва за закуска и да съветва феновете си да последват примера му. \r\n\r\n „Да харесваш начина, по който изглеждаш, е въпрос на избор. Аз тренирам от около 6 години, а основното, което се е променило, е най-важният фактор – начинът ми на хранене. Не е срамно да се разхождате с кутии с домашно приготвена храна“, написа преди няколко месеца бъдещият лекар с актьорска фамилия. \r\n \n\t\t\t\t\t\t", "date": "2018.10.23", "title": "Наум Шопов дава кулинарни съвети"}
{"url": "http://www.bnews.bg/article/250808-mrrb_shte_finansira_remonta_na_vik_mrezhata_v_lom_s_oshte_2_7_mln_leva", "text": "\n Министерството на регионалното развитие и благоустройството /МРРБ/ ще финансира с още 2,7 млн. лв. ремонтни дейности по водопроводната мрежа в Лом, информираха от пресцентъра на ведомството.  Средствата ще бъдат заложени в бюджета на министерството за следващата година. Те ще бъдат инвестирани в първите два от общо четири етапа на проекта за подмяна на напорен водопровод. \r\n\r\n Темата за честите аварии в Лом е била дискутирана на среща между министъра на регионалното развитие и благоустройството Петя Аврамова, заместник-министър Николай Нанков, кмета на общината Пенка Пенкова и народния представител Дилян Димитров, отбелязват от министерството. \r\n\r\n МРРБ вече е осигурило над 1,4 млн. лв. на Община Лом за подобряване на ВиК услугите в града по два проекта, на база сключени споразумения. С тях се е финансирала работата по подмяна на довеждащия водопровод, водоснабдяващ общинския център и още няколко села, който е силно амортизиран и аварира често. \r\n\r\n Актуализацията на проекта за реконструкция на цялото трасе на водопровода също е била финансирана от регионалното министерство,  като за нея през 2015-а и 2016-а година е осигурено финансиране в размер на общо 70 000 лева. \r\n\r\n   \r\n \n\t\t\t\t\t\t", "date": "2018.10.23", "title": "МРРБ ще финансира ремонта на ВиК мрежата в Лом с още 2,7 млн. лева "}
{"url": "http://www.bnews.bg/article/250812-gradski_transport_na_varna_zatanal_s_2_miliona", "text": "\n 2 милиона лева са задълженията на „Градски транспорт“ към момента, каза за Радио Варна изпълнителният директор на дружеството Злати Златев. Сумите са натрупани за последния месец и половина. За първи път от поне 6 години дружеството не е изплатило на сто процента заплатите за септември. Най-големият проблем е липсата на млади водачи. В момента се търсят поне 30 шофьори. Само 2-ма са се включили в безплатното обучение, организирано от дружеството, след което трябва да седнат зад волана по градските линии на Варна. Средната заплата за водачи е 1 200 лева бруто. \r\n\r\n За обслужване на всички линии Градски транспорт се нуждае и от десетина съчленени автобуси, които могат да бъдат осигурени след минимум 2- 3 месеца.  \r\n\r\n Граждани зададоха десетки въпроси на изпълнителния директор на Градски транспорт по време на заседанието на Постоянната комисия по транспорт към Общинския съвет във Варна. Репортаж очаквайте в предаването на Радио Варна \"На светло\", предаде БНР. \r\n \n\t\t\t\t\t\t", "date": "2018.10.23", "title": "\"Градски транспорт\" на Варна затънал с 2 милиона"}
{"url": "http://www.bnews.bg/article/250816-karakachanov_izprevari_mentora_si_tsvetan_vasilev_po_bogatstvo", "text": "\n 3.3 млрд. лв. или с близо 400 млн. лв. повече спрямо 2018 година ще налее правителството в сектор \"Сигурност\" догодина. \r\n\r\n Службите и силовите ведомства получават увеличения в бюджета за поредна година, като общото увеличение за 2018 г. и 2019 г. общо възлиза на половин милиард лева. Като цяло основните пари в бюджета за 2019 г. отиват в Министерството на отбраната, което трябва да реализира проектите за модернизация на армията - купуване на нови изтребители, сухопътна техника и патрулни кораби. Увеличение има и в МВР, където са заделени повече средства за заплати, а в същото време се вдигат парите за подслушване и се намаляват тези, с които се извършва контрола над СРС. \r\n\r\n Както стана ясно, с бюджета за следващата година правителството прави актуализация на този за текущата година. Това става заради обещаните пари за увеличение на заплатите в МВР и на надзирателите в затворите. Близо 260 млн. лв. за МВР и 17 млн. лв. за правосъдното ведомство ще бъдат надписани в бюджетните разходи за тази година. \r\n\r\n МВР \r\n\r\n За следващата година МВР ще разполага с малко над 1.5 млрд. лв., докато за тази бяха предвидени 1.3 млрд., без в тях да влизат допълнителните пари за заплати. Раздуването на бюджета на вътрешното ведомство идва на фона на проблема с текучеството на служители и недостига на униформени, заради което правителство и парламент бяха принудени със законови хватки да компенсират липсата на полиция в малките населени места. \r\n\r\n Базата, на която ще се изчисляват заплатите в МВР, МО, НСО, разузнаването, ДАНС и надзирателите в затворите, се запазва 380 лв. \r\n\r\n Министерство на отбраната \r\n\r\n 1.277 млрд. лв. ще бъдат заделени в отбраната, но като цяло за 2019 г. общо разходите за отбрана ще възлизат на 1.839 млрд. лв., което представлява 1.58% от БВП. В тези пари се включват и разходите за военните училища. \r\n\r\n За периода 2019-2021 ще бъдат похарчени 533 млн. лв. за придобиване на основна бойна техника за изграждане на батальонни бойни групи от състава на механизирана бригада. 400 млн. лв. пък са предвидените разходи за придобиване на нов тип боен самолет. \r\n\r\n Прогнозата на финансовото министерство показва разходите за отбрана да растат в периода 2019-2018 година като достигат 1.839,3 млрд. лв., 2.006,5 млрд. лв. и 2.179,3 млрд. лв., като се очаква в края на периода процентът от БВП за отбрана да достигне 1.64% и съответно 2 процента през 2024 година. \r\n\r\n Служби \r\n\r\n От специалните служби Държавна агенция \"Национална сигурност\" получава традиционно най-големия бюджет - 115 689 млн. лв., като намеренията са за три години бюджетът да задържи 116 млн.  \r\n\r\n Повече пари отиват и за НСО, което от НСО от 37.4 млн. лв. за 2018 г. за следващата ще разполага с 40 482 млн. лв. Любопитното в случая е, че в Закона за държавния бюджет се прави промяна в Закона за НСО, с която отпада изискването омбудсманът да ползва специализиран транспорт от службата.  \r\n\r\n След като за поредна година правителството вдига парите за държавните гардове, намеренията са през следващите години тези пари да не бъдат вдигани повече. \r\n\r\n Държавна агенция \"Разузнаване\" ще има с 3 млн. лв. по-голям бюджет, който през 2019 г. ще бъде 36 589 млн. лв.  \r\n\r\n В същото време правителството налива и повече пари в агенцията, която на практика извършва подслушванията със специални разузнавателни средства. От 48 млн. лв. за 2018 г. бюджетът на ДАТО скача до над 52 млн. лв. В същото време се съкращават парите на Националното бюро за контрол на СРС, което на практика следи законно ли се прилагат методите за подслушване и проследяване. Орязването на бюджета на бюрото идва на фона на опита на прокуратурата да \"обезглави\" ръководството. По признанията на председателя контролния орган Бойко РашковДАНС и прокуратурата системно отказват да предоставят данни за прилагани СРС, с което саботират работата на бюрото.  \r\n\r\n Затвори \r\n\r\n В бюджета на Министерството на правосъдието за 2018 г. се прави актуализация, с която се осигуряват допълнително средства за персонал в размер на 17.3 млн. лв., от които 15 млн. лв. са предвидени за увеличение на възнагражденията на Главна дирекция „Охрана“ и Главна дирекция „Изпълнение на наказанията“ и 2.3 млн. лв. за изплащането на допълнителните възнаграждения за изпълнение на специфични дейности на служителите в двете главни дирекции, както и на разходите за извънреден труд, време на разположение, работа на официални празници и др. \r\n\r\n С увеличение на средствата за персонал правителството се надява да мотивира надзирателите на фона на зачестилите бягтсва на затворници през изминалата година. Спокойствието на българските граждани, обезпечаването на сигурността на органите на съдебната власт и успешната охрана на местата за лишаване от свобода са обективна функция от ефективната работа и взаимодействието на всички структури в системата на обществения ред, включващи силите и средствата на Министерството на вътрешните работи, както и на служителите на Главна дирекция „Охрана“ и Главна дирекция „Изпълнение на наказанията“, които имат своето важно място и роля за стабилността и сигурността на обществото, е записано в Актуализираната средносрочна бюджетна прогноза за периода 2019–2021 г., съобщи Офнюз. \r\n \n\t\t\t\t\t\t", "date": "2018.10.23", "title": "Каракачанов изпревари ментора си Цветан Василев по богатство\r\n"}
{"url": "http://www.bnews.bg/article/250800-shofyor_na_uchenicheski_avtobus_kara_s_0_59_promila_alkohol", "text": "\n Полицията хвана шофьор на ученически автобус  с положителна проба за алкохол. Дрегерът е отчел 0,59 промила, докато мъжът превозвал 32 деца до училището в Котел. \r\n\r\n Проверката е станала вчера. Полицейският патрул спрял Мехмед Курд пред училището. В автобуса е имало деца от 4 съседни села, които всяка сутрин шофьорът возел на училище. \r\n\r\n От вчера той е в неплатен отпуск, каза за bTV директорът на училището. Той обеща строги мерки срещу шофьора с думите „няма как да позволим такова нещо и да си играем с бъдещето на децата си”. \r\n\r\n Шофьорът работи там от 10 години и досега не е имал подобни прояви. Наказанието му ще стане  ясно в понеделник, когато се върне на работа-уточни директорът. \r\n\r\n В средното училище в Котел учат над 600 деца. \r\n \n\t\t\t\t\t\t", "date": "2018.10.23", "title": "Шофьор на ученически автобус кара с 0,59 промила алкохол"}
{"url": "http://www.bnews.bg/article/250815-karakachanov_dade_nazad_ne_iska_da_igrae_sinya_kaska", "text": "\n Аз повече няма да играя ролята на „синя каска”, това заяви вицепремиерът и министър на отбраната Красимир Каракачанов. \r\n\r\n „Година и половина се правих на „синя каска”, опитвам се да балансирам между настроенията. Губим много време, вместо да се занимаваме с нещата, които сме заложили в Програмата – по темата с нелегалната миграция, битовата престъпност, демографската криза. Стига толкова, ако работим да работим. Аз не съм влязъл в политиката, за да бъда съдия, повече няма да играя ролята на „синя каска”, коментира Каракачанов. \r\n\r\n „Всички ме сочат мен и казват „от Каракачанов зависи”, ще говоря с моите колеги. ВМРО е имало два пъти шанс да сваля правителство. Единият път е било на 9 юни 1923г., тогава го свалихме. Сега е друга ситуацията, правителството не трябва да пада”, посочи вицепремиерът. \r\n\r\n „Правителството направи много за тези майки – 150 млн. лв., ако аз получа 150 млн. лв. заем за армията – ще бъда щастлив”, каза още Каракачанов, предаде БТВ. \r\n \n\t\t\t\t\t\t", "date": "2018.10.23", "title": "Каракачанов даде назад, не иска да играе синя каска"}
{"url": "http://www.bnews.bg/article/250799-prezidentat_za_valeri_simeonov_bezkontrolnata_vlast_razhda_tsinizam", "text": "\n Президентът Румен Радев коментира днес, че поведението на вицепремиера Валери Симеонов е следствие от липсата на контрол, съобщи БНР. \r\n\r\n В понеделник Симеонов обяви, че няма да подава оставка въпреки протеста заради изказването му, че проектозаконът за хората с увреждания е опит \"да се угоди на кресливи майки с уж болни деца\". \r\n\r\n \"Безконтролната власт ражда цинизъм. С цинизъм не можем да имаме ефективно управление, не можем да мислим за проблемите на хората. Това, което виждам в момента, е, че цялата енергия сега ще се фокусира върху личността на г-н Валери Симеонов, но това не решава проблема с липсата на контрол и с цинизма\", обясни още Румен Радев. \r\n\r\n Държавният глава е в Пловдивския университет \"Паисий Хилендарски\", където ще изнесе лекция на тема \"Ценности, лидерство и образование в демократичното общество\". \r\n\r\n \r\n  \r\n \n\t\t\t\t\t\t", "date": "2018.10.23", "title": "Президентът за Валери Симеонов: Безконтролната власт ражда цинизъм"}
{"url": "http://www.bnews.bg/article/250807-ot_toplofikatsiya_pusnaha_parnoto_na_70_sgradi", "text": "\n От \"Топлофикация\" пуснаха парното на почти 70 сгради в София, информираха от дружеството. Сградите са предимно детски градини, училища, болници. \r\n\r\n Парното е пуснато и в 12 жилищни сгради, чийто домоуправители са подали молби с такова искане, уточниха от БНР. \r\n\r\n Заради очакваното в края на седмицата затопляне, \"Топлофикация-София\" все още няма да пуска парното на целия град. \r\n \n\t\t\t\t\t\t", "date": "2018.10.23", "title": "От \"Топлофикация\" пуснаха парното на 70 сгради"}
{"url": "http://www.bnews.bg/article/250813-poreden_peshehodets_padna_zhertva_na_nepravilnoto_presichane", "text": "\n Днес, след 13:45 часа, на бул. „Владислав Варненчик”, след кръстовището с ул. „Перла”, е възникнало ПТП, съобщиха от ОДМВР-Варна. \r\n\r\n Според първоначалната информация 54-годишният водач на л.а. „Тойота”, по време на движението си в лява пътна лента в посока центъра на града, блъска пешеходец, който пресича пътното платно на нерегламентирано за това място. \r\n\r\n Вследствие на инцидента пешеходецът е загинал на място. Към момента текат действия по разследване на произшествието за изясняване на детайли и обстоятелства около случилото се. Изяснява се също самоличността на загиналия. \r\n \n\t\t\t\t\t\t", "date": "2018.10.23", "title": "Пореден пешеходец падна жертва на неправилното пресичане"}
{"url": "http://www.bnews.bg/article/250798-barekov_kam_simeonov_i_domuschiev_vie_ste_mafiya_mafiya_bez_choveshko_litse", "text": "\n Днес във Фейсбук попаднахме на коментар на евродепутата Николай Бареков по повод вчерашното изказване на олигарсите към майките на децата с увреждания. Вижте пълното съдържание на коментарът му. \r\n\r\n \r\n\r\n Простакът Валери Симеонов лъжеше две години, че се бори олигарха Домусчиев, известен като Киро Гела. Вчера олигархът с група олигарси, назначени от ГЕРБ застана зад гърба на Симеонов да го защити и да нападне майките, които искат справедливост. Един дори си позволи да ги нарече “хунта”. Ако майките и децата с увреждания са хунта, вие какво сте? Животни, хищници? Не, защото те не убиват за удоволствие и не експлоатират бедните и болните. А вие сте мафия! Мафия без човешко лице. Вашето лице е един гъз, морален деградант, назначен от олигархията за нейн слуга. Временно за вице. Същото това патрЕотче скоро ще се гърчи сред сенките на своето срамно минало. \r\n\r\n \r\n \n\t\t\t\t\t\t", "date": "2018.10.23", "title": "БАРЕКОВ КЪМ СИМЕОНОВ И ДОМУСЧИЕВ:  Вие сте мафия! Мафия без човешко лице"}
{"url": "http://www.bnews.bg/article/250758-preslava_ne_se_li_potish_smenyay_si_drehite", "text": "\n Години наред сочената за топ звезда на „Пайнер“ – Преслава, кара по познатата схема – носи едни и същи дрехи до пълното им износване. С тази разлика, че сега не ги сменя няколко поредни дни. Наблюдателни фенове разкриха, че в две последователни вечер брюнетката, която наскоро стана майка на момиченце, ходи с една и съща рокля. \r\n\r\n Още от четвъртък, докато е имала участие в култова чалготека в Студентски град, красавицата е нахлузила черна рокля, широка в коремната област, но за сметка на това – късичка. Партито е продължило до 6 сутринта. На следващия ден е пяла в оборотно заведение в центъра на София, което също е откарало до към 6 сутринта и на което фолк любимката е била със същата одежда. \r\n\r\n „Не се ли поти в препълнените клубове, където градусите от присъстващите са значително високи?“, пита фен на изпълнителката на „Да гори в любов“. Очевидно потните жлези на фолк фурията са доста пестеливи откъм секреция или пък звездата пере всеки ден роклята си, за да бъде отново чиста и спретната за следващото й поредно участие. \r\n\r\n Още от 2014-а година читателите на HotArena сигнализират как са хващали Преси да ходи с едни и същи дрехи. Легендарно е бялото потниче на Филип Плейн от преди няколко лета, но след днешния, най-пресният случай е отново от текущата 2018-а. На 13 май писахме за черния потник на пайнерката и кожения й червен панталон, с които също изкара доста време. \r\n \n\t\t\t\t\t\t", "date": "2018.10.23", "title": "Преслава, не се ли потиш? Сменяй си дрехите!"}
{"url": "http://www.bnews.bg/article/250792-v_burgas_kradat_koli_za_da_gi_davat_za_vtorichni_surovini", "text": "\n В Бургас откраднаха две коли, за да ги дадат за вторични суровини. \r\n\r\n От МВР съобщават, че за кражбите са задържани трима криминално проявени мъже - бургазлиите С.И на 22 години и М.М на 31 години, както и 22-годишният М.Г. от Камено. \r\n\r\n Те откраднали два автомобила с бургаска регистрация - \"Фолксваген Венто\" и \"Опел кадет\", а целта била да ги предадат в пункт за изкупуване на вторични суровини в Сливен. Това признали самите те пред полицията. \r\n\r\n Работата по случая продължава. \r\n \n\t\t\t\t\t\t", "date": "2018.10.23", "title": "В Бургас крадат коли, за да ги дават за вторични суровини"}
{"url": "http://www.bnews.bg/article/250783-nameriha_vzrivno_ustroystvo_kray_doma_na_dzhordzh_soros", "text": "\n Взривно устройство бе намерено вчера край дома на милиардера и филантропа Джордж Сорос в окръг Уесчестър в щата Ню Йорк, пише в. \"Ню Йорк таймс\". \r\n\r\n Устройството е било в пощенска кутия. Открито е било служител на резиденцията на милиардера в Катона близо до Бедфорд в северната част на окръг Уестчестър. То не се е взривило само. \r\n\r\n След подаден сигнал до полицията на Бедфорд бил пратен екип за обезвреждане на взривни устройства, който превантивно го детонирал. Сорос не е бил в дома си по време на инцидента. \r\n\r\n Случаят е предаден за разследване на ФБР, което засега не е направило коментар. \r\n\r\n Сорос е предпочитана мишена на крайнодесни групи, отбелязва изданието. Той натрупа богатство, като ръководи хеджфонд и сега е политически активист и филантроп. Сорос дарява често средства на кандидати демократи и за прогресивни каузи. Той е предоставил най-малко 18 милиарда долара на фондацията си \"Отворено общество\" за насърчаване на демокрацията и човешките права по света, посочва изданието, цитирано от БТА. \r\n \n\t\t\t\t\t\t", "date": "2018.10.23", "title": "Намериха взривно устройство край дома на Джордж Сорос"}
{"url": "http://www.bnews.bg/article/250745-vietnamkata_na_pavel_izbuhna_gola_v_spalnyata_goreshti_snimki", "text": "\n Виетнамката Кристин Нгуен, която е спрягана за новото гадже на рапъра Павел от хип-хоп дуото Павел и Венци Венц‘, махна дрехите в Инстаграм \r\n\r\n Красивата брюнетка публикува предизвикателни снимки от спалнята, на които позира само по бельо. \r\n\r\n От фотоса се вижда, че Кристина е в чудесна форма и мъжкото съсловие само може да страда от факта, че сърцето й вече е заето, писа „Телеграф“. \r\n\r\n Снимката, която от два дни трупа харесвания в нета, не е харесана от Павел, но за сметка на това дуетната му половинка Венци вече се е отчел. Снимки вижте  \r\n \n\t\t\t\t\t\t", "date": "2018.10.23", "title": "Виетнамката на Павел избухна гола в спалнята (Горещи снимки)"}
{"url": "http://www.bnews.bg/article/250784-zhitelite_na_boboshevo_na_protest_zaradi_postoyanni_prekasvaniya_na_toka", "text": "\n Протест срещу доставчика на електроенергия организират жители на Бобошево. Хората се оплакват от чести спирания на тока, и то във вечерните часове. Те се опасяват, че скоро непостоянното електричество ще повреди електроуредите им. \r\n\r\n За мен това е безпричинно спиране на тока. Имали сме много срещи с представители на ЧЕЗ, като този проблем е отбелязван многократно. Токът спира по 3-4 пъти на ден. Понякога идва след часове. Това пречи на ритъма на работа на училището и детската градина, както и на администрацията, води до ощетяване на предприемачите и всички домакинства\", категоричен е кметът на Бобошево Крум Маринов. \r\n\r\n По негови думи има проблем и с качеството на електроенергията, защото тя не е достатъчно мощна. Маринов отбеляза, че това продължава вече две години.  \r\n\r\n Директорът на местното училище заяви, че това засяга и отоплението на сградата, защото помпите на парното се захранват с ток. \r\n \n\t\t\t\t\t\t", "date": "2018.10.23", "title": "Жителите на Бобошево на протест заради постоянни прекъсвания на тока"}
{"url": "http://www.bnews.bg/article/250785-sasht_shte_uvelichavat_yadreniya_si_potentsial", "text": "\n САЩ ще увеличават своя ядрен потенциал до тогава, докато останалите страни не се вразумят. Това заяви американският президент Доналд Тръмп, цитиран от \"Ройтерс\". \r\n\r\n „Докато хората не дойдат на себе си, ние ще увеличаваме ядрения си потенциал. Ние имаме толкова пари, колкото няма никой друг и ще го увеличаваме, докато останалите не се вразумят. Това е заплаха, отправена към когото си поискате. И тя включва Китай, и тя включва Русия, и тя включва всеки друг, който иска да играе тази игра. Не можете да правите такова нещо! Не можете да ме разигравате!“, категоричен бе стопанинът на Белия дом. Според него Москва не изпълнява своите ангажименти по договора за контрол на въоръжаването. \r\n\r\n БГНЕС припомня, че тези думи на американския президент много напомнят за ситуацията от началото и средата на 80-те години на миналия век, когато между САЩ и СССР имаше надпревара във въоръженията. На територията на Европа двете суперсили бяха разположили различни видове ракети. В крайна сметка СССР не издържа финансово на надпреварата и по времето на Михаил Горбачов взе решение за спиране на тези действия. Това доведе до сключването на Договора за ликвидиране на ракетите с малък и среден обсег от Горбачов и Роналд Рейгън. \r\n\r\n Преди дни Тръмп заяви, че САЩ ще излязат от договора с Русия, защото Москва го нарушава. Руският заместник-външен министър Сергей Рябков нарече това решение \"опасна стъпка\". Вашингтон беше критикуван и от Пекин и Берлин и подкрепен от Лондон. НАТО прехвърли отговорността за решението на Тръмп върху Русия, която, според оценката на Алианса, „вероятно нарушава“ договора. \r\n \n\t\t\t\t\t\t", "date": "2018.10.23", "title": "САЩ ще увеличават ядрения си потенциал"}
{"url": "http://www.bnews.bg/article/250781-obarnat_tir_zatvori_magistrala_trakiya", "text": "\nMагистрала \"Тракия\" в посока София е затворена заради обърнат тир на 108-ия километър, предаде кореспондент на bTV. \r\n\r\nОколо 2 ч. днес в посока Бургас турски тир се е блъснал в мантинелата и се обърнал на пътното платно.\r\n\r\n66-годишният шофьор е в болница. Пробата му за алкохол е отрицателна.\r\n\r\nОбходният маршрут е от пътен възел Цалапица през селото и от 90-и км към Пазарджик. \n\t\t\t\t\t\t", "date": "2018.10.23", "title": "Обърнат тир затвори магистрала \"Тракия\""}
{"url": "http://www.bnews.bg/article/250788-rekorden_za_sveta_dzhakpot_v_sasht", "text": "\n Треска за милиарди в САЩ, след като двете най-популярни лотарии предлагат колосален джакпот, съобщават местни медии. \r\n\r\n В лотарията \"Мега милиони\" джакпотът за днешния тираж възлиза на 1,6 милиарда долара. Това е най-големият лотариен джакпот в света за всички времена. \r\n\r\n Джакпотът е толкова голям, най-малко преди да се платят данъци, че теоретично си струва да се купят достатъчно билети, за да се покрие всяка една от възможните 302 575 350 комбинации. Но има сериозни логистични проблеми за подобна схема, а също така има риск джакпотът да бъде разделен и да се изгубят пари, особено ако някой друг се опита да направи същата схема. \r\n\r\n Печелившият ще получи чисто 904 милиона долара след данъците, ако иска колосалната сума наведнъж. Другият избор е вноски в продължение на 30 г. При лотарията се теглят пет топки с номера от общо 70 и бонус топка от 25 топки. Ако шестте числа съвпаднат с комбинацията ви, печелите джакпота. \r\n\r\n Има 12 103 014 възможни комбинации с първите пет топки от 1 до 70. А с бонус топката комбинациите общо стават 302 575 350. Един билет струва 2 долара, което означава, че за всички комбинации са необходими 605 150 700 долара. \r\n\r\n В същото време джакпотът в лотарията \"Пауърбол\" достигна 620 милиона долара.  \r\n \n\t\t\t\t\t\t", "date": "2018.10.23", "title": "Рекорден за света джакпот в САЩ"}
{"url": "http://www.bnews.bg/article/250789-moshten_uragan_i_tropicheska_burya_udryat_meksiko", "text": "\n11 души загинаха, след като тропическата буря „Висенте” връхлетя южния мексикански щат Оахака.\r\n\r\nЗаради поройни дъждове река Вале Насионал преля и наводни къщи. Военни евакуираха с лодки местни жители, блокирани от потопа.\r\n\r\nСпоред прогнозите „Висенте” ще достигне югозападното крайбрежие на Мексико, след което се очаква да отслабне, но въпреки това опасността от наводнения остава.\r\n\r\nДруга заплаха обаче е ураганът „Уила”, който също днес се очаква да достигне южните брегове на Мексико. Въпреки че отслабна от максималната пета до четвърта степен, стихията остава изключително опасна и се очаква да предизвика проливни дъждове и свлачища. \n\t\t\t\t\t\t", "date": "2018.10.23", "title": "Мощен ураган и тропическа буря удрят Мексико"}
{"url": "http://www.bnews.bg/article/250787-dzhena_na_semeyna_pochivka_v_dubay", "text": "\n Фолкпевицата Джена, съпругът й Атанас Стоев – Малкия Кенар и синът им, който носи името на баща си, заминаха на почивка в Дубай. \r\n\r\n Младото семейство е там от няколко дни заедно с техни семейни приятели. Те споделиха няколко снимки, които предизвикаха вълна от позитивни коментари в интернет. „Моите момчета, моят живот“, написа изпълнителката на „Хулиган“, споделяйки фотос, на който малкият Наско ходи, а баща му го държи за ръката, писа „Телеграф“. Малко по-късно се появи и обща снимка на цялото семейство, която е и една от първите им след рождения ден на наследника им през март. \r\n\r\n Дубай е едно от любимите места на Джена и тя често обича да се връща там. Малко преди сватбата им през 2016 г. двамата с Малкия Кенар отново си подариха романтична ваканция на същото място. \r\n \n\t\t\t\t\t\t", "date": "2018.10.23", "title": "Джена на семейна почивка в Дубай"}
{"url": "http://www.bnews.bg/article/250786-maykite_na_detsa_s_uvrezhdaniya_prodalzhavat_protesta", "text": "\n И днес майките на деца с увреждание се очаква да излязат на протест. Вчера те настояваха вицепремиерът Валери Симеонов да подаде оставка. \r\n\r\n Поводът е неговият коментар за законопроекта за хората с увреждания, в който той нарича майките „група кресливи жени” с „уж болни деца”. \r\n\r\n Междувременно вицепремиерът обяви, че когато политическият съвет на коалицията ГЕРБ – Обединени патриоти поискат оставката му, той ще я подаде. \r\n\r\n В София протестиращите се събраха пред Министерския съвет вчера. Оставката на вицепремиера поискаха и мотористи, и родители на здрави деца. Майките са категорични, че зад исканията им не стоят политически интереси. \r\n\r\n Вчера стана ясно, че вицепремиерът и министър на отбраната Красимир Каракачанов е изпратил покани до двамата си партньори Волен Сидеров и Валери Симеонов за коалиционен съвет на малката коалиция „Обединени патриоти”. Съветът на ОП е насрочен от 14.30 часа. \r\n \n\t\t\t\t\t\t", "date": "2018.10.23", "title": "Майките на деца с увреждания продължават протеста"}
{"url": "http://www.bnews.bg/article/250755-turskiyat_brad_pit_s_uzhasna_diagnoza", "text": "\n Турският Брад Пит се снима в сериала „Сблъсък“ и изцяло се е посветил на работата си. Той признава, че е подложен на невероятен стрес. Снимките продължават почти денонощно. Около 20 часа от денонощието той прекарва на снимачната площадка и всичко това е много изтощително. \r\n\r\n Стресът и постоянната умора са отключили и някои здравословни проблеми. Актьорът споделя, че има проблеми със съня. На фона на 20-часовия работен ден през времето, в което е у дома, той не успява да мигне. \r\n\r\n За да се справи с проблема, Къванч Татлъту се е обърнал към специалист. В момента той се лекува чрез прием на силни медикаменти. Синеокият красавец признава, че никак не му допада идеята да приема хапчета за сън. Но в момента те са единственото спасение за него, тъй като му помагат не само да заспи, но и да се справи със стреса, на който е подложен ежедневно. \r\n\r\n Турският актьор споделя, че винаги се учи от собствените си грешки. Той е ограничил до минимум времето, което прекарва в социалните мрежи, защото е убеден, че те са вредни. Вместо това се старае да е повече време сред природата, пише Пик. \r\n \n\t\t\t\t\t\t", "date": "2018.10.23", "title": "Турският Брад Пит с ужасна диагноза"}
{"url": "http://www.bnews.bg/article/250791-zhurnalistat_dimitar_bayraktarov_razmaza_valeri_simeonov_vitseto_go_zaplashva_sas_sad", "text": "\n \r\n\r\n \"Явно не се сещаш, че е време да си ходиш.Подсещам те, подай оставка!\" \r\nВ отговор на призива Симеонов му отговаря със заплаха за съд! Ето какво написа във фейсбук профила си Димитър Байрактаров, където публикува кореспонденцията между него и Симеонов: \r\n\r\n ВИЦЕТО СИМЕОНОВ ЯВНО ИМА НУЖДА ОТ ПОМОЩ! ВИДНО Е, ЧЕ СТРАДА ОТ УВРЕДЕН МОРАЛ И  НЕ СЕ СЕЩА ДА ПОДАДЕ ОСТАВКА! НЕКА МУ ПОМОГНЕМ! АЗ ВЕЧЕ ГО НАПРАВИХ. \r\n  \r\n \n\t\t\t\t\t\t", "date": "2018.10.23", "title": "Журналистът Димитър Байрактаров размаза Валери Симеонов! Вицето го заплашва със съд!"}
{"url": "http://www.bnews.bg/article/250750-bilyana_dol_bramchi_s_nikoleta_zaryaza_bozhinov_vav_vratsa", "text": "\n Половинката на Валери Божинов–Биляна Дол все повече заприличва на Николета Лозанова. Бившата съпруга на футболиста и настоящата му половинка обикалят заедно салоните за красота и магазините \r\n\r\n И по всичко изглежда, че дъртото коте прави всичко, за да прилича на своята предшественица. \r\nНастоящата половинка на Ники Михайлов с удоволствие дава съвети на сръбкинята откъде да пазарува и къде да ходи на грим и прическа. При всяко посещение в София, Бияна звъни на Николета за компания, а и за процедури по разкрасяване, пише \"България днес\". \r\nОткакто пристигна в България, Дол само обикаля моловете и пръска пари. А докато любимият й е в провинцията, тя все повече предпочита столичния живот. \r\n \n\t\t\t\t\t\t", "date": "2018.10.23", "title": "Биляна Дол бръмчи с Николета, заряза Божинов във Враца"}
{"url": "http://www.bnews.bg/article/250782-kak_taka_se_prevarnahme_v_darzhavata_na_toaletniya_vitsepremier", "text": "\n \r\nКак така се превърнахме в държавата на тоалетния вицепремиер? Въпрос, на който тепърва историята ще търси отговор, ако има пред кого да го даде. Оказва се, че наглостта и арогантността, съпроводени с лъжата, управляват ( рзбирайте грабят) нашата родна татковина. Оказва се, че и съпротивителните сили се изразяват чрез крехките тела на шепа упорити майки, но затова пък \"кресливи\" и дразнещи колоборацията на тоалетен вицепремиер и олигарси. \r\n\r\n Държавата ни от райска градина и таланти започва постепенно да бъде завладявана от капитала и простащината. Простащината, която бе осъществена върху една немощна баба на границата и развила се срещу \"кресливи жени на уж болните си деца\". Партньори в това мероприятие са физкултурникът Цецо и Цвета от виетнамския Пекин! \r\n\r\n Спокойно може да се каже, че това е цвета на простотията в държавата ни и дори Кольо-Босия да бъде обут с бутонки, неговия боц трудно би изритал простотията от тази наша света троица - Тоалетен министър, Цецо и Цвета! Но, да се върнем на въпроса: Как така се превърнахме в държавата на тоалетния вицепремиер? Превърнахме се защото си мислехме, че простащината се убива с мълчание и любов! \r\n\r\n Превърнахме се в такава държава, защото допуснахме през годините енергията ни да бъде източена и влята в представителите на простотията и наглостта! Допуснахме да бъде нарушен \r\nбалансът, мислейки си, че през цялото време ще гледаме сеира на простаците. Уви, превърнахме се в жертви на простащината, представляваща се от Валери, Цецо и Цвета! \r\n  \r\n \n\t\t\t\t\t\t", "date": "2018.10.23", "title": " Как така се превърнахме в държавата на тоалетния вицепремиер?"}
{"url": "http://www.bnews.bg/article/250743-deo_razkri_koga_pak_shte_stava_bashta", "text": "\n Водещият на \"Спорт тото\" по bTV Део, който тази седмица е гост-коментатор в \"Преди обед\", потвърди, че отново ще става татко. \r\n\r\n Деян Славчев уточни, че той и съпругата му Мариана очакват бебето през февруари догодина. Половинката му вече е минала втора фетална морфология при лекарка, която доскоро е работила в Лондон и дори е преглеждала Кейт Мидълтън по време на една от бременностите й. \r\n\r\n Новината за бебето се появи миналата седмица, след като семейството на водещия публикува снимка от 43-ия му рожден ден в столична пицария. На кадъра се видя, че Мариана е бременна. Доскоро тя публикуваше в социалните мрежи снимки, на които се вижда само лицето ѝ. \r\n\r\n Първият син на двойката - Борислав, е на две годинки. Део и Мариана са заедно от 5 години, като през есента на 2017-а двамата сключиха брак. След раждането на Боби Део разкри, че бащинството е променило целия му свят: \r\n\r\n \"Когато влизам при Борислав, все едно стъпвам в храм. Няма такава радост, това е магия.\" \r\n \n\t\t\t\t\t\t", "date": "2018.10.23", "title": "Део разкри кога пак ще става баща"}
