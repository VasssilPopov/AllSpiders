{"url": "http://www.bnews.bg/article/239856-masova_vaksinatsiya_sreshtu_varitsela_i_skarlatina_prez_2020g", "text": "\n Обмисля се включването на варицелата и скарлатината в списъка на заболяванията, срещу които у нас се прилагат ваксини. Това съобщи в интервю за „Фокус” главният здравен инспектор д-р Ангел Кунчев. \r\n\r\n „Доста страни в Европа – над 17, вече го правят от години, а САЩ от близо 20 години и ефектът е много добър”, посочи той. Пои думите му предстои да се обсъди дали ваксинацията ще е задължителна или препоръчителна, но освен това няма да започне скоро: „Възможностите за доставка на такива ваксини показват, че няма да можем да намерим количества на световния пазар преди 2020 г.”. \r\n\r\n Д-р Кунчев посочи, че има тенденция на растяща заболеваемост от варицела и скарлатина. По думите му от началото на годината досега има регистрирани 9536 случая на заболели от варицела – с близо 1700 повече от миналата година. 1369 души са се разболели от скарлатина, с близо повече в сравнение със същия период на 2017 г. \r\n\r\n България излезе от грипната епидемия, но температурните промени създават условия за циркулацията на респираторните вируси, подчерта д-р Кунчев. Според него в момента сме в преходния период между типичните зимни инфекции и предстоящите пролетни и летни. \r\n\r\n „Още от края на февруари започналият спад на заболеваемостта продължи. В момента минахме дори през една вълна на леко задържане и една-две седмици на леко покачване, само че на случаите на респираторни заболявания, а не на грип“, обясни той. \r\n\r\n По думите му най-много са коронавирусите, но също и някои други – респираторно-синцитиален и т.н.  \r\n\r\n Главният здравен инспектор предупреди, че заради валежите вероятно ще има по-сериозно разпространение на заболявания чрез кърлежи и комари. \r\n\r\n „Многото валежи създадоха на много места разливи, водоеми, които със затоплянето на времето ще станат идеалната среда за развитие на биотопи на комари и ако не се обработват, ще се увеличи броят им. Същото важи донякъде и за гризачите, които са преносители на някои болести“, коментира д-р Кунчев и уточни, че началото на летния сезон е характерен за развитие на заболявания като марсилска треска и лаймска болест. \r\n \n\t\t\t\t\t\t", "date": "2018.04.06", "title": "Масова ваксинация срещу варицела и скарлатина през 2020г.? "}
{"url": "http://www.bnews.bg/article/239849-klyukarkata_lili_razkri_koga_shte_rodi", "text": "\n Лили Ангелова, позната още като Клюкарката Лили, сподели в Инстаграм снимка на бременното си коремче \r\n\"В кадър от много личната за мен бременна фотосесия, вплетохме и една дата. За американците тя е празник на независимостта им, за мен обаче тя е по-специална - денят на термина ми, празник за зависимостта от едно безценно същество, което се превръща в моето всичко\", написа бившата светска водеща. \r\nФеновете й пожелаха безпроблемни седмици до големия ден - 4 юли, и допълниха, че бременните жени наистина са най-красивите, съдейки по Лили, предават от Телеграф.  \r\n  \r\n \n\t\t\t\t\t\t", "date": "2018.04.06", "title": "Клюкарката Лили разкри кога ще роди"}
{"url": "http://www.bnews.bg/article/239839-rodna_krasavitsa_razbi_sartseto_na_sina_na_lepa_brena", "text": "\n Ани Вангелова е името на красивата българка разбила сърцето на сина на Лепа Брена – Стефан. \r\nДни преди грандиозния концерт на Лепа Брена в София на 23 март, Стефан призна, че голямата му любов е българка, но отказа да назове името й защото двамата не са заедно. Той не е отрече, че все още не е преживял раздялата им и дори й е посветил песен, която определя за автобиографична за отношенията им. \r\n„Тя беше моята голяма любов, единствена и до днес. Ангажиментите ни разделиха. Тя пътуваше много, аз също гонех своите си неща“, разказва наследникът на Брена. \r\nФаталната тръпка на Стефан е 24-годишната тенисистка Ани Вангелова, определяна като божествено красива и следващият секссимвол на тениса след Шарапова и Курникова. Любовта им със Стефан започнала в Сърбия преди години, където Вангелова тренирала. Тя е дъщеря на българския състезател по борба Живко Вангелов. Мнозина специалисти определят потенциала на спортистката като голям и я определят като голям играч на корта, защото играе с лявата ръка, пише „България днес“. \r\n  \r\n \n\t\t\t\t\t\t", "date": "2018.04.06", "title": "Родна красавица разби сърцето на сина на Лепа Брена "}
{"url": "http://www.bnews.bg/article/239853-dobro_delo_blizki_na_mazh_v_mozachna_smart_dariha_zhivot_na_dvama_dushi", "text": "\n 56-годишен мъж от Кюстендил, който е изпаднал в мозъчна смърт след инсулт, даде надежда за по-добър живот на двама пациенти в УМБАЛ \"Александровска\". \r\n  \r\nРеципиенти на бъбреци са двама мъже - на 52 и 48 години. Трансплантираните се възстановяват в реанимация, като състоянието им е стабилно. \r\nЕкипът на УМБАЛ \"Александровска\" адмирира хуманното решението на близките на починалия да дарят органите му за спасяването на други човешки животи в най-трудния за тях момент. \r\n \n\t\t\t\t\t\t", "date": "2018.04.06", "title": "ДОБРО дело: Близки на мъж в мозъчна смърт дариха живот на двама души  "}
{"url": "http://www.bnews.bg/article/239857-ekskluzivno_v_bnews_vizhte_kak_dvamata_retsidivisti_sa_prekarvali_dnite_v_zatvora_i_koya_e_vratata_na_byagstvoto_snimki", "text": "\n МВР показа избрани моменти от затворническото всекидневие на избягалите Владимир Пелов и Радослав Колев. Кадрите са от охранителните камери на Централния софийски затвор, през централния вход на който двамата осъдени за тежки престъпления без особено проблеми си тръгнаха преди дни. \r\n\r\n Вижда се как Пелов и Колев, заедно и поединично, се разхождат из затвора в поне три различни дни. Заснети са сред други лишени от свобода, както и сами. \r\n\r\n Избягалите на 3 април с оръжие в ръка са: Радослав Колев, рецидивист, осъден на наказание лишаване от свобода в размер на 26 години за убийство и Владимир Стефанов (Пелов), рецидивист, осъден на наказание лишаване от свобода в размер на 30 години, за грабеж, отвличане и опит за убийство на двама служители на МВР. \r\n\r\n От министерството този път дадоха и официално обяснение какво се е случило: \"По първоначални данни, бягството е извършено и чрез заплаха на дежурни надзиратели с огнестрелно оръжие, с което затворниците са разполагали, като по този начин са преодолени няколко поста в корпуса на Затвора София\". \r\n\r\n На място в затвора бяха изпратени двама прокурори от СГП, като действията по разследването се извършват от СДВР. \r\n\r\n Полицията призовава гражданите, които разполагат с допълнителна информация за издирваните, да сигнализират при гарантирана анонимност на тел. 112 или в най-близкото поделение на МВР. \r\n\r\n От дирекцията предупреждават гражданите да сигнализират веднага, в случай че забележат двамата мъже. По данни на полицията те са агресивни, възможно е да са въоръжени и да окажат съпротива. \r\n\r\n \r\n \n\t\t\t\t\t\t", "date": "2018.04.06", "title": "Ексклузивно в BNews: Вижте как двамата рецидивисти са прекарвали дните в затвора и КОЯ е вратата на бягството (СНИМКИ)"}
{"url": "http://www.bnews.bg/article/239842-dnes_tragva_noshtniyat_transport_v_sofiya", "text": "\n От тази вечер тръгва нощният транспорт в София. Рейсовете ще са по 4 линии, които са различни от дневните и всичките се събират на обща спирка на площад \"Александър Батенберг\" в центъра. \r\n\r\n Интервалът на рейсовете ще е 40 минути. \r\n\r\n Цената на билета е 2 лева, като той важи за цялата нощ. \r\n\r\n Билети ще се продават от контрольор, какъвто ще има във всеки рейс. \r\n\r\n Ето и маршрутите на 4-те линии: \r\n\r\n Люлин - Младост \r\n\r\n Обеля - Студентски град \r\n\r\n Овча купел - автостанция \"Изток\" \r\n\r\n Гоце Делчев - Дружба 2 \r\n \n\t\t\t\t\t\t", "date": "2018.04.06", "title": "Днес тръгва нощният транспорт в София! "}
{"url": "http://www.bnews.bg/article/239843-ima_li_nitrati_v_zelenite_salati", "text": "\n Нитрати в зеленчуците има. Това потвърди и лабораторен тест на bTV върху 4 продукта, които бяха купени от търговската мрежа. \r\n\r\n Свежата зелена салата е пълна с витамини, но понякога и с нитрати.  \r\n\r\n Започваме със столичния пазар \"Димитър Петков\" и купуваме маруля от сергия. Без камера, само като потребители, влизаме и в търговската мрежа. Избираме още три салати – вносен айсберг  българска салата под името \"Жива\" и био салата. \r\n\r\n Продуктите отнасяме в Централната лаборатория за химични изпитвания и контрол в София. Следват редица стъпки, които водят до извличане на нитратите. \r\n\r\n \"Нитратите при висока температура, при ниско количество на кислород или отсъствие на кислород могат да се превърнат в нитрит, те са вече токсични\", предупреждава Даниела Налбантова, началник отдел в лабораторията. \r\n\r\n След 24 часа екипът ни получава протоколите от резултатите. \r\n\r\n Много близо до горната граница са нитратите в т.нар. \"Жива салата\". \r\n\r\n Продуктът е на критичната граница за съдържание на нитрати, въпреки това обаче не го надвишава, коментира \" от Агенцията по безопасност на храните. \r\n\r\n При салатата, която купихме от столичен пазар, съдържанието на нитрати е сериозно – 2370  милиграма на килограм, но е безопасен. \r\n\r\n За био продукта – \"Салата от манастира\", резултатът е най-нисък. Това, че е био обаче не отхвърля наличието на нитрати. \r\n\r\n При вносния продукт – айсберг от Испания, резултатите са в допустимите граници, показва още тестът. \r\n\r\n През миналата година официалният контрол засича три опасни салати на пазара. За тази година тестове тепърва ще се правят. \r\n \n\t\t\t\t\t\t", "date": "2018.04.06", "title": "Има ли нитрати в зелените салати?"}
{"url": "http://www.bnews.bg/article/239859-spored_dogan_izprevarilite_vremeto_si_shte_se_varnat_v_nego_zaedno_sas_zakasnelite", "text": "\n В навечерието на Великден от ДПС разпространиха изявление на почетния председател Ахмед Доган. В него се засягат теми от политиката до подаръците, които е получил. От пресцентъра оповестиха, че публикацията е в следствие на изключителния интерес на членове, активисти и съмишленици на ДПС, приятели и анализатори, медии и журналисти. \r\n\r\n \"Сега, когато е необходимо да се определят жалоните на политическата промяна (и в световен, и в европейски, и в национален план), отново Вие ни насочвате към нов модел – включване на свободните и активни граждани във формирането и вземането на политически и управленски решения и в тяхната реализация.... Ние искаме повече Европа, но и по-добра, по-стабилна и по-сигурна Европа. А за управляващите… може би още малко да ги оставим да подхранват с малките успехи големите си илюзии\", казва Доган. Както обикновено, Доган говори просторно и засяга различни теми, но за да бъде разбран от всички, трябват по-дълбоки познания и широк поглед, какъвто определено не всеки притежава.  \r\n\r\n \r\n\r\n Уважаеми г-н Председател, \r\n\r\n уважаеми приятели, съмишленици и колеги. Трогнат съм! \r\n\r\n Никога не съм обръщал внимание на подаръците и, разбира се, това е мой недостатък. Защото така човек губи част от усета си към пулсиращото битие на живота... Но понеже съм ориентиран в познанието за значението и смисъла на знаците в лицето на семиотиката, тяхното декодиране в комплекси от символни реалности ме улеснява. Оценявам го. Благодаря Ви! \r\n\r\n Понеже започнахме от темата за „подаръци“, явно е, че символиката и знаковата структура, които те ни дават, пренасят, подсказват или преосмислят, не е само в полето на любопитството. \r\n\r\n Доколкото въпросът се отнася за моя рожден ден, само условно го приемам за мой личен празник. Вие ми го отнехте, по-точно-обсебихте. По-интересното в случая е, че откакто напуснах реалната политика, започнах да получавам странни подаръци на този ден. От най-модерни коли, мини колекции от картини и предмети на изкуството, до стари ръкописи на Библията и Корана. Днес, например, един бизнесмен ми подари „Универсална история на империята на турците“, издадена във Венеция през 1582 година. \r\n\r\n Явно така сме устроени, че всеки от нас вижда това, което знае, желае или в което вярва. Затова съчетанието на различни обстоятелства в акта на възприятието има както рационални, така и мистични пластове... \r\n\r\n Благодаря Ви г-н Председател, че с вътрешна готовност ми „поднасяте“ темата за Пътя... В тази връзка ми позволете малка духовна волност за неговите духовно-исторически проекции. \r\n\r\n Силно съм впечатлен, че последните десетина години ми подарявате различни предмети като пана, инкрустирани мотиви, ритуални и обредни предмети, картини и книги, свързани с историята, философията и практиките на суфизма, по-точно на алевитския суфизъм. Формално географията на генезиса на алевизма („светлинни хора“) е Хоросан („място на слънцето“) преди около десет века, но корените му са дълбоко в шаманизма, зороастризма, будизма, даоизма („ Книга за Пътя“)... Понеже все още сме в рамките на месец март, например-мартениците, ходенето по жарта, както и връзването на различни парчета плат по дървета, храсти и животни също са ритуални практики на това светоразбиране. \r\n\r\n Алевитската светогледна традиция е оцеляла, защото е затворена и езотерична; а е затворена, защото векове наред е била преследвана и принудително асимилирана (сунитизирана). Тъкмо поради нейната изначална еретичност, опозиционност, толерантност, борбата за справедливост и издигането на любовта в принцип на световъзприемането, дори и в религия, алевитският светоглед е обявен за тема-табу. Но както виждате алевизмът е оцелял. \r\n\r\n Изключително голяма част от нас по тези земи са потомци на тази езотерична културно-религиозна традиция. И когато волно или неволно си правим „подаръци“, съдържащи смислови алюзии в това семантично поле, бъдете сигурни, че вместо вас „заговарят“ образи-символи, закодирани душевни състояния, или ситуации-модели от историческата памет, които имат силата на архетипове. \r\n\r\n В опростена форма основните ценности на тази битовизирана във времето традиция са Братството, Любовта и Пътят. Всички хора са братя по рождение, защото са чада на Всевишния. Любовта към Всевишния е модел на любовта към ближния. Пътят към Всевишния ( Tanri ) е път към светлината на истината, доброто и красотата вътре в нас. Защото Ти си Той! Ти си Богочовек и мярата на пълната ти Свобода е постигането на пълно сливане с Него. Едва тогава Ти израстваш от „ пътник“ (yol oğlu) в „полюс на полюсите“ на Пътя (Enel Hak— Бог е в мен). \r\n\r\n Но Пътят за духовното израстване на личността предполага човекът, който поема по него да е Готов за това изключително дръзко предизвикателство. Духовен императив на Пътя към ,,пътника“ е той постоянно да се обновява, развива и усъвърщенства. Ако това не се случва- Пътят прекъсва пространствено-времевия си континиум и те отхвърля от себе си. Всяко поколение ,,светлинни хора“ , които пътуват го измерват с преодолени предизвикателства в намирането на божественото начало в себе си. Но Пътят сам по себе си няма начало и край в нашият Космос. Пътуването е въпрос на избор. Но след всяко преодоляно предизвикателство Пътят те поставя на ново изпитание с перманентно тестване на твоето слово, мисъл и действие. Ако си уловил резонанса на вътъка в тъканта на времето твоята отговорност се превръща в антена на колективната съдба . В този случай ,,закъснението“ и ,,изпреварването“ на времето често имат един и същ резултат: Пътят за определено време може да не те приеме, както се случва и с морето, понякога да не ни приема. Защото твоето наглед неуловимо действие може да наруши равновесието на политическият ти микрокосмос, което да има непредвидими последици за социалният макрокосмос на другите. Защото ,,ефектът на пеперудата“ може да породи буря, дори и в другият край на света... \r\n\r\n Дълбоките осъзнати истини в историческият опит на човека възкръстват, само когато им идва времето за нов живот, съобразно цикличната динамика на екзистенциалното ни битие. Тогава те мащабно се препроектират във всички значими дейности, включително и в практиките за правене на различни политики. Идеята за осъзнаването на божественото начало в човека, само на пръв поглед изглежда метафизична с трансцедентални измерения. В превод тя означава приоритетно изграждане на условия и правила за Субектност в обществото и историята. Един от най-големите дефицити на нашето време в планетарен мащаб е кризата на практиките за възпроизвеждане на широкоскроени Лидери. Изправени сме пред дълбока криза за Субекти и субектностти в обществото и историята. Това има фатални последици върху технологията за вземане на адекватни за времето ни значими решения. Тъкмо от това има най-голяма потребност светът, в който живеем днес! \r\n\r\n И тъкмо на този социокултурен и политически фон Светът става все по-сложен, бих казал, дори превзет. Светът е твърде динамичен, много неопределен и непредвидим, много опасен и рисков. Ако ми позволите, бих искал да ви обърна вниманието само върху няколко случващи се събития. \r\n\r\n Актуалната евроатлантическа нагласа за отношението към Русия на мен не ми допада. Не споделям и това, което направи Русия по отношение на Крим, но не споделям и начина за упражняване на натиск спрямо Русия. Русия е твърде сериозна геополитическа реалност, за да се упражняват силови подходи към нея за решаване на критични политически проблеми. Препоръчвам Ви тази моя оценка да не се превърне в политическа позиция на ДПС. Защото ще ви обвинят в нелоялност спрямо евроатлантизма... \r\n\r\n Другият случай стана актуален само от преди няколко дена. Китай обяви, че сменя системата петрол-долар, долар-петрол, в собствената си парична единица: петрол-йоан, йоан-петрол. Ако не се постигне споразумение вероятно към петрола ще се включат и други категории стоки в международната търговия, въпреки санкциониращите действия на САЩ спрямо Китайският внос с 3% мито. В интернет вече има индикираща информация, че няколко страни са готови да минат на разплащане с йоани, между които са Венецуела, Саудитска Арабия, вероятно и Иран..., Да не говорим за Русия... \r\n\r\n Тази ситуация я възприемам като създаване на условия за принудително коалиране с търговска и финансова мотивация. Но някой може ли да предвиди докъде може да стигне тази тенденция? \r\n\r\n Всякакви опити за имперски амбиции, независимо от кой край на света се появяват, създават предпоставки за дестабилизация на политическия Логос на Планетата. \r\n\r\n ДПС вече се превърна в модел за балансираща партия на Балканите. Съблюдаването и продуцирането на балансираща политика е въпрос на позитивна визия за света и много тежка отговорност. Дълбокият ни мотив за постигането на тази цел е запазването на Мира и гарантирането на Свободата и Демокрацията. \r\n\r\n Ако перифразирам един голям мислител на нашето време за избора на бъдещето: ,,Съдбата или Мечтата“, аз избирам Кармата, защото предполага активното и отговорно включване на личността в процеса проектиране и опредметяване на динамичното равновесие, като начин за произвеждане на Бъдеще. Кармата и Съдбата не са тъждествени. Съдбата предполага относителна пасивност на личността и предписва предопределеност на Бъдещето. \r\n\r\n Позитивното направляване на Кармата е целта на Пътя за постигането на субектност в обществото и историята. \r\n\r\n Пожелавам Ви много радости в живота, Наслаждавайте му се. \r\n\r\n Защото животът е дар. Само тези които се борят за него могат да се наслаждават на вкуса и смисъла на съществуването си. \r\n\r\n Бъдете живи и здрави! \r\n \n\t\t\t\t\t\t", "date": "2018.04.06", "title": "Според Доган “изпреварилите” времето си ще се върнат в него заедно със “закъснелите”"}
{"url": "http://www.bnews.bg/article/239855-prochetete_tazi_statiya_i_posle_kazhete_dali_sa_vazhni_skapite_partsalki_mikrobleydingat_i_miglite_na_snopcheta", "text": "\n Борбата с рака сега е много по-тежка, защото когато болестта се връща, откриват на сестра й тумор в мозъка. Това разкри Нана Гладуиш, която гостува в предаването „На кафе“ по Нова телевизия на връх рождения си ден. „Не можеш да мислиш за проклятие, да робуваш на суеверия, да се кръсти постоянно човек. Трябва да се каже, че това е моя живот, това ми се случва. Трябва да е по-реалистично“, каза още водещата на \"Съдебен спор\". „Наскоро ми казаха, че има нещо сбъркано в мен. Според астралната ми прогноза някак си имам това увреждане да смятам, че сред страдания постигам нещо, израствам“, добави тя за поредната си битка с рака. \r\nНана призна, че първата химиотерапия е била още по-тежка от преди. „Мислих си, че този филм съм го играла, но не бе така. Оказа се, че съм с наследствен рак, като на Анджелина Джоли“, разкри тя. Нана вече е преминала химиотерапия, лъчетерапия, а сега е и на хормонална терапия. Водещата е преминала и операция. При това лъчетерапията е продължила „всеки божи ден“ цели шест седмици. „Туморите са се свили, но са на много коварно място. Сега втория път се оказа, че те са в опашката на гърдата“, разкри Нана. \r\nВодещата на „Съдебен спор“ горещо призова жените да се подлагат редовно на задълбочени прегледи, за да не им се случват подобни нещастия. В студиото Нана, въпреки приповдигнатото си настроение, не сдържа сълзите си и разказа за момент, в който е гледала снимки, на които е била дебела, но е имала хубава къдрава коса. „Как може да съм била такъв урод. Искам си тъпата коса“, проплака Нана. \r\n\r\n Нана също сподели колко е тежко на сина ѝ да знае, че майка му се бори с коварната болест. По думите ѝ, ракът ограбва неговото детство. Веднъж той дори ѝ споделил, че „мрази този рак“. Тя добави, че детето ѝ вече е голямо, за разлика от първия път, и добре осъзнава какво се случва с майка му, но не веднъж е плакал неутешимо за нея. Негови съученици се опитвали да го убедят, че майка му ще умре, защото е болна и че трябва да се подготви за най-лошото. Той често е криел емоциите си, докато един ден не е избухнал в сълзи и разказал за всичко, което се случва далеч от родителските погледи. \"Една нощ говорихме доста дълго за всичко. Обясних му много неща и той ги разбра. Аз не знаех, че той осъзнава какво се случва\", допълни Нана. \r\n \n\t\t\t\t\t\t", "date": "2018.04.06", "title": "ПРОЧЕТЕТЕ тази статия! И после кажете дали са важни скъпите парцалки, микроблейдингът и миглите на снопчета… "}
{"url": "http://www.bnews.bg/article/239829-15_godishnata_dashteryata_na_aneliya_kato_kolezhka_na_mayka_si", "text": "\n Не за първи път снимка на дъщерята на поп-фолк певицата Анелия предизвика недоволството на феновете в социалните мрежи. \r\n\r\n Припомняме, че обща снимка на Денис и Ивон, дъщерите на Лияна и Анелия, предизвика негативни коментари само преди два месеца. Девойките позират с тежък грим, нацупени устни, а феновете определно не са очаровани от визията на тийнейджърките. Анелия пусна снимка на дъщеря си в социалната мрежа Instagram, която отново предизвика бурни коментари. \r\n\r\n \"Много бързо иска да порасне дъщерята , но така изглежда около 30-годишна\", \"Когато стана певица Анелия ми беше любимка... толкова естествена, мила, невинна с огромент талант... за съжеление от нея остана само таланта и даде добър пример на дъщеря си да изглежда неестествено.. красива е,да ти е жива и здрава, но не отива на годините й тази визия\" са само част от възмущенията. \r\n\r\n Преглеждайки профила на момичето няма как да не забележим, че всяка една снимка е съпроводена с кифленски пози, които са крайно неподходящи за девойка на нейната възраст. Ивон Динева прилича на наборка на майка си. Тя явно се опитва да подражава на Анелия и колежките й от поп фолк средите, пише Hotnews. \r\n \n\t\t\t\t\t\t", "date": "2018.04.06", "title": "15-годишната дъщерята на Анелия като колежка на майка си "}
{"url": "http://www.bnews.bg/article/239845-svezhi_idei_za_ukrasa_na_trapezata_za_velikden_snimki", "text": "\n Пролетта дойде, а с нея настъпват и великденските празници. Идва времето, в което да се насладим на даровете на природата и да зарадваме семейството с щастливи съвместни мигове, красиви вкусове и цветове. \r\nКогато мислите как да украсите празничната трапеза, сетете се за великденската салата. В нея виждаме свежи пролетни цветове - зелена салата, червени репички, ярки жълтъци. Заложете на подобни нюанси и в украсата на масата. \r\nСложете цветя с дъх на пролет - момина сълза, виолетки, лалета, нарциси. Украсете и с традиционните върбови клонки. \r\nЗа по-рустикален стил заложете на бели цветя в керамични вази с естествени тонове. Украсете с дървени фигурки на зайци и пилета. \r\nАко заложите на класиката, също няма да сбъркате. Всеки българин би се зарадвал да види традиционна великденска трапеза, която в миналото е била и в по-тъмни цветове. Тъмночервена битова покривка; дървена икона; обикновена свещ, донесена от църквата; яйца, боядисани с люспи от лук. \r\n\r\n \r\n \n\t\t\t\t\t\t", "date": "2018.04.06", "title": "Свежи идеи за украса на трапезата за Великден! (СНИМКИ)"}
{"url": "http://www.bnews.bg/article/239838-ginka_ot_pazardzhik_izbiva_kompleksi_nabuta_sinovete_si_sred_detsata_na_elita", "text": "\n Наследниците на собственичката на ЧЕЗ – Гинка Върбакова са ученици в най-престижното школо у нас – Италианския лицей в Горна баня. \r\n\r\n За никой не е тайна, че Гинка от Пазарджик се оказа скрита лимонка и наяве излизат все по-пикантни неща за нея и семейството й. \r\n\r\n В първата си ТВ изява Гинчето се беше „барнала“ със зеленикаво пуловерче, явно, за да не бие на очи, ама пък така ни ги избоде, че… В следващите си срещи с медиите, когато беше на посещение в Министерски съвет Гинка вече беше заложила на цифра пара и показа скъпарски тоалети. Ако не помните, ще ви подсетим, че само за няколко часа срещи в МС и Народното събрание, Гинка успя да смени два пъти визията си. Интересно къде се е преоблякла тогава? Да не би да е в някой министерски кабинет или пък не? Това и до днес се питат по наблюдателни в бранша. \r\nКакто подобава за нова собственичка на ЧЕЗ, считана или представяща се за милионерка, Гинка не пести за „мамините синчета“. Баткото Слави и по-малкият Иван, били добри ученици, казват преподаватели от лицея. Не демонстрирали високо самочувствие, но си личало, че и те като останалите ученици от школото, не са случайни и не произхождат от какво да е семейство. \r\nДвете момчета дружали с децата на не една или две известни личности. Ученици там са децата на Божидар Лукарски, Джуди Халваджиян, Мариана Векилска, Крум Савов, Деси Цонева и още много други, пише „Ретро“. Върбакова често изпращала синовете си до двора на школото с лъскавото си Ферари за половин милион, но нейното возило не можело да блесне сред останалите скъпарски автомобили. \r\n\r\n В това училище се смята, че са предимно децата на елита. Що за елит обаче имаме ние? Някой друг журналист, който блее безлично по телевизията и хоп – веднага е елит… глупости… Друг забравен от Бога политик, за който само с лошо се споменава името му, трети известен с това, че е известен и така, изведнъж в лицея се оказва, че има какво - избиване на комплекси. Ето такъв ни е елитът. Като теглиш чертата накрая, излиза, че сигурно едва 10% от учащите там са наистина от елита, а другите са деца на майки и татковци, мернали се по някой друг канал и вкарали децата си там, за да се величаят и те. Жалко... \r\n \n\t\t\t\t\t\t", "date": "2018.04.06", "title": "Гинка от Пазарджик избива КОМПЛЕКСИ! Набута синовете си сред децата на „елита“! "}
{"url": "http://www.bnews.bg/article/239841-nie_s_vyara_tryabva_da_sledvame_hrista_prez_vsichki_dni_na_negoviya_zhivot_za_da_badem_chestiti_v_svoyata_vyara_i_v_svoeto_upovanie_i_nadezhda", "text": "\n   \r\n\r\n „Господ Иисус Христос умря за нас и за нашето спасение, и остави своите Апостоли да благовестят Неговия живот, Неговото учение, Неговата Божествена сила. Ние с вяра трябва да следваме Христа през всички дни на Неговия живот, за да бъдем честити в своята вяра и в своето упование и надежда. Всички ние чувстваме силата Господня и затова при всички дни, и при всички радостни и тъжни дни Неговата сила, Неговата любов към нас да я чувстваме и тя да бъде за нас спасителен пристан. За много години!”, каза патриарх Неофит в митрополитската катедрала „Св. Неделя”. \r\n\r\n На Велики (Разпети) петък - най-тежкият ден за Божия син - не се отслужва литургия. Сутринта в храма се изнася светата плащаница, чието носене напомня за носенето на Христовото тяло към Гроба. Вечерта се извършва символичното опело Христово. При изнасянето на Плащаницата се спазва и специален ритуал. Певецът застава пред северната врата на Св. Олтар и започва бавно да пее първата стихира, а след него върви свещеникът и други църковнослужители, които носят Св. Плащаница, обикалят три пъти около разпятието и приготвената маса (кувуклия) и слагат плащаницата на масата. \r\n\r\n Храмовете днес се изпълват с хора, които минават под Плащаницата.  \r\n \n\t\t\t\t\t\t", "date": "2018.04.06", "title": "Ние с вяра трябва да следваме Христа през всички дни на Неговия живот, за да бъдем честити в своята вяра и в своето упование и надежда"}
{"url": "http://www.bnews.bg/article/239858-germaniya_pusna_puchdemon_sreshtu_garantsiya_ot_75_hil_evro", "text": "\n Бившият ръководител на правителството на Каталуния Карлес Пучдемон напусна затвора в северния германски град Ноймюнстер след плащане на гаранция от 75 хил. евро. \r\n\r\n Пучдемон беше задържан на 25 март на германската граница с Дания на път за Белгия, където се укриваше от октомври. \r\n\r\n Пред стените на затвора Пучдемон бе посрещнат от привърженици и журналисти. Той благодари на всички за солидарността и подкрепата, включително на немски. \r\n\r\n „Призовавам да бъдат освободени всичките ми колеги, които се намират в испански затвори. За Европа е позор да има политически затворници”, заяви 55-годишният Пучдемон, имайки предвид задържаните в Испания каталунски сепаратисти. \r\n\r\n По думите му „борбата засяга всички европейски граждани”. \r\n\r\n „От години искахме диалог с испанските власти, а получихме единствено репресивен отговор. Дойде време да се занимаваме с политика, а не с оправдания”, заяви той. \r\n\r\n Испанските власти издирват Пучдемон за бунт и злоупотреба с държавни средства при организирането на неразрешен референдум миналата година за независимост на Каталуния от Испания. \r\n\r\n Мадрид иска екстрадицията му с европейска заповед за задържане. \r\n\r\n Вчера Висшият регионален съд в град Шлезвиг постанови, че Пучдемон може да бъде пуснат под гаранция от 75 хил. евро, но искането на Испания за екстрадицията му продължава да се проучва. \r\n\r\n Съдът отхвърли испанското обвинение в подстрекателство към бунт, но продължава да разглежда обвинението в злоупотреба с държавни средства. \r\n \n\t\t\t\t\t\t", "date": "2018.04.06", "title": "Германия пусна Пучдемон срещу гаранция от 75 хил. евро"}
{"url": "http://www.bnews.bg/article/239844-kyurdi_nahluha_v_sgradata_na_saveta_na_evropa_vizhte_kakvo_napraviha", "text": "\n Около 30 кюрди нахлуха в сградата на Съвета на Европа и изпочупиха няколко прозореца, преди да бъдат изтикани от полицията, съобщаа турският вестник \"Хюриет\". Нападението е станало на 5 април, четвъртък. \r\n\r\n Кюрдите са носили плакати, с които са искали освобождаването на лидера на ПКК (Кюрдската работническа партия) Абдула Йоджалан, който от 1999 г. излежава присъда в затвора на остров Имралъ в Мраморно море. \r\n\r\n По време на нападението в сградата е имало около 600 души, които след атаката са преместени на по-горни етажи. \r\n \n\t\t\t\t\t\t", "date": "2018.04.06", "title": "Кюрди нахлуха в сградата на Съвета на Европа! Вижте какво направиха… "}
{"url": "http://www.bnews.bg/article/239832-kitay_v_otpor_na_sasht_za_targovskata_voyna", "text": "\n Търговската война между САЩ и Китай се задълбочава, след като тази нощ президентът Доналд Тръмп заплаши, че ще въведе мита за още 100 милирда долара върху китайски стоки. \r\n\r\n Китайското министерство на търговията веднага реагира и обяви, че Китай е \"готов да заплати\" всяка цена в търговската война. \r\n\r\n Ескалацията идва след като Тръмп вече наложи мита за около 50 милиарда долара върху китайски стоки. Пекин обаче веднага предприе ответни мерки. Заради тях Тръмп обвини Пекин, че желае да навреди на американските производители и земеделци и обяви решението си за нови санкции. \r\n\r\n Администрацията на Тръмп е на ръба и на търговска война с Европа, след решението за по-високи мита върху алуминия и стоманата, които силно ще засегнат продажбата на европейски автомобили в САЩ. ЕС обяви, че ще вземе ответни мерки. \r\n \n\t\t\t\t\t\t", "date": "2018.04.06", "title": "Китай в отпор на САЩ за търговската война"}
{"url": "http://www.bnews.bg/article/239827-piyaniyat_tsvetin_na_kameliya_pusna_ezik_na_nezhen_frizyor_skandalno_foto", "text": "\n Обявилият се за „фризьор на звездите“ Ивайло Колев, се похвали с клип, на който се целува с половинката на фолк певицата Камелия – Цветин \r\n\r\n Тримата са в компанията на още една двойка и пируват в Гърция. Клипчето снима самия Ивайло. Всички на масата са видимо пияни, особено мъжът до Камелия. Завалян говор, мазни усмивки, плоски шеги се леят край отрупаната софра. \r\nВ един миг майсторът на ножицата с пеперудена душа, започва да обяснява колко обича Цветин. Той пък отвръща на спонтанните трепети на Колев с целувка в устата, пише HotArena. \r\nКамелия, също порядъчно почерпена, започва да свири с пръсти като каруцарка, а Цветин избухва, развълнуван от лумналата внезапно мъжка страст: „Ауууу, педалскаааааа историяяяяяяя“. \r\n\r\n Снимката вижте \r\nДа, така е! Няма какво друго да допълним. \r\n \n\t\t\t\t\t\t", "date": "2018.04.06", "title": "Пияният Цветин на Камелия пусна език на нежен фризьор! (СКАНДАЛНО ФОТО) "}
{"url": "http://www.bnews.bg/article/239797-nina_dobrev_zapochna_rabota_po_nov_film", "text": "\n Нина Добрев и филмовите й проекти са под пара. \r\n\r\n В средата на март стана ясно, че актрисата с български корени се завръща на малкия екран и ще участва в сериала \"Fam\". През август се очаква да излезе Dog Days, отново продукция с нейно участие. В момента обаче Нина Добрев стартира снимките за друг филм - Run This Town. Самата тя се похвали в социалните мрежи, че първият ден на снимачната полщадка е преминал успешно \r\n\r\n Все още няма информация за премиерната дата на дилма. Известно е, че попада в жанра на драмата, а негов режисъор е Рики Толман. Компания на Нина Добрев ще правя Бен Плат, Мена Масуд (Open Heart, 2015 г.) и Деймиън Люис (\"До живот\", 2007-2009 г.) \r\n  \r\n \n\t\t\t\t\t\t", "date": "2018.04.06", "title": "Нина Добрев започна работа по нов филм"}
{"url": "http://www.bnews.bg/article/239823-publikuvaha_posledniya_telefonen_razgovor_na_dolores_o_riardan", "text": "\n Порталът TMZ публикува последният разговор на солистката на култовата рок група The Cranberries Долорес О'Риърдън. \r\n\r\n Там се отбелязва, че телефонното обаждане е направено няколко часа преди смъртта на певицата. На 15 януари актрисата набра номера на нейния приятел и колега Дан Уайт, но той не вдига и тя оставя гласово съобщение на телефонния му секретар. О'Риърдън казва, че е в Лондон и иска да запише нова версия на песента \"Зомби\" с групата Bad Wolves, чиято работа й харесва много.  \r\n\r\n Съдейки по гласа на певицата, тя в била в сравнително добро настроение. \r\n\r\n Долорес О'Риърдън почина внезапно на 15 януари тази година в Лондон, където отиде, за да запише нова версия на песента \"Зомби\". Специалисти намират смъртта на 46-годишна жена за странна, но не и подозрителна. \r\n  \r\n \n\t\t\t\t\t\t", "date": "2018.04.06", "title": "Публикуваха последния телефонен разговор на Долорес О'Риърдън\r\n"}
{"url": "http://www.bnews.bg/article/239846-dalgiya_pogazi_pametta_na_bashta_si_razprodal_tsyaloto_mu_imane", "text": "\n Слави Трифонов разпродал цялото имане на баща си, споделят съселяните на покойния дядо Тодор. Дългия се отървал от дългогодишния труд на татко си за броени дни, като на безценица цялото семейство обявили за продан всички животни, които татко му гледал, както и стоката, която изкарвал от тях и така се издържал след пенсионирането, без да зависи от сина си. \r\nПоследните думи на дядо Тодор, които оправил към тв водещия, били да запази всичко, което е съградил, и да не се намесва в политиката. Трифонов обаче не уважил предсмъртните му завети. Къщата на стареца в село Тодорово, където прекарал последните години от живота си, ремонтирайки я непрекъснато, пък била под ключ. Нито майката на Трифонов – Здравка, нито кака му Петя ходели да наглеждат имота, за който дядо Тодор хвърлил всичките си спестявания и хиляди часове неуморен труд. Те поверили ключ на неговия братовчед Илия, който живеел през няколко къщи в същото плевенско селце. Комшията ходел да наглежда двора и да следи дали циганите от околията не са надушили, че постройката е необитаема и дали няма зулуми. \r\nСъселяните на бай Тодор твърдят, че за последно Слави ходил на гости там през миналото лято. За всичките години, които баща му прекарал на спокойствие в Тодорово, той никога не останал да нощува там. Въпреки че често от ефира на предаването си натяква, че е свикнал със земеделската работа и мотиката не го плаши, жителите на селцето са категорични, че нито веднъж не са го видели да се втурва да помага. Идвал за през деня с черния си джип, а после се прибирал в апартамента на майка си в Плевен и нощувал задължително там. Приличал на покойния си татко само по високия ръст, който се предавал от поколение на поколение, защото и дядото на Дългия – Стою, на младини бил огромен. Златните ръце на баща си тв водещият не наследил. Приживе бай Тодор по цял ден майсторял мебели и бил известен като най-изкусния дърворезбар в околията. Навремето дори бил избран от Тодор Живков да се труди над направата на неговата спалня, пише \"Ретро\". \r\nБащата на Трифонов почина на 85-годишна възраст, на 22 ноември, в съня си. Няколко месеца преди това се придвижвал трудно и с патерици, но отказвал да се лекува в Плевен или София. На погребението му цялото село излязло да го изпрати, защото всички го уважавали и помнели като добър и отзивчив човек, чиято най-голяма болка била, че синът му не го дарил с внуци и не му говорел с години, защото навремето си позволил да даде интервю през главата му. \r\n  \r\n \n\t\t\t\t\t\t", "date": "2018.04.06", "title": "Дългия погази паметта на баща си, разпродал цялото му имане "}
{"url": "http://www.bnews.bg/article/239834-ubiha_6000_patitsi_s_ptichi_grip", "text": "\n \r\nОколо 6000 патици от ферма в стралджанското село Зимница, заразени от вируса на \"птичия грип\" тип H5N8, са умъртвени и загробени. \r\nВетеринари са дезинфекцирали птицефермата. Това събщи ръководителят на Областната дирекция по безопасност на храните на д-р Николай Георгиев пред БТА.  \r\nОгнището на високопатогенната инфлуенца по птиците е възникнало в нова сграда, добре изолирана от прелетни птици. Ветеринари проучват мястото, за да се открият причината за заразата, допълни Георгиев.  \r\nОбособена е 3-километрова предпазна зона и 10-километрова наблюдавана зона около животновъдния обект. Забранени са търговията и придвижването на домашни и диви птици и яйца за разплод, организирането на панаири, пазари и изложби на животни в региона.  \r\nСобствениците на убитите птици ще бъдат обезщетени по пазарни цени.  \r\nВ началото на ноември миналата година в стралджанските села Зимница и Чарда бе открито огнище на \"птичи грип\" и бяха умъртвени около 70 000 пилета и гъски.  \r\n  \r\n \n\t\t\t\t\t\t", "date": "2018.04.06", "title": "Убиха 6000 патици с птичи грип "}
{"url": "http://www.bnews.bg/article/239836-ekskluzivno_v_bnews_zversko_zadrastvane_v_tunela_na_ihtiman_v_posoka_sofiya_plovdiv_hvarchat_patrulki_izbyagalite_pandizchii_snimki", "text": "\n Зверско задръстване с дължина около 10 км има в тунела на Ихтиман по посока София-Пловдив, алармираха наши читатели. \r\n\r\n По думите им по магистралата хвърчат патрулки!  Пътуващите се чудят дали е станал инцидент на пътя или просто софиянци се изнасят към Южна България. \r\n\r\n Не са малко и съмненията, че задръстването и летежът на патрулките е свързано с издирването на избягалите пандизчии.  \r\n\r\n От Пътна полиция продължават да издирват по родните пътища бегълците Пелов и Колев, но твърдят, че няма да пречат на пътуващите и почиващи българи. Явно не е съвсем така, както показва и сигналът на нашите читатели. \r\n\r\n \r\n \n\t\t\t\t\t\t", "date": "2018.04.06", "title": "ЕКСКЛУЗИВНО В BNEWS! Зверско задръстване в тунела на Ихтиман в посока София-Пловдив! Хвърчат патрулки! Избягалите пандизчии?! (СНИМКИ"}
{"url": "http://www.bnews.bg/article/239833-tezhka_katastrofa_tir_pomete_tri_koli_kray_bansko", "text": "\n Тежкотоварен камион се обърна на пътя край Банско, помитайки три леки автомобила. Има пострадали хора. \r\n\r\n Тежката катастрофа е станала на пътя Симитли – Банско – Гоце Делчев. Към 10.45 часа на изхода на Банско в посока Добринище, ТИР се преобръща и удря три леки автомобила. \r\n\r\n Според предадения към спешния телефон 112 сигнал има петима пострадали. На място на инцидента се изпращат линейки от Банско и Разлог и пожарни екипи. \r\n\r\n Един човек е загинал, поне четирима са ранените при станалата тежка катастрофа край Банско, предава кореспондентът на БГНЕС за региона.  \r\n  \r\n \n\t\t\t\t\t\t", "date": "2018.04.06", "title": "Тежка катастрофа: ТИР помете три коли край Банско!"}
{"url": "http://www.bnews.bg/article/239826-irlandskiyat_boets_konar_magregar_zadarzhan_v_sasht", "text": "\n Ирландската суперзвезда в смесените бойни изкуства Конър Макгрегър се забърка в невиждан скандал през изминалата вечер в Ню Йорк и в момента е обявен за издирване от местната полицията. Малко по-късно той сам се предаде на властите. \r\n\r\n Частният самолет на ирландеца също така е блокиран на летището, а самият Макгрегър няма право да напуска страната. \r\n\r\n Причината за всичко това е нападение над автобус на UFC, в който са пътували бойци на организацията, включително и Хабиб Нурмагомедов, с когото имат словесен конфликт в продължение на вече няколко години. \r\n\r\n Друга причина за тази агресия може да бъде факта, че вчера през деня президентът на UFC Дейна Уайт обяви, че титлата на ирландеца в лека категория ще бъде отнета, тъй като вече година и половина тя стои незащитена. \r\n\r\n Без съмнение допълнително масло в огъня наля и конфликтът отпреди няколко дни между Хабиб Нурмагомедов и спаринг партньорът на Макгрегър Артьом Лобов, който също е бил сред участниците в нападението на превозното средство. \r\n\r\n Вследствие вчерашният инцидент Лобов беше изваден от бойната карта за UFC 223, която ще се проведе тази събота в Ню Йорк (7-ми април). \r\n\r\n Макгрегър и група от около 20 човека са замеряли автобуса с обемисти предмети, а на видео се вижда как лично ирландецът хвърля предмет по автобуса и чупи един от прозорците на превозното средство, в следствие на което с прорезни рани по лицето и ръцете се оказва боецът в лека категория Майкъл Киеза. \r\n\r\n \"Не искам да имам нищо общо с Конър Макгрегър. Не мисля, че който и да било вече ще има интерес от него. Ясно е, че има вражда между Хабиб и Макгрегър, но нещата не трябва да се случват по този начин. Той просто трябва да излезе и да се бие с Хабиб в клетката, а не да напада автобус със бойци, на които им предстоят битки след няколко дни. Полицията ще се погрижи за него. Очаквам сам да се предаде. Знам, че няколко души ще подадат жалби срещу него\", коментира президентът на UFC Дейна Уайт. \r\n \n\t\t\t\t\t\t", "date": "2018.04.06", "title": "Ирландският боец Конър Магрегър задържан в САЩ?"}
{"url": "http://www.bnews.bg/article/239830-za_velikden_bivshata_na_andrey_arnaudov_pokaza_badzhatsi_kato_kozunatsi_snimka", "text": "\n \r\n\r\n  \r\n „Баджаци като козунаци за Великден”, написа хаплив коментар последовател на Тютюнджиева в Инстаграм. В момента Бориса е на почивка в Доминикана, откъдето не спира да публикува предизвикателни фотоси от плажа, пише HotArena. \r\n„Освен дебели, краката й са и криви. Каква манекенка е тази”, пише друга потребителка в мрежата. Въпреки че Бориса видимо е отслабнала напоследък. Снимката вижте  \r\n\r\n \n\t\t\t\t\t\t", "date": "2018.04.06", "title": "За Великден: Бившата на Андрей Арнаудов показа баджаци като козунаци (СНИМКА)"}
{"url": "http://www.bnews.bg/article/239840-vizhte_s_kakvo_orazhie_e_strelyal_pelov_pri_byagstvoto", "text": "\n Бойно 9-милиметрово оръжие носели избягалите от Централния софийски затвор Владимир Пелов и Радослав Колев. Това предаде Нова телевизия, позовавайки се на заместник-министърът на правосъдието проф. Николай Проданов. \r\n\r\n Пред камерата ни социалният работник Красимир Кръстев – единственият подгонил Пелов при бягството, изрази съмнение, че рецидивистът е носел газов пистолет. Пелов стрелял по Кръстев, а служителят на мястото за лишаване от свобода не чул свистене на куршум. „Той се беше прицелил в мен добре и стреля от доста близко разстояние. Ако наистина патронът беше боен, може би нямаше да разговаряме сега”, каза Кръстев пред Миролюба Бенатова. \r\n\r\n Все още не е ясно как бегълците са се сдобили с оръжие. \r\n  \r\n \n\t\t\t\t\t\t", "date": "2018.04.06", "title": "Вижте с какво оръжие е стрелял Пелов при бягството!"}
{"url": "http://www.bnews.bg/article/239854-2_7_mln_potrebiteli_na_feysbuk_ot_evropa_sa_zhertva_na", "text": "\n Личните данни на 2,7 млн. потребители на „Фейсбук” от страни в Европейския съюз са били използвани неправомерно от консултантската компания „Кеймбридж Аналитика”, предаде „Ройтерс”, като се позова на говорител на ЕК. \r\n\r\n Еврокомисията е била уведомена от социалната мрежа за ситуацията с официално писмо късно в четвъртък и сега ще иска още подробности по случая. Още през вчерашния ден обаче беше ясно, че злоупотребата с лична информация е минала и отвъд Океана. \r\n\r\n Европейският парламент по-рано покани създателя на \"Фейсбук\" Марк Зукърбърг да даде обяснения по случая и да предостави информация за мерките, които предприема компанията за защита на персоналните данни на своите потребители. На 26 април той ще трябва да отговаря пред британските депутати. \r\n\r\n На 4 април ръководството на „Фейсбук” обяви, че стартира редица мерки за повишаване на безопасността на личните данни на клиентите на едноименната социална мрежа, а също така посочи, че „Кеймбридж Аналитика“ най-вероятно е събрала личните данни на 87 милиона души – главно в САЩ. \r\n\r\n По-рано се смяташе, че в масивите на \"Кеймбрид Аналитика\" са влезли не повече от 50 млн. човека, така че и сега данните за събраното от граждани на ЕС вероятно ще се окажат твърде пожелателни. \r\n\r\n Злоупотребата с лични данни и употребата за пропаганда им в предизборни кампании като тези на Доналд Тръмп и за брекзит коства 100 млрд. долара на \"Фейсбук\", но позициите на компанията на борсата постепенно се стабилизират. \r\n \n\t\t\t\t\t\t", "date": "2018.04.06", "title": "2,7 млн. потребители на Фейсбук от Европа са жертва на… "}
{"url": "http://www.bnews.bg/article/239818-oon_zasedava_po_sluchaya_skripal", "text": "\n По искане на Русия в Съвета за сигурност на ООН проведе извънредно заседание по случая \"Скрипал\". Постоянният представител на руската страна в световната организация Василий Небензя за пореден път отхвърли предположенията, че Москва е отговорна за атаката с неврнопаралитично вещество срещу бившия агент Сергей Скпирал и дъщеря му Юлия. \r\n\r\n \"В това мътно дело има много въпросителни. От самото начало британската страна, в лицето на такива опитни химици като премиера Тереза Мей и външния министър Борис Джонсън, заявиха, че в случая с отравянето на Скрипал, става дума за използването на някакво вещество, както и че с висока степен на вероятност, то има руски произход. Това е координирана, много добре подготвена кампания. Не е случайна. Основната цел е ясна - да се дискредитира и дори делегитимизира Русия. Трябва да заявим, че \"Новичок\" не е руска запазена марка, въпреки очевидното руско название. Това название беше измислено на Запад за цяла линия бойни отровни вещества, които са разработвани в редица страни, включително в САЩ и Великобритания, което не е никаква тайна за експертите\". \r\n\r\n Според руския представител, сегашната ситуация около делото \" Скрипал\" застрашава международната стабилност и сигурност. Той подчерта, че Великобритания \"си играе с огъня и ще съжалява\". \r\n\r\n На заседанието Небензя подчерта, че \"Русия няма никаква връзка с отравянето на Скрипал\". Тя \"има интерес от истината повече от всеки друг\", каза той, цитиран от Франс прес. Небензя осъди, според него, една предварително подготвена кампания за дискредитиране на Русия. \r\n\r\n Британският постоянен представител в ООН Карън Пиърс съобщи на заседанието, че искането на Русия за консулски достъп до Юлия Скрипал е било предадено на възстановяващата се след нападението миналия месец рускиня. \r\n\r\n \"Получихме запитване от руския консул, отнесохме до го Юлия Скрипал и чакаме нейния отговор. Според международните закони британското правителство трябва да приеме много сериозно това искане, но трябва да се има предвид и мнението на Юлия Скрипал.\" \r\n\r\n Карън Пиърс заяви още, че страната й е започнала едно от най-обстойните и сложни разследвания, водени някога. Тя на свой ред обвини Русия, че се опитва да подкопае международните институции, заели се със случая. \r\n\r\n \"Най-подходящата метафора в ситуацията е, че подпалвачът се е превърнал в пожарникар, но в конкретния случай иска да разследва собствения си пожар. Не можем да пренебрегнем случилото се в Солсбъри. Не можем да пренебрегнем факта, че Русия затваря очите за използването на химическо оръжие в Сирия и в Солсбъри. И не можем да пренебрегнем начина, по който Русия се стреми да подкопае международните институции.\" \r\n\r\n Междувременно вчера британските власти разпространиха изявление от името на дъщерята на Сергей Скрипал - Юлия, в което се казва, че с всеки изминал ден състоянието й се подобрява. В същото време руска телевизия излъчи запис, за който се твърди, че е от разговор на Юлия с братовчедка й. В него тя казва, че баща й се чувства добре. \r\n \n\t\t\t\t\t\t", "date": "2018.04.06", "title": "ООН заседава по случая \"Скрипал\""}
{"url": "http://www.bnews.bg/article/239822-fitnes_instruktorat_richard_velichkov_shte_uchastva_na_mistar_sofiya", "text": "\n \r\n\r\n Нашумелият фитнес инструктор, в края на миналата година, спечели Super Photo Model Universe, а сега ще вземе участие и на Мистър София. Ричард е старши инструктор във веригата Pulse Fitness and Spa. Той нашумя освен с тренировките си, а и с това че тренира едни от най-красивите дами във фитнеса. Сред неговите клиентки са дизайнери, модели и дами от висшия лайфстайл на София. Очевидно е, че успешно пробива и съвсем скоро очакваме да стане един от водещите имена в сферата на фитнеса в България. След няколко успешни участия в телевизията дочуваме, че е възможно да влезе в някое риалити. Пожелаваме му успех на конкурса и скоро очакваме неговите нови изяви. \r\n  \r\n \n\t\t\t\t\t\t", "date": "2018.04.06", "title": "Фитнес инструкторът Ричард Величков ще участва на Мистър София\r\n"}
{"url": "http://www.bnews.bg/article/239816-sluzhitel_v_tszs_nyama_greshki_na_rakovodstvoto_ima_sistemni_problemi", "text": "\n Социалният работник Красимир Кръстев, който подгони един от избягалите от Централния софийски затвор – Владимир Пелов, разказа пред камерата на NOVA за ситуацията като от американски екшън. \r\n\r\n Кръстев бил в кабинета си, когато Пелов и Радослав Колев набиват служител в стаята за получаване на пратки, заплашват надзирател, за да им отвори вратата и излизат от затвора през главния вход. \r\n\r\n „Отваряйки вратата на офиса си, видях, че Пелов блъска и се опитва да стреля по колегата на поста при бариерата. Той се опита да препречи пътя на бегълците”, спомня си социалният работник. \r\n\r\n Той обясни, че първоначално дори не разбрал, че бегълците са двама. Видял и разпознал само Пелов. Подгонил го, предаде Нова тв. \r\n\r\n „Когато усети, че ще го настигна, се обърна срещу мен и извика, че има граната. След това се прицели и стреля срещу мен. Нямаше свистене на куршум и предположих, че пистолетът може да е газов. Впоследствие разбрах, че разследващите са намерили бойна гилза”, разказва още Кръстев. \r\n\r\n Той обясни, че в случая с бягството „няма грешка на ръководен състав, но има системни проблеми”. \r\n\r\n Кръстев поясни още, че двамата рецидивисти не са били изолирани, защото имали добро поведение между стените на затвора. Именно затова служителите нямали право да ги изпратят в килии в коридора на най-опасните престъпници. \r\n\r\n Социалният работник потвърди, че до служителите на затвора са стигали сигнали за готвено от Пелов бягство и били взети необходимите мерки. \r\n\r\n „Бягството се случи, защото имаш заплаха с оръжие. Иначе колегите щяха да реагират, щяха да се борят до последно, за да спрат Пелов и Колев”, категоричен е Кръстев. \r\n \n\t\t\t\t\t\t", "date": "2018.04.06", "title": "Служител в ЦЗС: Няма грешки на ръководството, има системни проблеми"}
{"url": "http://www.bnews.bg/article/239837-raztarsvashto_ot_barekov_na_razpeti_petak_zashto_geniite_na_chovechestvoto_bivat_ubiti_ot_samoto_chovechestvo_na_bog_li_zavizhdame", "text": "\n На най-тъжния и тежък за християнския свят ден - Разпети петък, саможертвата на Исус предизвиква резонните, но жестоки въпроси в паралела с настоящото състояние на света: къде е пределът на саможертвата и накъде отива светът, убивайки най-добрите, коментира евродепутатът Николай Бареков в свой пост във Фейсбук. Дали така сами не отиваме към бездната? \r\n\r\n *Публикуваме без редакторска намеса. \r\n\r\n \"Ботев на 28 години (турското разузнаване твърди, че е на 45), Иисус Христос на 33, Левски на 36......къде е Пределът на саможервата? Защо гениите на човечеството биват убити от самото човечество? Та те са носителите на Божията светлина сред нас и толкоз рядко и за кратко се появяват на грешната ни земя. На Бог ли завиждаме ние, създадените от Него? Защо човечеството се оставя да ни управляват дебели, самодоволни 60 годишни оядени, тлъсти, впиянчени плужеци? На тях не им пука за младите, за бъдещето. Интересува ги само властта им на мига и само пълния им търбух. Контролът върху стадото в абсурдна колизия със собствените му потребности и интереси. Господи!? Народе???? Убивайки най-добрите и управлявани от най-простите и нахалните, не отиваме ли сами към бездната...\" \r\n\r\n \r\n \n\t\t\t\t\t\t", "date": "2018.04.06", "title": "Разтърсващо от Бареков на Разпети петък: Защо гениите на човечеството биват убити от самото човечество? На Бог ли завиждаме?"}
{"url": "http://www.bnews.bg/article/239819-politsai_gramnaha_balgarin_v_indoneziya_mamil_s_bankovi_karti", "text": "\n Полицай от криминален отдел на полицията в Джакарта, Индонезия, простреля смъртоносно български гражданин, заподозрян за измами с банкови карти. \r\n\r\n По време на ареста той се опитал да нападне полицаите с ножче, прикрепено към катарамата на колана му и бил прострелян смъртоносно, разказа говорителят на полицията в Джакарта Арго Юмоно. \r\n\r\n При обиск на дома на заподозрения са били намерени 940 скимирани карти, три лаптопа, девет камери за \"шпиониране\" на пин кодовете, скимиращи устройства и устройство за кодиране на данни. Заподозреният е инсталирал скимиращи устройства на редица банкомати в Тангеранг, Батам, Йогякарта, Соло, Бали и Бандунг, заяви говорителят на полицията в Джакарта. Заподозреният бил подпомаган от още двама души, които се издирват. \r\n\r\n До разследването се стигнало, след като 13 март десетки клиенти на банката Ракят Индонезия (Bank Rakyat Indonesia) съобщили за загуби по сметките си. \r\n\r\n \r\n  \r\n \n\t\t\t\t\t\t", "date": "2018.04.06", "title": "Полицаи гръмнаха българин в Индонезия, мамил с банкови карти"}
{"url": "http://www.bnews.bg/article/239828-preselenieto_v_sila_zasilen_trafik_po_granitsite_s_makedoniya_turtsiya_i_rumaniya", "text": "\n Интензивен е трафикът по границите с Македония, Турция и Румъния. Това съобщиха за \"Фокус\" от ГД \"Гранична полиция\". На българо-македонската граница на ГКПП \"Станке Лисичково\" трафикът е интензивен на вход за леки автомобили. \r\n\r\n На българо-турската граница на ГКПП \"Капитан Андреево\" и ГКПП \"Лесово\" трафикът е интензивен на изход за леки автомобили. На българо-румънската граница на ГКПП \"Дунав мост\"- Русе и ГКПП \"Дуранкулак\" трафикът е интензивен на вход за леки автомобили. \r\n\r\n Нормален е трафикът на граничните пунктове със Сърбия и Гърция. \r\n\r\n По данни на Агенция \"Митници\", от 20 часа на 8 април до 8 часа на 10 април 2018 г. обработването на пътни и винетни такси на граничните пунктове ще се извършва ръчно, поради оптимизация на информационните системи на агенцията. \r\n \n\t\t\t\t\t\t", "date": "2018.04.06", "title": "Преселението в сила: Засилен трафик по границите с Македония, Турция и Румъния"}
{"url": "http://www.bnews.bg/article/239817-golyamoto_sanirane_na_gerb_za_3_g_v_sofiya_napraveni_samo_7_bloka", "text": "\n \r\nГолемият проект, който сепродъни отвсякъде на ГЕРБ - голямото БЕЗПЛАТНО саниране на блоковете в България. \r\n\r\n Резултати:  \r\nПокривът на седми блок в ж.к. „Сердика” тече от години и апартаментът на Стоян Стоянов на последния етаж се наводнява често. \r\nПреди две години собствениците на апартаменти в блока кандидатстват по програмата за енергийна ефективност и дори сключват договор с общината. Според район „Възраждане” документите били подадени тъкмо, когато парите свършили.  \r\nСпоред общината причината са малкото кандидатствали за проекта блокове. В Благоевград и Бургас обаче вече са реновирани общо 250 жилищни кооперации. \r\nВ София документите за санирането минават през три институции, поради което програмата се бави. Така в седми блок в ж.к. „Сердика”, които не успяха да се класират, все още не са ремонтирали покрива, а санирането на цялата сграда пропада, пише Дир.бг. \r\n  \r\n \n\t\t\t\t\t\t", "date": "2018.04.06", "title": "Голямото саниране на ГЕРБ: За 3 г. в София направени само 7 блока!"}
{"url": "http://www.bnews.bg/article/239831-tsetska_nay_nakraya_se_razmarda_svikva_saveshtanie_s_shefovete_na_zatvorite", "text": "\n След скандалното бягство на двама опасни рецидивисти от Централния софийски затвор, които вече четвърти ден не са открити и заловени, последва  .  \r\n\r\n Пред угрозата от нови протестни действия Цецка реши да предпиреме нещо, вероятно пак притисната от шефа си, защото нещата вече излизат извън контрола на герберското управление на далаверите, но не и на решаване на проблемите. \r\n\r\n Социалният работник Красимир Кръстев, който подгони един от избягалите от Централния софийски затвор – Владимир Пелов, пък обясни, че \r\n\r\n Пресцентърът на Цачева съобщи, че  . \r\n\r\n Срещата е насрочена за 10 април 2018 г.  от 13.00 ч. в Министерството на правосъдието, като на нея ще бъдат обсъдени създалото се напрежение в системата, както и възможни решения на актуални въпроси в спешен порядък. \r\n\r\n \r\n \n\t\t\t\t\t\t", "date": "2018.04.06", "title": "Цецка най-накрая се размърда, свиква съвещание с шефовете на затворите"}
{"url": "http://www.bnews.bg/article/239824-venetsuela_obvini_makron_che_razrushava_frantsiya", "text": "\n \r\nПрезидентът на Венецуела Николас Мадуро обвини днес френския си колега Еманюел Макрон, че \"разрушава Франция\", предаде Франс прес. \r\nТова обвинение бе отправено малко след като Макрон разкритикува условията, в които ще се състоят президентските избори във Венецуела на 20 май, защото според него те не дават възможност за \"честен и свободен вот\".  \r\n\"Не ми пука от онова, което ми говори Макрон. Макрон е марионетка на политиката на Тръмп срещу Венецуела\", каза Мадуро. \r\n\"Само суверенният народ на Венецуела може да дава оценки на вота на 20 май\", допълни той. \r\nДържавният глава подчерта, че френският президент критикува този вот, докато Франция преживява \"обща стачка на цялата работническа класа\", визирайки стачните действия във френските железници и в авиокомпания Ер Франс, както и социалните движения в университетите и болниците.  \r\n\"Макрон е в процес на разрушаване на Франция. Макрон бе поставен начело на Франция, за да изпълни задачата на наемен убиец, Макрон е един наемен убиец, работещ за финансовата олигархия, натоварен с мисията да унищожи социалните права на френския народ\", каза Мадуро. \r\n\"Ние ще проведем избори, ще имаме резултати и ще има един легитимен президент на Венецуела и изобщо не ми пука какво говори Макрон\", допълни той. \r\nМадуро се бори за нов 6-годишен президентски мандат, припомня Франс прес. \r\n  \r\n \n\t\t\t\t\t\t", "date": "2018.04.06", "title": "Венецуела обвини Макрон, че разрушава Франция"}
{"url": "http://www.bnews.bg/article/239814-i_vremeto_strada_s_hristos_mrachno_s_razkasana_oblachnost", "text": "\n Атмосферното налягане дес ще се повишава и ще бъде по-високо от средното за месеца. Облачността ще е значителна и на много места в Западна и Централна България ще превали и прегърми. Почти без валежи ще е в Източна България. Ще духа до умерен вятър от северната четвърт. Минималните температури ще са между 6 и 11°, дневните ще се понижат и максималните ще са предимно между 15 и 20°, гласи прогнозата на НИМХ към БАН. \r\n\r\n По Черноморието облачността ще е разкъсана – средна и висока. Ще духа до умерен североизточен вятър. Ще духа слаб до умерен югоизточен вятър, който по-късно след обяд ще се ориентира от североизток. Максималните температури ще са 10-14°. Температурата на морската вода е 8-10°. Вълнението на морето ще е около 2 бала. \r\n\r\n В планините ще бъде предимно облачно и с валежи от дъжд, над около 1700 метра – от сняг. Ще духа умерен и силен вятър от изток-североизток. Максималната температура на височина 1200 метра ще е около 9°, на 2000 метра – около 4°. В събота и неделя вятърът навсякъде ще се ориентира от изток-североизток и ще се усили, особено в Източна България, където временно ще е и силен. Облачността ще е променлива. \r\n\r\n Първия ден на места в Южна България ще превали краткотраен дъжд с гръмотевици. Втория ден вероятността за валежи е малка. Преобладаващите максимални температури ще бъдат между 15° и 20°, а минималните – между 4° и 9°. В понеделник вятърът чувствително ще отслабне, в много райони и ще стихне. Ще преобладава слънчево време. Сутринта ще е по-студено, но дневните температури ще се повишат.  \r\n  \r\n \n\t\t\t\t\t\t", "date": "2018.04.06", "title": "И времето страда с Христос - мрачно, с разкъсана облачност"}
{"url": "http://www.bnews.bg/article/239815-nov_intsident_v_tssz_zatvornik_napadna_nadziratel_tsacheva_ne_si_slushala_vnimatelno_na_sreshtata_sas_sindikatite", "text": "\n Това съобщи за bTV Цветан Михайлов – член на управителния съвет на Синдиката на служителите в затворите в България (ССЗБ). Вчера след 22 ч. като синдикална организация бяхме уведомени за инцидента, посочи той. Нападението е извършено по време на конвоиране на лишен от свобода от болницата на затвора към корпуса на затвора. Надзирателят е бил ударен в лицето, каза Михайлов. Състоянието му не е сериозно, но е настанен в болница. \r\n\r\n Към този момент обаче официалните власти мълчат и не съобщават нищо за инцидента.  \r\n\r\n Според Михайлов, заради поетите ангажименти към международни организации затворниците имат повече права от надзирателите си. \r\n\r\n   коментира Михайлов. \r\n\r\n Малко знаем за бягството – в общественото пространство официалните лица изнасят информация, която се разминава с онова, което ние научаваме от служители на затвора, които са били на смяна по време на инцидента, посочи синдикалният лидер. \r\n\r\n \r\n\r\n Настояваме за увеличаване на щатните бройки, подобряване на условията на труд, осигуряване на необходимото техническо обезпечаване, за да можем да гарантираме обществения ред и сигурността на служителите, добави той. Служители на Софийския затвор твърдят, че е имало реакция от тяхна страна при бягството на Владимир Пелов и Радослав Колев и нещата съвсем не са такива, каквито се представят, подчерта Михайлов. Той намекна, че негови колеги са стреляли по двамата затворници. \r\n\r\n Прид Нова тв Михайлов посочи още, че служителите на затворите обмислят да излязат на демонстрация, за да защитят правата си.  \r\n\r\n Часове, след като новината стана известна, подопечното ведомство на Цецка все пак пусна съобщение по темата, с което нищо съществено не каза. Както говори и самата Цецка - празни думи: \r\n\r\n \r\n\r\n \r\n\r\n \r\n\r\n \r\n\r\n   \r\n \n\t\t\t\t\t\t", "date": "2018.04.06", "title": "Нов инцидент в ЦСЗ: Затворник нападна надзирател! Цачева, не си слушала внимателно на срещата със синдикатите!"}
{"url": "http://www.bnews.bg/article/239835-chestit_yubiley_na_vasil_mihaylov", "text": "\n \r\nИма актьори, които са станали част от своето време, оставяйки трайни следи в паметта на цели поколения българи. Такъв е актьорът от ТБА Васил Михайлов. \r\nПрезидентът отличи легендарния артист в сряда вечерта на сцената на театър „Българска армия“, където Васил Михайлов играе повече от 50 години.\"Още дълги години бъдете капитанът на българската доблест и на народната любов\", пожела Румен Радев \r\nЗрителите го знаят като Сюлейман Ага, Стефан Стамболов, хан Кубрат, хан Крум, Манол Кехая, Дантон, както и в още много, много роли, сред които ханове, царе, крале. Играл е полковник, генерал, държавник, политик, кмет, старшина, френски революционер, турски ага, боцман, артилерист, лесничей, поп, хирург... Но като емблема в неговия творчески път винаги остава ролята на капитан Петко войвода, отбелязват от ТБА. \r\n\"Улиците опустяваха, животът замираше, когато по телевизията се излъчваше поредна серия на \"Капитан Петко войвода\", припомня Васил Михайлов. \r\n  \r\n \n\t\t\t\t\t\t", "date": "2018.04.06", "title": "Честит юбилей на Васил Михайлов!"}
{"url": "http://www.bnews.bg/article/239820-patna_politsiya_predi_patuvaneto_pochinete_dobre_i_ne_piyte_alkohol", "text": "\n През празничните и почивни дни се активизира движението по пътищата. От „Пътна полиция“ дават съвети за безопасно пътуване. \r\nВодачите да са си починали добре, да не са употребявали алкохол поне осем часа преди пътуването, както и да управляват автомобилите си със съобразена скорост, са част от препоръките. \r\nЕто и още: \r\nЗА ПРЕВОЗНОТО СРЕДСТВО \r\n- Проверете спирачките, маслото, гумите и светлините. \r\n- Проверете чистачките и зареди резервоарчето с препарат. \r\n- Не бързайте да смените зимните гуми с летни. \r\n- Ако автомобилът ви е неизправен, не правете компромис, изберете друг превоз. \r\n- Заредете повече гориво в случай, че се наложи да пътуваш дълго и бавно. \r\n- Вземете документите на автомобила и полицата за сключена задължителна застраховка „Гражданска отговорност“ на автомобилистите. \r\nПЛАНИРАЙТЕ ПЪТУВАНЕТО \r\n- Планирайте отрано и практично пътуването. \r\n- Използвайте светлата част на деня за придвижване. \r\n- Тръгнете по-рано. \r\n- Преди шофиране починете добре. \r\n- Не пийте алкохол поне 8 часа преди пътуването.  \r\n- Въздържайте се от обилно хранене, преди да седнете зад волана. Така ще избегнете сънливостта и забавените реакции.  \r\n- Зад волана по дългия маршрут нека е най-опитният водач. \r\n- Не си определяйте час на пристигане. Това води до притеснение при закъснение и до рисково управление с превишена скорост и неправилни маневри. \r\n-  Карайте с разумна и съобразена скорост. Помнете, че в населените места се движат много пешеходци, някои от тях в нетрезво състояние. В близост до пътя има и много деца. \r\n- Поставяйте предпазния колан и настоявай всички пътници в автомобила да направят това. Запомнете, че и Вие като шофьор носите отговорност пътниците да са с поставени колани. \r\n- Не превозвайте детето си без обезопасителна система (седалка или столче). Ползването им е задължително съгласно Закона за движението по пътищата. \r\n  \r\n \n\t\t\t\t\t\t", "date": "2018.04.06", "title": "Пътна полиция преди пътуването: Починете добре и не пийте алкохол!"}
{"url": "http://www.bnews.bg/article/239847-domashnite_lyubimtsi_na_skripal_sa_namereni_martvi", "text": "\n Домашните любимци на бившия руски шпионин Сергей Скрипал, който бе отровен във Великобритания, са мъртви, съобщи говорителка на британското министерство на околната среда, цитирана от АФП. \r\n\r\n Тя каза пред агенцията, че когато е получил достъп до жилището на Скрипал, ветеринарен лекар е открил двете му морски свинчета мъртви. Една котка е била намерена в тежко състояние и ветеринарен хирург е решил да я евтаназира, за да сложи край на мъките ѝ. \r\n\r\n Цитираната говорителка не уточни дали животните са починали от отравяне вследствие на атаката с нервнопаралитично вещество срещу техния стопанин, или впоследствие от глад. \r\n\r\n Сергей Скрипал и дъщеря му Юлия бяха открити в критично състояние на пейка в търговски комплекс в Солсбъри преди повече от месец – на 4 март, а участта на животните му бе оповестена едва сега. \r\n\r\n Британската полиция смята, че Скрипал е бил изложен на действието на химическото вещество в своя дом. Най-висока е концентрация от веществото беше открита на дръжката на входната му врата, припомня АФП. \r\n\r\n Агенцията отбелязва, че в сряда Русия е повдигнала въпроса за съдбата на домашните любимци на Скрипал. \r\nБританският таблоид „Сън“ писа, че труповете на двете морски свинчета и на котката са били изгорени. \r\nСпоред руското посолство в Лондон Скрипал е имал още котка, за която обаче говорителката на британското министерство на околната среда не спомена нищо. \r\n\r\n Бившият шпионин остава в критично състояние в болница. Дъщеря му е в съзнание от повече от седмица и се възстановява. \r\n \n\t\t\t\t\t\t", "date": "2018.04.06", "title": "Домашните любимци на Скрипал са намерени МЪРТВИ! "}
{"url": "http://www.bnews.bg/article/239799-pavel_sasipan_sled_razdyalata_s_mihaela_fileva", "text": "\n \r\n\r\n Само преди седмица гръмна новината, че чаровната изпълнителка има нов мъж в живота си и това е известният диригент Максим Ешкенази. Въпреки че досега двамата не са коментирали любовните отношения помежду си, те не крият от околните близостта си. Появата им на церемонията по раздаването на театралните награди „Икар“ предизвика истинска еуфория, тъй като усмивките на музикантите не падаха от лицата им. \r\n\r\n Присъстващи на церемонията разказват, че Михаела и Максим не се отделили един от друг, като влюбените им погледи си личали от километри. Щастието на Филева обаче е тежък удар за Павел, който имаше надежда, че тя все пак ще му прости прегрешението отпреди повече от година, когато й изневери с участничка от „Гласът на България“ и ще му даде нов шанс. Всичко изглеждаше, че се нарежда добре за рапъра, особено след като и родните папараци успяха да ги щракнат в доста романтичен момент пред дома на Мишето. * Михаела и Павел Е, явно тя така и не е успяла напълно да прости кръшкането на Павката и е решила, че Максим Ешкенази е много по-добра партия за нея. \r\n\r\n Припомняме, че уж хармоничната връзка на двамата тийн любимци се сгромоляса, след като рапърът си падна по една от участничките в миналия сезон на „Гласът на България“ Паулина. Въпреки че нито веднъж не коментира тези твърдения, за никого не беше тайна каква е причината протежето на Графа да го зареже. След като явно бързо се нарадва на кандидатката за музикална слава, Павел реши, че е направил голяма грешка и че всъщност си иска Михаела обратно. Въпреки че изглеждаше, че певицата е склонна да му се довери отново, с днешна дата втори шанс за връзката им е само далечен мираж. \r\n  \r\n \n\t\t\t\t\t\t", "date": "2018.04.06", "title": "Павел съсипан след раздялата с Михаела Филева"}
{"url": "http://www.bnews.bg/article/239821-mitropolit_gavriil_za_sreshtata_mezhdu_rumen_radev_i_ruskiya_patriarh_prezidentat_ne_zasluzhavashe_ukor_drugi_zasluzhavaha", "text": "\n  „Президентът не заслужаваше укор, той много хубави слова каза, може би други заслужаваха”. Това каза в предаването „Тази сутрин” Ловчанският митрополит Гавриил по повод посещението на руския патриарх Кирил за честванията на 3 март и неговите думи на срещата с президента Румен Радев. \r\n\r\n По думите му Българската православна църква е направила всичко възможно да посрещне достойно руския патриарх. \r\n\r\n На Македонската православна църква трябва да помогнем мъдро, без отново да изпадаме в схизма, обасни още митрополитът. \r\n\r\n „Ние можем да ходатайстваме да бъде снета схизмата от македонската църква, сами ние не можем да снемем схизмата, това няма да бъде признато. От това няма да има смисъл, защото и ние ще изпаднем в схизма и никога няма да можем да им помогнем – ние сме били 70 години в схизма, те са 50 години”, каза митрополит Гавриил. \r\n\r\n По темата с досиетата митрополит Гавриил, който е сред висшите духовници в БПЦ без принадлежност към ДС, коментира, че трябва да се прави разлика между хората, които са се разписали, за да могат да работят и тези, които са искали да доносничат. „Не може да се каже, че всеки, който има досие, е непременно недостоен”, каза  още Ловчанският митрополит. \r\n \n\t\t\t\t\t\t", "date": "2018.04.06", "title": "Митрополит Гавриил за срещата между Румен Радев и руския патриарх: Президентът не заслужаваше укор, други заслужаваха "}
{"url": "http://www.bnews.bg/article/239813-razpeti_petak_e_denyat_na_hristovite_stradaniya", "text": "\n Днес Православната църква отбелязва кръстната смърт на Исус Христос. Разпети петък е денят, в който Божият син е разпънат, за да стане изкупителна жертва за греховете на човечеството. \r\nДнес хората отиват на църква, за да минат под плащеницата, с която е било покрито тялото Христово, свалено от разпятието. \r\n  \r\nСчита се, че днес Исус е претърпял безброй ругатни, мъка и неимоверни страдания. Това е денят, в който го разпънали на кръст, принесен в жертва за греховете на цялото човечество. По това време станало слънчево затъмнение и земетресение. \r\n\r\n Вярващите отиват на църква, за да минат под плащаницата, с която е било покрито тялото Христово, свалено от разпятието. \r\nВ този ден от Страстната седмица постът е особено строг.  Църквата повелява днес да не се яде и пие вода. На Велики петък не се служи Света литургия, а се извършват Царските часове. Вечерта пък в храма се припомнят и съпреживяват Христовите страдания, смъртта му и погребението му. \r\n  \r\nНародът казва, че на Разпети петък и пиле не пее, и гнездо не вие. Всяко живо същество страда. В този ден никой не подхваща каквато и да е работа. \r\n \n\t\t\t\t\t\t", "date": "2018.04.06", "title": "Разпети петък е -  денят на Христовите страдания! "}
{"url": "http://www.bnews.bg/article/239825-evropa_ne_puska_po_patishtata_si_polovinata_ni_avtomobili_zashtoto", "text": "\n Половината коли, които са регистрирани у нас, няма да могат да се движат в поне 50 града в Европа. Това са около 2 милиона автомобила, които нямат катализатори, замърсяват въздуха и не отговарят на никакви съвременни евростандарти, пише \"Монитор\". \r\n\r\n Българските шофьори няма да могат да пътуват с трошките си в едни от най-посещаваните европейски дестинации като Париж, Мадрид, Атина, Брюксел, Антверпен, Гент, Мехелен, Щутгарт, Лион и др. Там освен старите автомобили в част от градовете са забранени и дизеловите коли. Според статистиката на „Пътна полиция“ най-много са автомобилите у нас, които са на възраст над 20 години – 1,8 млн. Това ще рече, че те са били произведени около 1996 година, когато и влизат първите возила с катализатори в Източна Европа. \r\n\r\n Така сметката показва, че 1,8 млн. автомобила никога не са имали катализатори. Останалите пък са дизелови, които вече са забранени в редица европейски градове или просто не отговарят на никакви евростандарти. \"Движението на по-стари коли не се забранява от самата държава, а от общината на съответния град. Така редица общини взеха решение да не допускат на територията си по-стари автомобили, каквито са основно в България, за да не замърсяват въздуха. Особено големи глоби не са предвидени, тъй като има пропусквателни пунктове и колите просто не се допускат. Ако все пак обаче някой успее да пробие, то го чака санкция от 100 до 1000 евро за повечето европейски градове\", обясниха международни експерти, занимаващи се със законодателството, касаещо българските шофьори в чужбина. \r\n  \r\n \n\t\t\t\t\t\t", "date": "2018.04.06", "title": "Европа не пуска по пътищата си половината ни автомобили, защото..."}
