{"url": "http://www.bnews.bg/article/238114-shest_pozharnikarski_koli_gasyat_pushek_v_hotel_balkan_na_papa_na_sofiya", "text": "Пожар гори в столичния хотел „Балкан” – бившият „Шератон”. На място са пристигнали няколко екипа на пожарната, жандармерия и полицията. Изпратени са 6 автоомбила, пожарът е потушен, няма пострадали. Сигналът е бил за задимяване. Димът е тръгнал от аспирацията на ресторант. Районът е отцепен, предаде БТВ.", "date": "2018.03.06", "title": "Шест пожарникарски коли гасят пушек в хотел Балкан на пъпа на София"}
{"url": "http://www.bnews.bg/article/238113-ofitsialno_prezidentat_naznachi_general_mayor_dancho_dyakov_za_shef_na_nso", "text": "Със свой указ президентът Румен Радев назначи Данчо Дяков на длъжността началник на Националната служба за охрана и го удостои с висше офицерско звание генерал-майор, считано от 7 март 2018 г., съобщиха от прессекретариата на държавния глава. Припомняме, че на 21 февруари МС потвърди желанието на президента за назначяването на генерал Дяков за началник на Службата за охрана. Ген.-майор Дяков е съветник по военна сигурност на президента и е бивш началник на \"Военна полиция\". Той също е родом от Хасковско. Службата му в Българската армия започва като щабен офицер в 49-ти мотострелкови полк в гр. Симеоновград. \r\nПрез 1992 г. преминава на служба в новосъздадената \"Военна полиция\", която оглавява от 2009 до 2013. Завършил е курс във Френската жандармерия и специализиран курс за офицери от Военна полиция във ВП училище на Армията на САЩ (1997 г.). Има завършен курс за ръководни кадри в Европейския център за изследвания в областта на сигурността \"Джордж Маршал\", а през 2016 г. завършва Военната академия „Георги Стойков Раковски“ с втора магистърска степен „Национална сигурност и отбрана“. \r\nОт ноември 2013 г. до август 2016 г. заема длъжността помощник-началник щаб по гражданско-военното сътрудничество и партньорството в Съвместното Командване на Силите на НАТО в Брунсум, Холандия. Генерал-майор Дяков владее английски и френски и ползва руски език.  ", "date": "2018.03.06", "title": "Официално: Президентът назначи генерал-майор Данчо Дяков за шеф на НСО"}
{"url": "http://www.bnews.bg/article/238112-tarash_v_benefika_podozirat_koruptsiya", "text": "Португалските власти обискираха офисите на гранда \"Бенфика\" като част от операция по разследване на управата на клуба за учаустие в корупционни схеми. От клуба излязоха със съобщение, че са оказали пълно съдействие на органите на реда. Обискът е след информацията в португалските медии, че юристът на \"Бенфика\" Пауло Гонсалвеш е арестуван по обвинения, че е възпрепятствал разследването. По-рано през годината прокуратурата назова името на президента на \"Бенфика\" Луиш Филипе Виейра във връзка с корупционна схема за осигуряване на незаконен достъп до класифицирана информация.", "date": "2018.03.06", "title": "Тараш в Бенефика, подозират корупция!"}
{"url": "http://www.bnews.bg/article/238100-balgarin_ocharova_zhurito_na_x_factor_finlandiya", "text": "Викторио Ангелов от Шумен изпълни кавър на \"Feeling Good\" на Майкъл Бубле и получи 4 пъти \"Да\" от журито. \r\nВ състава на журито са популярните финландски изпълнители Саара Алто, която ще представи Финландия на Евровизия 2018, популярната финландска певица Суви Терасниска, рапърът Микаел Габриел и рок легндата Майкъл Монро. Следващият кръг е \"изпитанието на шестте стола\", където от отбора на момчетата ще продължат само 6 изпълнители. \r\nСаара Аалто коментира изпълнението на Викторио: \"Беше толкова вживян в песента и я направи толкова голяма! Не знаех, че от такова младо момче може да излезе такъв голям глас! Ние тук търсим претенденти за победа и аз смятам, че си много подходящ за тази категория.\" \r\nСуви Терасниска добавя: \"Уау! Не мога да кажа нищо, останах без думи! Ти си абсурдно талантлив!\" \r\nОсемнадесет годишният българин е роден в Шумен. Викторио започва да развива музикалния си талант още когато е на шест години. Оттогава не спира да се изявява на сцена и да печели награди на национални и международни конкурси. \r\nПрез 2012 година се мести във Финландия заедно със семейството си и само шест месеца му трябват да участва в първия си местен телевизионен музикален формат - КидСинг. Там достига полуфиналите и получава покана от \"Гласът на Финландия\" за деца, където се класира в челната тройка, припомня БТА. \r\nВеднага след участието си в шоуто получава покана да подгрява и Крис Нормън от група \"Смоуки\" на концерта му в Хелзинки. През 2016 Викторио е приет да учи в най-престижната музикална гимназия във Финландия \"Sibelius\". \r\n ", "date": "2018.03.06", "title": "Българин очарова журито на ”X Factor” Финландия"}
{"url": "http://www.bnews.bg/article/238111-prat_v_ikonomikata_lipsva_kvalifitsirana_rabotna_raka", "text": "Трудностите пред бизнеса да наемат квалифицирана работна ръка се изострят с всяка изминала година. \r\n Последните данни на НСИ от наблюдението на бизнес тенденциите показват, че недостигът на работна сила се превръща във все по-голяма пречка пред развитието на българската икономика.  \r\nДанните за относителния дял на предприятията, които определят именно липсата на подходящи кадри като фактор, ограничаващ производството им, показват, че mрез януари 2018 г. показателят за промишлеността и строителството стига рекордни за последното десетилетие нива - засегнати са съответно 32,3% и 36,8% от предприятията, съобщи Инфограф. \r\nРъстът в търговията и услугите засега спира, но нивата остават значителни – съответно 18,8% и 17%, което е двукратен ръст в рамките на само две години. Прави впечатление, че недостигът на труд във всички сектори е по-висок от този през 2007 г., въпреки че нивото на безработицата е аналогично (около 5,5%).  \r\nТова може да е признак за повишаване на структурната безработица – разминаването между уменията на безработните и нуждите на бизнеса, пише Дир.бг.", "date": "2018.03.06", "title": "Прът в икономиката -  липсва квалифицирана работна ръка"}
{"url": "http://www.bnews.bg/article/238082-prestapnitsite_sa_okolo_vas_pazete_se_statistikata_e_strashna_vizhte", "text": "На всеки 70 българи се пада поне по един престъпник - това може да бъде пресметнато от статистическите данни в отчета на МВР за дейността му през 2017 г. \r\nОт тях става ясно, че за миналата година вътрешното министерство е установило 51 603 извършители на престъпления. Общият брой на регистрираните престъпления е 104 237. От тях са разкрити само 47 373, или 45 на сто. Това означава, че не са разкрити извършителите на други 57 000 престъпления. \r\nСметките нагледно показват, че само за миналата година в България е имало около 100 000 престъпници - 50 000 установени и 50 000 неустановени. \r\nИзчисленията биха били неверни само ако неразкритите 50 000 престъпления са извършени от вече установените над 50 000 извършители - нещо, което трудно може да се случи. \r\nПрестъпниците могат да се окажат много повече, ако от общия брой на населението - около 7 млн. души, се извадят бебетата и децата, както и възрастните хора над 70 години, сред които много рядко има извършители на престъпления. Тогава съотношението може да се окаже още по-притеснително. Ако в сметките се включат предишните години, както и стотиците хиляди неразкрити през тях престъпления, процентът на извършителите на престъпления може да се окаже шокиращ. \r\nСред установените през май м.г. 51 000 извършители на престъпления най-много са тези между 18 и 30 години - 35 на сто от всички. Непълнолетните (от 14 до 17 г.) са 9 на сто, което никак не е малко. 3% от установените престъпници са деца под 14 години. Статистиката е шокираща - непълнолетните извършители са се увеличили с 10 на сто в сравнение с 2016 г. \r\nПрез миналата година са били регистрирани 95 убийства, което е увеличение с 20% спрямо 2016 г. Най-много умишлени убийства са регистрирани в София - 27, Плевен - 11, Стара Загора - 10, и Пловдив - 9. Разкрити са 94 случая, или 99%. Разкриваемостта се увеличава с 14 пункта, хвали се МВР. \r\nЗа сметка на това данните за разкрити кражби са трагични. Регистрирани са 39 733 кражби при 42 888 за 2016 г., тоест има намаление от 7%. Разкриваемостта обаче е зле - разплетени са едва 33 на сто от случаите, коментира \"Сега\". \r\nКражбите на коли за миналата година са 2347, което е намаление с 27% спрямо 2016 г., когато са регистрирани 3210 случая. \r\nПътните произшествия намаляват със 7%. С 4 на сто са по-малко и загиналите, сочи още полицейската статистика.", "date": "2018.03.06", "title": "Престъпниците са около вас - пазете се! Статистиката е страшна – вижте!"}
{"url": "http://www.bnews.bg/article/238090-toni_storaro_se_propi_ne_spira_da_cherpi_za_vnucheto", "text": "Титанът на чалгата Тони Стораро се пропи покрай радостта от появата на първото внуче. Певецът, който стана дядо само на 41, не е спирал с празненствата откак снаха му Гюлджан роди момче на 16 февруари. Докато таткото Фики по цяла нощ будува и сменя пелените на Тони-младши в захлас, дядото го е ударил на купони, дочи HotArena. \r\n„Тони продължава да черпи като луд, марковото уиски се лее ден и нощ, домът му е като хан”, радват се аверите на чалга колоса. Новината бе потвърдена и от колежката му Емилия, която директно призна, че Тони пропуснал раздаването на светски награди Lifestyle Awards точно заради безкрайния купон за бебето на Фики. \r\n„Трябваше и Тони да е тук с мен, но го няма. Знам причината, но не мога да ви я кажа. Всъщност тя е хубава. Той още полива внучето си, пиян е. Искам да поздравя и младия татко, който все пак е в залата“, заяви през смях певицата, която получи приз за дуета си със Стораро-старши за песента им „Как да изтрезнея“. \r\n„На седмото небе е от щастие. Много е доволен не само, че стана дядо, а и че детето носи името му. Не спира да се усмихва, да пее и да вдига наздравици”, издадоха от фолк средите, пише \"Таблоид\". \r\n ", "date": "2018.03.06", "title": "Тони Стораро се пропи, не спира да черпи за внучето"}
{"url": "http://www.bnews.bg/article/238098-rado_prashkata_e_nov_chovek_vizhte_kak_se_preobarna_zhivotat_mu_snimki", "text": "Радослав Стоянов по-известен като Радо Прашката вече е нов човек. За това се хвали самият той в писмо до HotArena, в което пише: \r\n\"Здравейте, пише ви Радослав Стоянов. Искам да ви споделя, че вече не живея в България. Махнах се и никога няма да се прибера да живея в България. Живея и работя на трудов договор в Англия, осигурявам се и съм много добре тук. Животът ми е спокоен и хубав, и нищо не ми липсва“, хвали се Радо. \r\nОт снимките във фейсбук профила му се вижда, че той има връзка с дама, която е по-възрастна от него и се казва Румяна. Явено е, че Прашката е започнал живота си на чисто в Англия. Намерил си е работа, срещнал е любовта, тренира във фитнеса. Какво друго му трябва на човек? \r\nРадо Прашката нашумя през 2012 година, след участието си в Биг Брадър и в няколко продукции, като най-яркият му образ е във филма на Влади Въргала „Шменти капели”. Дълго време той обикаляше София без ангажименти и без работа. Беше се забъркал в скандал, след който лежа в ареста в едно столично полицейско управление затова, че е заплашвал от фалшив профил във Фейсбук продуцента Магърдич Халваджиян затова, че не го е взел за участие в популярно телевизионно шоу за таланти. \r\n ", "date": "2018.03.06", "title": "Радо Прашката е нов човек! Вижте как се преобърна животът му (Снимки)"}
{"url": "http://www.bnews.bg/article/238110-gadzheto_na_yavor_baharov_s_drehi_vtora_upotreba", "text": "Красивата актриса Рая Пеева, която България в момента гледа в сериала „Скъпи наследници” не робува на предразсъдъците и затова спокойно пазарува дрехи втора употреба. „В магазините за дрехи втора употреба можеш да намериш истински скъпоценности на ниска цена”, споделя тя в интервю за вестник „Уикенд”. Екранната Поли може и да шие, така че сама преправя част от тоалетите секън хенд. Не вижда смисъл да инвестира сума пари в дънки или други дрешки, пък и не иска да бъде еднаква с другите млади дами, които сляпо следват модата. Рая споделя още, че със сегашното си гадже Явор Бахаров се познават отдавна, но едва от години са интимни. Той я поканил да пийнат по едно и след това излизане останали завинаги заедно. Двамата не са сгодени, но връзката им е достатъчно сериозна, кълне се актрисата. „Той вече е на 33 години, аз на 28-влезли сме в правия коловоз”, с чувство за хумор коментира Пеева. \r\n ", "date": "2018.03.06", "title": "Гаджето на Явор Бахаров с дрехи втора употреба"}
{"url": "http://www.bnews.bg/article/238115-chez_razsledva_kak_stigna_chuvstvitelna_finansova_informatsiya_do_borisov", "text": "Чешка медия твърди, че ЧЕЗ - Прага прави разследване, с което да установи по какъв начин чувствителна информация за финансови институции при покупката на българските активи на енергодружеството е стигнала до българския премиер Бойко Борисов. Това съобщи кореспондентът на БТВ в Чехия Таня Илиева, позовавайки се на изданието. Това моментало връща обратно темата към размаханите нервно листи от Борисов, уж изпратени му от чешкия премиер в оставка Андрей Бабиш. \"Като разгледах това, което премиерът на Чехия ми е изпратил, виждам руско-грузински офшорки, руски банки, български и то от тези, които и преди по някаква причина са имали проблеми. Тъй като законът за банките е много строг, ще им спестя имената за пред медиите, но парламентаристите могат да отидат и да се запознаят, заяви Борисов. \r\n  \r\nТова, което ми изпраща днес премиерът на Чехия, излиза, че всъщност тези банки, са изпратили писмо за комфорт, писма за намерения, хвърчащи писма, които във финансово-правния мир не означават абсолютно нищо\", каза Борисов. Не следващият ден излезе обаче обратната информация, пак в чешките медии: По нейни данни Бабиш е събрал днес жуналисти, за да коментира вчерашното изказване на Бойко Борисов и да отговори на въпроси относно продажбата на ЧЕЗ. Чешката пресагентура се позовава на информация от Ройтерс, според която в изявлението си от вчера Бойко Борисов е споменал, че е разговарял по телефона с Бабиш и е получил от него документи. След като ПР-те на Борисов се оплетоха да прикриват недомислените му публични изказвания, пуснаха ново прессъобщение, с което уточниха, че информацията е дошла по електронна поща: „По повод появили се медийни интерпретации държим да уточним, че информацията относно сделката с ЧЕЗ е изпратена веднага след проведения телефонен разговор между премиерите Борисов и Бабиш  , до съветник в кабинета на българския министър-председател.\" При тази пределна яснота, какво толкова ровят от ЧЕЗ?! Всичко е ясно. Може би пресцентърът на кабинета утре ще каже нещо ново.  ", "date": "2018.03.06", "title": "ЧЕЗ разследва: Как стигна чувствителна финансова информация до Борисов?!"}
{"url": "http://www.bnews.bg/article/238096-sled_signalite_v_prokuraturata_za_chez_gerb_izpalzyaha_ot_dupkata_bez_otgovori_samo_obvineniya_i_palno_malchanie_za_ostavkata_na_temenuzhka", "text": "\"Най-наглото поведение на хора от опозицията, които искат да яхнат проблема с ЧЕЗ е да вменят вини. Те не кореспондират с истината. Нещата са ескалирали и искат да внушат, че ще има повишаване цената на тока\". Това каза на извънреден брифинг в парламента депутатът от ПГ ГЕРБ Валентин Николов. \"С изненада разбирам, че утре ще се организира протест. Борисов бе прав, че някой иска да свали правителството. Това всичкото е режисирано. Започваме да си задаваме въпроси и започваме да си припомняме близкото минало. Антон Кутев и Валери Жаблянов, които са били, съответно, в борда на ЧЕЗ и на ЕОН.допълни той. Това бе светкавичния отговор баш по герберски маниер - с извънредна пресконференция, на внесените от БСП сигнали в прокуратурата за сделката с ЧЕЗ. Припомняме, че БСП внесе три сигнала в прокуратурата за покупко-продажбата на ЧЕЗ. Столетницата е започнала подписка сред българите за спиране на сделката. Това каза заместник-председателят на ПГ на „БСП за България“ Крум Зарков пред журналисти, след като представители на партията внесоха в Съдебната палата сигнал до главния прокурор Сотир Цацаров за проверка на приватизацията на ЧЕЗ. Само че неподготвени за пореден път, хората на Борисов пропускат именно снощния разговор на Борисов с Путин, в който премиерът бащита навира в ръцете на руския президент изграждането на  проекта за АЕЦ „Белене“. Един проект срещу когото през 2102 г. Борисов съобщи новината за отказ от АЕЦ “Белене” най-напред в телефонно обаждане лично на журналиста Иво Инджев, един от малкото останали опозиционни журналисти, последователен критик на АЕЦ “Белене”.  След това откъзат стана достояние на публичността в решение на министерски съвет от март 2013 г. След доклада на БАН обаче, през август 2106 г. Борисов направи рязък завой: „Трябва да се рестартира проектът. Ако е толкова жизнен, ще дойдат частници, които ще го направят, така че по един или друг начин ще се построи”, категоричен бе Борисов. „Белене трябва да се строи, тя вече не е хипотеза. В противен случай ще имаме много скъпи реактори в някой музей”, коментира тогава премиерът. Категорично няма да има вдигане на цената на тока. Потребителите да бъдат спокойни - държавата с всички законни средства ще се противопостави на всяко самоволно искане за увеличение на цената на тока, обеща Николов, но и тези сме ги чували. Тя и Теменужка обеща..А зай нейната остава се мълчи упорито, има ли я няма ли, тя си ходи в парламента, хаковският кум и сват отказва да каже докога тя ще бъде начело на енергетиката. Куче влачи, диря няма. И сега я мътят същата, само че с ЧЕЗ. На ход е прокуратурата. А ГЕРБ наричат хората гадове.  \r\n ", "date": "2018.03.06", "title": "След сигналите в прокуратурата за ЧЕЗ ГЕРБ изпълзяха от дупката - без отговори, само обвинения и пълно мълчание за оставката на Теменужка!"}
{"url": "http://www.bnews.bg/article/238099-ruski_voenen_samolet_se_razbi_zaginaha", "text": "26-има пасажери и шестима членове на екипажа загинаха, след като руски военнотранспортен самолет „Ан-26” падна в Сирия, съобщиха от руското Министерство на отбраната.   Машината е катастрофирала при кацане на базата Хмеймим, близо до град Латакия, допълва РИА „Новости”. Военното министерство обяви, че разследва инцидента, но според предварителните данни изглежда той е бил предизвикан от техническа повреда.", "date": "2018.03.06", "title": "Руски военен самолет се разби, загинаха..."}
{"url": "http://www.bnews.bg/article/238102-pregradki_usmivki_i_dalgi_vecheri_domakinstva_kim_chen_un_dade_zayavka_za_pregovori_sas_sasht", "text": "Лидерът на Северна Корея Ким Чeн Ун е готов да започне преговори със Съединените щати и да замрази всички ядрени и ракетни изпитания, докато текат разговорите, обявиха във вторник южнокорейски представители, предадоха световните агенции. По време на двудневното посещение на пратениците на Сеул в Пхенян двете Кореи се договориха да проведат в края на април среща на високо равнище между Ким и президента  Мун Дже Ин, която ще бъде на общата граница мегду двете страни, се казва в изявление от кабинета на южнокорейския президент. Освен това ще бъде инсталиран и червен телефон за бърза връзка между двамата. \"Севернокорейската страна ясно заяви своята готовност да се откаже от ядрената енергия\", се посочва в изявлението. \"Тя показа ясно, че няма причина да държи ядрено оръжие, ако военната заплаха за Севера бъде отстранена и сигурността му е гарантирана\". Това е първият знак от диктатора Ким Чен Ун, че е готов на разговори с Вашингтон. Досега Пхенян винаги е изтъквал, че няма да води преговори за ядрената си програма. \"Северната страна изрази желание да проведе сърдечен диалог със Съединените щати по въпросите на ликвидирането на ядреното оръжие и нормализиране на отношенията със Съединените щати\", се подчертава в изявлението. \"Стана ясно още, че докато продължават преговорите, Пхенян няма да прави стратегически провокации като тестове за ядрени и балистични ракети\". Севернокорейският лидер Ким Чен Ун обсъди преди това с южнокорейската делегация възможностите за разведряване на Корейския полуостров, предаде Франс прес, като цитира севернокорейската агенция КЦТА. Ким заявил на южнокорейските представители, че \"твърдата му воля е бързо да се подобрят връзките\" между двете корейски държави и да се \"напише нова история на национално обединение\", посочва КЦТА, цитирана от Ройтерс. Севернокорейският диктатор прие на вечеря и разговаря с открито сърце с делегацията на Юга по проблемите, свързани с ефективно подобряване на отношенията между Севера и Юга и с поддържане на мира и стабилността на Корейския полуостров. Обсъдени бяха начините за намаляване на силните военни напрежения на Корейския полуостров и продължаването на диалога, съобщава ДПА.  \"След като изслуша специалния пратеник на Юга за намерението на президента на Южна Корея Мун Дже Ин за среща на високо равнище, Ким размени мнения и постигна задоволително споразумение\", гласи съобщението на севернокорейската агенция. Ройтерс посочва, че КЦТА не уточнява какво споразумение е постигнато. 10-членната южнокорейска делегация, оглавявана от директора на Службата за национална сигурност Чун Ею Йо, направи посещение в Северна Корея с надеждата да я насърчи да преговаря със САЩ, припомня Ройтерс. Членовете на делегацията са най-високопоставените представители на южнокорейското правителство, които са се срещали с Ким Чен Ун, откакто той пое властта от баща си Ким Чен Ир през 2011 г., пише БТА. Сеул коментира само, че са постигнати зодоволителни договорености в Пхенян. По-късно този месец делегация на Южна Корея ще посети Вашингтон, за да запознае американското ръководство с напредъка в диалога със Северна Корея, съобщава Би Би Си.", "date": "2018.03.06", "title": "Прегръдки, усмивки и дълги вечери, домакинства Ким Чен Ун. Даде заявка за преговори със САЩ"}
{"url": "http://www.bnews.bg/article/238091-yana_marinova_tapche_oshte_kubitsi_v_pazvata", "text": "Яна Маринова си е взела „творчески отпуск”, за да издуе пазвата с нов силикон. 40-годишната красавица не за сефте помпа циците и вече минава всякакви граници на приличието в стремежа към гигантската чашка „Е”, злословят плоскогърдите й колежки. \r\nВ деколтето Яна крие по 400 кубика силикон във всяка „бомба”, но явно може и още. Яна Маринова винаги се е славела със спортна фигура, която извая с безпощадните тренировки и години работа като каскадьор. \r\nНа фона на добре очертани мускули малките гърди стояха като приятен акцент. С огромните импланти, които пъчи в момента, актрисата е пресолила манджата, контрират дамите актриси. \r\nАктрисата за първи път ляга под ножа след раждането на сина си Никола, който вече е на 16 години. Заради бременността и кърменето гърдите й увиснали грозно, освен това ги намирала за твърде семпли, пише Таблоид. \r\nСкромното деколте влудявало секси актрисата, затова тя прибягнала до тунинг. Лошото е, че когато веднъж сложиш изкуствени цици, трябва да ги поддържаш.  \r\nПрез няколко години се налага да се правят нови операции за подмяна на импланта. Сега при всяка рутинна интервенция Маринова увеличава размера и е въпрос на време да сложи в джоба си колежките от попфолка. \r\n ", "date": "2018.03.06", "title": "Яна Маринова тъпче още кубици в пазвата"}
{"url": "http://www.bnews.bg/article/238106-protestite_v_plovdiv_prodalzhavat_iskame_promyana_v_zakonodatelstvoto", "text": "Пловдивчани отново се събраха на протест пред паметника на Съединението, на метри от прокуратурата. Повечето от хората тук - около стотина, заявиха, че не вярват на изнесените подробности от прокуратурата днес по-рано. На извънреден брифинг обвинителите заявиха, че \"Само лекарят знае какво точно се е случило в онази нощ. Ние продължаваме с протестите, тъй като не е изпълнено второто ни искане - промяна в законодателството, касаеща неприкосновеността на личната собственост\", каза един от организаторите Юри Танев. \"У хората има натрупани толкова много гняв и недоверие към правораздавателните органи, че дори и сега да съобщават истината по случая, не им вярват\", посочи Иван Парламов. Днешният протест е много по-рехав от вчерашния, когато протестираха близо 3000 души, предаде 24 часа.", "date": "2018.03.06", "title": "Протестите в Пловдив продължават: Искаме промяна в законодателството!"}
{"url": "http://www.bnews.bg/article/238103-patriotarska_shizofreniya_v_hod_simeonov_sreshtu_siderov", "text": "\r\nПълна политическа шизофрения е обхванала Обединените патриоти. Докато печално известният тоалетен министър Симеонов хули чрез кабеларката си \r\nРусия, неговият коалиционен партньор Сидеров се съдира да хвали Русия пред партийната си кабеларка. Да се чуди човек тия Обединени патриоти ли са или Обединени идиоти? Страшното е, че все повече заприличват на тежко болни, нуждаещи се от специална психиатрична грижа! Най-страшното е обаче, че като народ сме допуснали такива хора да ни управляват! Все пак очакваме включване и от шкембе войводата и неговото мюре от Брюксел! \r\n ", "date": "2018.03.06", "title": "Патриотарска шизофрения в ход! Симеонов срещу Сидеров!"}
{"url": "http://www.bnews.bg/article/238085-semeystvoto_ubiytsi_ot_lyulin_ostavat_v_aresta", "text": "Съдът потвърди постоянния арест на родителите, държали в изолация трите си дъщери, обвинени за убийството на дядото. Това стана след скандал в залата. Мария и Свилен Велеви бяха арестувани за жестоката смърт на 86-годишния Стефан Янев, когото пребили, след като той разказал в телевизионно предаване, че не пускат децата си на училище и ги държат в семейното жилище в жк \"Люлин\". \r\nПо време на заседанието по мярката за неотклонение на семейството днес съдът изгони Велева, след като тя на няколко пъти прекъсна съдебното определение, с което апелативните магистрати потвърждаваха постоянното задържане на двамата, предаде БНР. \r\nВелева е обвинена, че с мъжа си е убила възрастния си баща. Тя обаче твърди, че не баща ѝ, а тя и семейството са били жертви. Тя нарече достойна постъпката на мъжа си, спрял по този начин дядото. \r\nСвилен Велев пък поиска от съда да пусне от ареста жена му, която по думите му не знаела за убийството. \r\nВ съдебната зала мъжът проговори за фаталния 11 февруари, когато се смята, че се е случило то: \r\n\"Просто се сдърпахме и го ударих. Исках просто да го набия, ама стана фал. С арматурно желязо. Просто го извлачих на едно балконче. Първо ме обиди с думи, които сега не мога да ги кажа, и след това заплаши, че ще ми разпродаде децата. Точно това му бяха думите\". \r\nСофийският апелативен съд обаче не прие, че Мария Велева не е съпричастна към убийството, позовавайки се на свидетелски показания - включително и на една от дъщерите - че с мъжа й са тормозели дядото психически и физически. Други пък чули как във фаталния ден тя вика, че ще го пребие. \r\nОпределението е окончателно и не подлежи на обжалване. В него съдът разкритикува остро институциите, допуснали въпреки сигналите, дългогодишно домашно насилие и пълна изолация на трите момичета - на 13,14 и 18 години. \r\nСамата Велева миналия път заяви в съда, че не е ги е пускала на училище заради насилието там. Сега обаче премислила и решила, че би ги пратила да учат.", "date": "2018.03.06", "title": "Семейството-убийци от Люлин остават в ареста! "}
{"url": "http://www.bnews.bg/article/238075-tsoneva_vlyubena_v_noviya_chichka_dzhamov_ne_iztreznyava_pyxnal_ot_maka_po_fatalnata_desi", "text": "Мацката очевидно си пада по по-възрастни от нея мъже, защото новият й любим е доста по-голям от нея. Приятелят й видимо е надхвърлил 50-те години и прилича по-скоро на неин роднина, отколкото на любовник. Това не пречи на двамата да бъдат повече от щастливи. \"Да, имам приятел. По-възрастен е от мен, но не мисля, че това е проблем. Щастлива съм! От една година сме заедно\", коментира пред \"България Днес\" Цонева. Мълвата носи, че мъжът е заможен и се занимава със издателство. \r\nИменно заради финансовите си възможности той не спира да глези Цонева по-всевъзможни начини и да я взима с него на почивки по цял свят. Наскоро двамата се отдадоха на романтична ваканция в Словения, а за Деня на влюбените - 14 февруари, двойката покара ски в швейцарски курорт. \r\nНа снимките Деси изглежда по-щастлива от всякога, след като преживя няколко събирания и раздели с различни мъже. Въпреки това става ясно, че телевизионната водеща донякъде се срамува от гаджето си. Запознати с интимния свят на водещата споделят, че мъжът се казва Явор, но освен това не знаели много за него. \r\nВъв фейсбук красавицата е качила няколко снимки с приятеля си, но лицето му е закрито от емотикони, което е знак за това, че не иска да се коментира връзката й. По всичко личи, че влюбените са повече от щастливи в компанията си. Цонева споделя в инстаграм, че това е бъдещият й мъж и най-голямата любов в живота й. \r\nБлизки до мацката се чудят как тази връзка се отразява на сина й Янчо Таков III. Като истинска бунтарка Деси не искала да се вслуша в думите на семейството си и се отдава на емоциите на любовта. \r\nЩacтиeтo нa влюбeнaтa Дecи Цoнeвa вероятно e зa cмeткa нa нeщacтиeтo нa бившия й гoдeник. Cлeд paздялaтa им Гeopги Джaмoв pyxнaл oт мъкa и не можел да прежали предишната си любима. В опит да забрави фаталната Деси той често посягал към бутилката и избyxвaл и за нaй-дpeбнoтo нeщo.", "date": "2018.03.06", "title": "Цонева влюбена в новия чичка! Джaмoв не изтрезнява - pyxнaл oт мъкa по фаталната Деси "}
{"url": "http://www.bnews.bg/article/238089-karvav_uzhas_katastrofa_mezhdu_dzhip_i_uchilishten_avtobus_ima_zaginali", "text": "Двама души са загинали при тежка катастрофа между лек автомобил и ученически автобус на пътя Варна-Добрич, съобщиха от полицията. Инцидентът станал малко преди 14:00 часа в участъка между селата Любен Каравелово и Зорница. Сблъскали са се джип и училищен автобус. Загиналите двама души са от джипа, автобусът не е превозвал пътници. Според първоначалната информация 43-годишният водач на лекия автомобил от Добрич, по време на движението си, навлиза в лентата за насрещно движение и се блъска челно в автобуса, който към момента на катастрофата не е превозвал деца и е бил празен. Двама души от „Шевролет” - а са загинали при инцидента – водачът и неговата спътница (73 г. от с. Калипетрово, обл. Силистра) Работата по изясняване на причините и обстоятелствата, довели до инцидента, продължава. По случая е образувано досъедбно производство. Все още е ограничено движението в горепосочения пътен участък.", "date": "2018.03.06", "title": "Кървав ужас: Катастрофа между джип и училищен автобус, има загинали! "}
{"url": "http://www.bnews.bg/article/238081-shok_bombite_na_tita_visnaha_do_papa_koy_ya_nakara_da_se_nablaska_s_evtin_silikon", "text": "Певицата Тита е уголемила силикона си по заповед на Криско, който се води неин продуцент. Тъй като певицата нямала пари за нещо качествено, имплантите й били доста евтини и поставени от прохождащ в занаята а хирург. По време на участията й хората се гаврят с нея и сравняват гърдите й с вимета на крава. \r\nОт 2014-а, когато се показа на широката публика Тита се преобрази и все повече залага на голи и пошли неща. Към днешна дата виждаме една нахакана мацка, с доста повече килограми. Успяла е да си повярва и да се държи като звезда, но пък изглежда стресът се отразил на теглото й. \r\nДа не говорим за силикона , който по настояване на Криско трябвало да бъде колкото се може повече. Отдалеч си личи , че е евтинджос и гърдите й са провиснали до пъпа, пише „ШОУ“", "date": "2018.03.06", "title": "ШОК! Бомбите на Тита виснаха до пъпа + кой я накара да се наблъска с евтин силикон"}
{"url": "http://www.bnews.bg/article/238088-ginka_ot_praga_finansiraneto_za_chez_e_osigureno", "text": "Финансирането за сделката с ЧЕЗ е осигурено. Преговорите с чешката страна ще продължат няколко дни, съобщи в Прага Гинка Върбакова. Веднага след като приключат, обществото и институциите ще получат пълна информация за резултатите. На този етап нямаме какво да добавим, заяви пред журналисти на летището в Прага Гинка Върбакова. Очаква се тя да запознае чешката страна с искането на българската държава да участва в сделката. Припомняме, че договорът за покупко-продажба между Гинка Върбанова и \"ЧЕЗ Груп” е сключен в Прага по английското законодателство и това усложнява евентуалната намеса на българската държава. ", "date": "2018.03.06", "title": "Гинка от Прага: Финансирането за ЧЕЗ е осигурено! "}
{"url": "http://www.bnews.bg/article/238084-elen_koleva_pak_ostana_bez_gadzhe", "text": "Актрисата Елен Колева отново е сама. Това потвърждава профилът й във фейсбук, който синеоката красавица е посочила „необвързана“ като свой статут. \r\nБлизки до актрисата пък твърдят, че е от известно време насам тя се е концентрирала сериозно в посока да открие баща на детето си, защото много иска да стане майка. \r\nВсъщност мечтата на Елен да стане майка не е от вчера. Само че тя не се получи нито от връзката й с писателя Калин Терзийски, нито във взаимоотношенията й с Марсел Коен, за когото дори се заговори, че ще се омъжва скоро, но двамата се разделиха след година бурна любов, пише ШОУ. \r\n ", "date": "2018.03.06", "title": "Елен Колева пак остана без гадже "}
{"url": "http://www.bnews.bg/article/238094-putin_go_biva_i_na_futbol_video", "text": "Руският президент Владимир Путин и президентът на ФИФА Джани Инфантино показаха футболните си умения. 100 дни преди старта на Световното първенство двамата за кратко загърбиха официалния протокол и поритаха заедно. \r\nФутболни легенди от цял свят също демонстрираха техника. Сред тях са Уейн Руни, Роналдо, Карлес Пуйол, Марадона и други. Те бяха събрани в общ клип, с който бе анонсирано, че първенството ще бъде най-очакваното и запомнящо се събитие в света на спорта за 2018 г.  ", "date": "2018.03.06", "title": "Путин го бива и на футбол (ВИДЕО)"}
{"url": "http://www.bnews.bg/article/238107-svetoslava_rudolf_si_tarsi_lyubovnik_lazhe_v_efir_che_ima_gadzhe", "text": "Журналистката Светослава Рудолф си търси любовник. Блондинката, която преди петилетка се разведе с известния бизнесмен Димитър Тадаръков, е свободна жена и настойчиво търси мъж, с когото да сподели живота си. \r\nНовината, която дойде от нейни близки приятели опровергава приказките й на в ефир, че вече се е оборудвала с интимна половинка. Светослава побърза да се похвали в предаването на Гала, че прясното й гадже бил бизнесмен. Оказа се, че фукнята не отговаря на истината. Рудолф лъже, за да си вдигне акциите и да дразни бившия си мъж, разбра „Таблоид” от добри познати на блондито. \r\n„Няма гадже, излиза в най-различни компании, общува с много мъже, но няма сериозна връзка. Друг е въпросът, че настоятелно търси”, разкриха източници от компанията й. \r\nПо телевизора Рудолф спомена, че с пресния си възлюбен се запознали покрай страстта към моторите. Вярно е, че Светослава наистина си пада по живота на две колела и често може да бъде видяна в рокерски компании. Тук свършва и истината. \r\n„Навикналата на петзвезден живот дама си търси богаташ поне от ранга на Димитър Тадаръков, а такъв баровец не пие бира и не пили гуми с рокерите”, подсмихват се познатите й. Рудолф, както е бащиното име на журналистката, се е зарекла да започне връзка само с човек, който я разбира и цени и, най-важното – не я ревнува. \r\nСамата тя сподели преди време, че всичките проблеми в брака с Тадаръков тръгнали от неговата ревност. След развода Светослава се втурна към живота като гимназистка в пубертета. \r\nВ социалните мрежи палавницата постоянно споделя снимки от буйни купони и рокерски сбирки, на които съблазнително разголена и ухилена до уши. Сега цялата тази енергия е насочена към намирането на нов житейски спътник, щастливи са приятелите на фурията, пише \"Таблоид\".", "date": "2018.03.06", "title": "Светослава Рудолф си търси любовник, лъже в ефир, че има гадже\r\n"}
{"url": "http://www.bnews.bg/article/238105-novo_20_toaletniyat_ministar_se_spasyava_chrez_nova_koalitsiya_s_reformatorite", "text": "\r\nПечално известният тоалетен министър подготвя подъл удар на коалиционните си партньори. Усещайки, че коалицията \"Обединени патриоти\" вече няма никакъв шанс при нови парламентарни избори, същият е започнал преговори за нова коалиция с провалилия се Реформаторски блок. Интересна подробност е, че разговорите се  водят с приближени до Борисов хора като Лукарски и Петър Москов. За пред обществото поводът за срещата, която се е провела в кабинетът на WC министъра в министерски съвет е обсъждането на законопроект за енергетиката на така наречените реформатори. \r\n ", "date": "2018.03.06", "title": "Ново 20: Тоалетният министър се спасява чрез нова коалиция с реформаторите!"}
{"url": "http://www.bnews.bg/article/238093-grupovo_iznasilvane_v_sofiya_vizhte_shokirashti_podrobnosti", "text": "Софийската районна прокуратура води досъдебно производство срещу четирима мъже заради изнасилването на жена в столицата, съобщиха от държавното обвинение. Според събраните до момента данни в ранните часове на 4 март Йордан Иванов, Ивайло Ценов, Илиян Кръстанов и Атанас Мечев насилили жена в помещение на приземния етаж на заведението „Воеводска среща”. Деянието било съпроводено със заплахи и употреба на сила. Атанас Мечев и друг път е влизал в полезрението на органите на реда, но във връзка с наркоразпространение. Четиримата са задържани за 72 часа, като на 8 март Софийският районен съд ще реши дали да ги остави за постоянно в ареста.", "date": "2018.03.06", "title": "Групово изнасилване в София! Вижте шокиращи подробности! "}
{"url": "http://www.bnews.bg/article/238095-izplashtaneto_na_pensiite_pod_vapros_fond_pensii_e_v_prakticheski_falit", "text": "Размерът на дефицита в пенсионната система е огромен - през 2007 г. е бил 1,5 млрд. лева, докато през 2018 г. в бюджета на фонд \"Пенсии\" е заложен дефицит от близо 4 млрд. лв. Държавният стълб на пенсионната система в България се намира в състояние на практически фалит. Това каза главният икономист на Експертен клуб за икономика и политика /ЕКИП/ Георги Вулджев на пресконференция, организирана от Българското либертарианско общество /БЛО/. Главният икономист от ЕКИП посочи, че размерът на дефицита в пенсионната система е огромен - през 2007 г. е бил 1,5 млрд. лева, докато през 2018 г. в бюджета на фонд \"Пенсии\" е заложен дефицит от близо 4 млрд. лв., което е 262 процента дефицит в пенсионната система, натрупан само за едно десетилетие. По думите му разходите за пенсии са най-голямото разходно перо в държавния бюджет. През 2016 г. разходите във фонд \"Пенсии\" формират 26,8 на сто от всички разходи в бюджета, което се равнява на 9,4 на сто от БВП. Вулджев счита, че ситуацията е толкова критична, че за работещите българи, които в момента са на по 20-30 години, най-вероятно няма да има пари за изплащането на техните пенсии, когато се пенсионират. Освен това всяка година година дефицитът във фонд \"Пенсии\" се налага да бъде запълван с трансфери от централния държавен бюджет. Според него този проблем ще се задълбочава все повече, защото населението в България застарява. Той изнесе данни на НСИ за 2015 г., които показват от ЕКИП, че тогава всеки 100 работещи са издържали 78 пенсионери. В дългосрочен план застаряването на населението сериозно застрашава да доведе до сериозна фискална криза, допълни Вулджев. Той изтъкна, че вдигането на данъците и осигуровките не е решение. Затова, за да се реши този проблем, от ЕКИП и БЛО предлагат да се премине към напълно частно пенсионно осигуряване. Двете организации са на мнение, че частното пенсионно осигуряване не страда от същите структурни недостатъци, защото следва различен модел, при който пенсионните вноски се натрупват и инвестират на индивидуална основна, а не се изхарчват за пенсиите на настоящите пенсионери. Освен това от ЕКИП и БЛО изтъкнаха, че такава система не е зависима от демографските тенденции. В краткосрочен план от ЕКИП и БЛО предлагат да се съкратят вноските към първия държавен стълб на пенсионната система с 4 процентни пункта и увеличаване към втория, частен, стълб на системата със същия размер. Освен това те са категорични, че всеки гражданин трябва да има свободата да се осигурява както намери за добре, пише БТА.", "date": "2018.03.06", "title": "Изплащането на пенсиите под въпрос! Фонд пенсии е в практически фалит!"}
{"url": "http://www.bnews.bg/article/238101-za_abiturienti_zapochva_priemat_na_zayavleniya_za_maturite", "text": "За тази учебна година няма промени в учебно-изпитните програми, в които са регламентирани видът и форматът на изпита и учебното съдържание. Задължителният зрелостен изпит по български език и литература ще се проведе на 21 май, а вторият задължителен изпит ще е на 23 май. ДЗИ по желание ще са от 29 май до 1 юни по график, който ще бъде обявен допълнително, съобщиха от МОН. В заявленията си за явяване на ДЗИ младежите посочват, че освен на задължителния изпит по български език и литература, ще се явят по определен предмет на втори задължителен изпит, както и дали ще полагат трети изпит, който е по желание. Зрелостниците могат да избират за втори задължителен изпит, както и за ДЗИ по желание между предметите: математика, физика и астрономия, химия и опазване на околната среда, география и икономика, история и цивилизация, биология и здравно образование, философски цикъл и чужд език. . Законът за предучилищното и училищното образование позволява като оценка от втория задължителен ДЗИ в дипломата им да се запише средноаритметичната стойност от оценките, получени на държавните изпити за придобиване на професионална квалификация. Държавните зрелостни изпити са писмени и анонимни. Провеждат се в рамките на 4 астрономически часа, като за учениците със специални образователни потребности са предвидени допълнително 2 астрономически часа. По всеки от предметите учениците отговарят на въпроси с избираем отговор и на въпроси със свободен отговор. По български език и литература, чужд език, история и цивилизация, география и икономика, и по философия се изисква създаване на текст, а по математика – решаване на задачи. Всеки изпит се оценява с максимум 100 точки. На сайта на МОН (рубрика Общо образование, подрубрика Държавни зрелостни изпити) е публикувана подробна информация, актуална към 28 февруари 2018 г. Там са решенията на висшите училища в кои професионални направления и специалности ще приемат с оценките от матурите, както и за кои специалности оценките ще бъдат включени в балообразуването за кандидат-студентска кампания 2018 в акредитираните висши училища в България. За начина на балообразуване зрелостниците трябва да потърсят информация от съответното висше училище. До 18 май 2018 г. учениците ще получат служебна бележка за допускане до ДЗИ и ще бъдат обявени списъците с разпределението на зрелостниците по училища, сгради и зали. Изпитните работи ще бъдат оценени в периода от 25.05.2018 г. до 08.06.2018 г. Резултатите от матурите ще бъдат обявени до 13 юни 2017 г.", "date": "2018.03.06", "title": "За абитуриенти: Започва приемът на заявления за матурите"}
{"url": "http://www.bnews.bg/article/238104-krakachanov_izdade_mrasnata_tayna_na_koalitsiyata_za_temenuzhka_nyama_da_ima_ostavka", "text": "\"Няма да подкрепим оставката на Теменужка Петкова. Г-жа Петкова няма никаква вина, че законът за енергетиката е такъв. Тя няма власт над подобни сделки. Теменужка Петкова остава министър, това бе решено днес\", изтърва скритото решение на коалиция Красимир Каракачанов в студиото на БТВ и не може да застане зад издънките си и да си признае грешките, последвани с резонните оставки. Докато шушумигите от коалицията се снишаваха, а премиерът им лъжеше, че получава писма от чешкия премиер Андрей Бабиш и секретни документи, които се оказаха несекретни и неизпратени от Бабиш, потулиха набързо темата за оставката на Теменужка. Неколкократно обаче сигналите, които изпращаха към обществото бяха, че умишлено задържат приемането й, защото явно ще й се размине. Така и стана, както изплю камъчето агент Шиши. Борисов привика на крака Гинка в Министерски съвет, притисна я да му даде фирмата си и уж държавата да има контролен пакет акции в нея и ...постът на Теменужка се запази. Каракачанов призна и друго: Държавата взема 34% от акциите на Инерком, потвърдено от финансовия министър Владислав Горанов, като от печалбите ще си връща заемите. Нито дума за развялане на сделката. Такъв въпрос на дневен ред в коалицията не стои. Стои само и единствено ламтежът за още и още лапане. По всеки възможен, че и невъзможен начин. И нито дума за финансирането на сделката, нито дума за внесените сигнали в прокуратурата за сделката. Оядени, нахални и със съмочувствие на недосегаеми. Каквото и да говорят, едно е ясно - масрафът ще е за сметка на обикновения данъкоплатец.      ", "date": "2018.03.06", "title": "Кракачанов издаде мръсната тайна на коалицията за Теменужка - няма да има оставка!"}
{"url": "http://www.bnews.bg/article/238092-sdelkata_za_chez_vleze_v_prokuraturata_tragva_podpiska_za_stopirane_na_ginka_kam_energodruzhestvoto", "text": "БСП внесе три сигнала в прокуратурата за покупко-продажбата на ЧЕЗ. Столетницата е започнала подписка сред българите за спиране на сделката. Това каза заместник-председателят на ПГ на „БСП за България“ Крум Зарков пред журналисти, след като представители на партията внесоха в Съдебната палата сигнал до главния прокурор Сотир Цацаров за проверка на приватизацията на ЧЕЗ. \r\n„Внасяме три сигнала към главния прокурор на републиката. На първо място настояваме да се извърши проверка на произхода на средствата, с които „Инерком България“ кандидатства за закупуването на ЧЕЗ. След това, събрали сме цялата документация за начина, по който е приватизиран ЧЕЗ на два етапа – през 2004 г. и през 2012 г. По отношение на продажбата през 2012 г. на 33 % от правителството на Борисов, ние питаме прокуратурата дали всичко това е било направено законосъобразно, тъй като считаме, че има нарушени стратегически документи на страната при осъществяването на тази продажба“, каза заместник-председателят на ПГ на „БСП за България“. \r\nЗарков уточни, че са цитирани две енергийни стратегии и основно стратегията за приватизация на електроразпределителните дружества, където ясно е записано, че страната трябва да запази поне 33 % от тези дружества, за да може да знае какво се случва там. \r\nПо думите му, ако това е било направено, днес е нямало да се чудим какво се случва. \r\n„На трето място питаме прокуратурата за това какво се е случило с образувано досъдебно производство през 2013 г. срещу неизвестен извършител, длъжностно лице на „ЧЕЗ Разпределение България“, срещу което е било образувано това производство, че не е положило достатъчно грижи за ръководенето, управлението и стопанисването на имуществото, от което са последвали големи щети. Питаме прокуратурата какви са резултатите с това производство, обясни Зарков. \r\nКакто писахме по-рано, финансирането за сделката с ЧЕЗ е осигурено. Преговорите с чешката страна ще продължат няколко дни, съобщи в Прага Гинка Върбакова.", "date": "2018.03.06", "title": "Сделката за ЧЕЗ влезе в прокуратурата! Тръгва подписка за стопиране на Гинка към енергодружеството! "}
{"url": "http://www.bnews.bg/article/238076-deputatite_izslushvat_kandidatite_za_predsedatel_na_noviya_antikoruptsionen_organ", "text": "Днес в зала \"Запад\" на Народното събрание депутатите изслушват кандидатите за председател на новия антикорупционен орган. След като с промени преди броени дни народните ни избранници на практика узакониха корупцията за поне още две години за общинските съветници, които имат бизнес свързан с общините, сега същите изслушват и кандидатите за шеф на антикорупционното бюро. Припомняме,  че в края на 2017 г. бе приет и нов антикорупционен закон, който предизвика много противоречия както между управляващи и опозиция, така и в обществото.Президентът наложи и вето върху закона, с което се затвърдиха позициите на обществото, че този закон е зле устроен и няма да доведе до положителни резултати в борбата с корупцията по високите етажи на властта. Скоростните промени на току - що приетия закон още повече засилиха съмненията, че законът бе приет като оправдание пред Европа, но не и за ефективна борба с корупцията.  ", "date": "2018.03.06", "title": "Депутатите изслушват кандидатите за председател на новия антикорупционен орган"}
{"url": "http://www.bnews.bg/article/238083-3_godishnoto_dete_ot_plovdiv_izleze_ot_koma", "text": "Тригодишното дете, което пострада в леглото си от паднал върху него тежък предмет в Пловдив, е излязло от кома, съобщава Надя Танева, директор на дирекция Социално подпомагане-Пловдив, предаде \"Фокус\". Случаят стана известен след като в края на февруари 3-годишните близнаци бяха приети в болница в тежко състояние. Тяхната 38-годишна майка бе арестувана, след което пусната. Към момента обвинение не й е повдигнато. \r\nЕдно от децата бе прието със счупен череп и хематом. Лекарите му направиха животоспасяваща операция. Също така стана ясно, че децата са недохранени и тежат по 9 кг. \r\nПо данни на майката момченцето се е намирало в детско креватче, когато върху главата му е паднал гипсов орнамент, поставен на стената. \r\nЗасега лекарите уверяват, че няма риск за живота и здравето му. Детето ще остане под лекарско наблюдение. \r\nДругото от близнаците е в добро здравословно състояние и ще бъде изписано тази седмица. То ще бъде настанено в Социален център с постоянна медицинска грижа. Бабата придружава децата в болницата. \r\nМайката на близначетата не ги е посещавала до този момент в болницата, но твърди, че \"получава информация от трети лица\". \r\nТя отказа помощта от БЧК, оказва да се регистрира в Бюрото по труда, отказва работа с психолог \"защото очаква да се завърне съпругът й от чужбина\". Към днешна дата той все още не се е завърнал в България. \r\nЗа децата са подсигурени дрехи и памперси от \"Надежда и домове за децата\" - клон България, за което Дирекция социално подпомагане - Пловдив - благодари. Работата по случая продължава.", "date": "2018.03.06", "title": "3-годишното дете от Пловдив излезе от кома \r\n\r\n"}
{"url": "http://www.bnews.bg/article/238086-institutat_za_patna_bezopasnost_s_shokirasht_doklad", "text": "Държавата е неспособна да се справи сама с пътната безопасност! Докладът на ИПБ анализира рисковете от ПТП и оценява ефективността на тяхното управление. Освен това чрез задълбочен анализ цели да предложи решения за намаляване на тези рискове. Основните щети от ПТП са изключително тежки за гражданите, за обществото, за икономиката и за страната като цяло. В резултат на произшествия по пътищата всяка година се нанасят щети на страните-членки на ЕС в размер на 2% от брутния вътрешен продукт. В България, където травматизмът е приблизително 2.5 пъти по-голям отколкото средно в ЕС, това се равнява на 1 800 млн. лева. В общественото пространство се дискутира  ефикасността на контрола върху автомобилния трафик, корупцията на пътя; обсъжда се необходимостта от промени на ЗДвП. Все по-често се изразяват мнения, че противодействието и превенцията на рисковете от ПТП не са ефективни. Държавата в лицето на отговорните институции отказва да се вслуша в гласът на обществото, се изтъква в доклада.Повод за тези изводи са десетките форуми организирани от Института за пътна безопасност, като последния такъв бе в СУ \"Св.Климент Охридски\". На този форум обаче не присъства нито един представител на властта, което бе много лош сигнал в очите на академичната и обществена общност.", "date": "2018.03.06", "title": "Институтът за пътна безопасност с шокиращ доклад! "}
{"url": "http://www.bnews.bg/article/238087-ekskluzivno_shou_galena_pee_sas_sobstven_bend", "text": "Фолк дивата Галена ще пее със собствен бенд на 10-ти март в клуб Биад. Изпълнителката е подготвила уникално с най-големите си хитове, които ще прозвучат с чисто нов аранжимент. Гостите на балканското парти ще имат възможността да видят кралицата на фолк жанра и Fantasy Band в едно наистина впечатляващо шоу. Специална лимузина пък ще извози звездата на Пайнер до клуба-легенда, типично в холивудски стил, пише paparazzi.bg. Припомняме ви, че Галена пя на една сцена със сръбската топ звезда Цеца преди дни, където буквално вдигна цялата зала на крака.", "date": "2018.03.06", "title": "Ексклузивно шоу: Галена пее със собствен бенд!"}
{"url": "http://www.bnews.bg/article/238078-tiyneydzhar_opitval_da_probuta_falshivo_evro_politsaite_go", "text": "Тийнейджър е задържан при опит да пласира фалшива банкнота от 200 евро, съобщиха от МВР - Хасково. Това е станало към 18 часа в Свиленград вчера, а младежът е от Чирпан. В управлението на МВР е получен сигнал от собственик на обменно бюро, че в обекта му се намира 18-годишен, който иска да му бъде обменено неистинско евро. Момчето е задържано за 24 часа. Освен това е станало ясно, че по-рано през деня същият младеж, заедно с друг 21-годишен негов съгражданин, са обменили 8 купюри от същия номинал в друго обменно бюро в града. Образувано е досъдебно производство и работата по случая продължава.", "date": "2018.03.06", "title": "Тийнейджър опитвал да пробута фалшиво евро, полицаите го…"}
{"url": "http://www.bnews.bg/article/238073-dzhenifar_lorans_piyana_na_oskarite", "text": "Дженифър Лорънс прекали с напитките на церемонията по раздаването на 90-ите награди \"Оскар\". \r\nАктрисата започна да забавлява гостите с освободеното си поведение още на червения килим, където позира, подскачайки с разперени ръце. Част от колегите й изпаднаха в истеричен смях. В залата на \"Долби тиътър\" Дженифър си взе чаша вино и не я пусна по време на цялата церемония. Виждайки свои близки колеги, Лорънс реши да стигне до тях, като директно започна да прескача седалките с повдигната нагоре рокля. Тя побъбри с Мерил Стрийп, Салма Хайек, Кристофър Плъмър. Хубавицата облече красива прилепнала рокля на \"Диор\" с тънки презрамки, които често подръпваше нагоре. \r\n ", "date": "2018.03.06", "title": "Дженифър Лорънс пияна на Оскарите"}
{"url": "http://www.bnews.bg/article/238066-ginka_s_kashmir_ot_mol_a_lilyana_s_mente_shanel_benovska_s_shervino_na_barter_a_mihneva_s_chanta_fendi_ot_shterka_si_v_shveytsariya", "text": "Кратък инфо-моден обзор на 4 популярни български дами, за които дрехите са важни. \"Облечи се неправилно и ще запомнят дрехата. Облечи се безупречно и ще запомнят теб\". Думите са на Коко Шанел и са актуални към днешния ден у нас.  Поредното обсъждане на облеклото на вицепрезидента Илиана Йотова и на съпругата на президента Десислава Радева, отново върна на фокус, вкуса и изборите на родните дами в политиката и журналистиката, пише NBOX.BG. След като за Радева и Йотова вече бе изписано достатъчно, NBOX.BG реши да хвърли един поглед и върху аутфитите на няколко други публични дами. Първата дама е неизменна част от политическата ни реалност през последните 10-тина години. Става дума за министър Лиляна Павлова. Другите две пък са популярни родни журналистки, а последната е скандалната Гинка от Пазарджик - все още само кандидат купувач на енергоразпределителното дружество ЧЕЗ.  Лиляна Павлова отдавна се превърна в тема за медиите покрай странните си цветови ансамбълчета, с които министърката обича да се появя по официални събития и в парламента. Името й обаче се превърна в емблема на неуспяла фешън икона, едва след скандала около нейната фамозна чанта й космическата й цена.   Преди време ПР-ката на Корнелия Нинова Бояна Бозаджиева написа статус в социалната мрежа, с който похвали стила на Павлова, но акцентира на икономическата пропаст, която съществува в България.  Нека припомним какво точно написа на страницата си във фейсбук Бозаджиева: \"С ръка на сърцето - ценя високо вкуса на Лиляна Павлова за чанти. На снимките е с вечната класика на Chanel ? (около 5000 €) и Prada ❤️️ (около 3700€), но липсва шарматният й Dior, чиято стойност доближава Smart-a, който карам...\" За да се измъкне от зараждащия се крупен скандал Павлова, пък едва ли не призна, че чантите й са менте. Тя заяви следното: \"Не мога да си позволя чанти по 10 хиляди лева, а и ако можех, не бих. Не е редно. По принцип тези чанти не струват и толкова. Това беше част от т.нар. фалшиви новини, жълта, пошла, грозна пропагандна машина. Целта беше пълното ми омаскаряване и дискредитиране, а чрез мен и двата успешни мандата на ГЕРБ с всичко, което сме постигнали. Искам да благодаря лично на Бойко Борисов и на Цветан Цветанов, защото те бяха хората, които ме подкрепиха\". С тези си думи реално евроминистърката ни призна, че чантите й са менте. Павлова обаче не крие, че обожава скъпи вещи, като определено най-много харесва чанти с марка \" Шанел\" и \"Диор\". Признанието й, че те са фалшиви обаче не реши проблема й, особено предвид факта, че Павлова е министър. Веднага възникна въпросът, как министърката преминава европейски граници, например. Ако в Швейцария да кажем те хванат на митницата с \"чанта- менте\" - глобата е 6000 франка, конфискация и отбелязване в граничните власти, че си нарушител. Забраната важи когато преминаваш и през ВИП-а. До този момент обаче ние не знаем, дали Лиляна Павлова е била глобявана заради ментета, които ползва. Ако не е, то това значи, че е излъгала, че чантите й са фалшиви. От тук пък логично идва и другия въпрос, а скъпите очила на министърката също ли са менте?   Друга фамозна дама подвизаваща се в ТВ ефира е Илияна Беновска. Водещата на политическо предаване по Канал 3, също често втрещява зрителите с еклектични екипи и скъпи марки.   Беновска си пада преди всичко по ултра скъпата марка \"Ермано Шервино\". Нейните очила и обувки също маркови. Само чантата й е може би малко по-евтина, но това е защото тя не се вижда в ефир.    \"Ермано Шервино\" освен много скъпа е и доста известна марка, основана през 2000 година.   Беновска може би предпочита тази марка, защото тя е любима на почти всички жени близки до премиера Бойко Борисов. Нека припомним, че в записите между Румяна Ченалова и Владимира Янева, стана ясно, че неизвестна любимка на Борисов, която от години живее в чужбина, носи единствено и само \"Ермано Шервино\".   При Беновска обаче няма финансово-морална драма, тъй като дрехите й са на бартер.   Друга известна от ТВ ефира дама, която също си пада по-скъпите вещи е журналистката Маргарита Михнева.   Михнева носи очила \"Шанел\" и чанта \"Фенди\". И двата модни атрибута са оригинал, като телевизионната емблема твърди, че те са подарък от нейната дъщеря, която от години работи на престижна позиция в института \"Льо Розе\" в Швейцария. Иначе би било странно, как журналистка с 200 лева пенсия би могла да си позволи толкова баровски вещи.   Последна, в краткия ни моден обзор, е добилата скандална известност Гинка от ЧЕЗ.   На единствената си публична изява до момента, Гинка Върбакова цъфна пред медиите в кашмиреното палто в светло син цвят. Проверка на NBOX.BG показа, че то е купено от магазин Marella, най-вероятно от този в МОЛ \"Сердика\".   Marella е част от групата на марката Max Mara, а тя от своя страна, минава за една от най-скъпите марки за кашмирени палта.   В България този бранд може да се купи само от моловете. Когато премине сезонът дрехите се обезценяват с 50 % и се предлагат масово в този тип магазини. По време на новогодишните намаления например, палтото на Гинка от ЧЕЗ се предлагаше с отстъпка за 800 лв. при първоначална цена от 1600 лева.   Тази марка не дава дрехи под наем или на бартер, както например Десислава Радева бе взела под наем рокля в същия бебешко син цвят за посещението на Макрон у нас.", "date": "2018.03.06", "title": " Гинка с кашмир от МОЛ-а, Лиляна с менте \"Шанел\", Беновска с \"Шервино\" на бартер, а Михнева с чанта \"Фенди\" от щерка си в Швейцария "}
{"url": "http://www.bnews.bg/article/238068-danakoplatetsat_shte_plashta_pokaznite_aktsii_na_tsv_tsvetanov_nikolay_tsonev_pribira_100_bona_i_kak_sumata_narastva_do_polovin_milion", "text": "Сигурно всички си спомняте, когато Цветан Цветанов беше министър на вътрепните работи и как се правиха акции… показни. Е, някои от тях претърпяха пълен крах, а сега сметката ще я платим ние – данъкоплатците. \r\nСофийският апелативен съд (САС) е увеличил двойно обезщетението за бившия военен министър Николай Цонев, който преди години беше арестуван, но по-късно оправдан Вредите, които той е понесъл покрай делото, по което беше окончателно признат за невинен заедно със съдия Петър Сантиров и Тенчо Попов, значително надхвърлят обичайните за останалите дела, показва справка на правния сайт \"Лекс“. \r\nПреди година Софийският градски съд (СГС) присъди на ексминистъра 50 000 лева, като прие, че доказаните морални вреди са най-вече покрай унизителния му арест. Той беше задържан на 1 април 2010 г. във ВМА от служители на МВР. „Наказателното преследване, като се започне от необоснованото брутално задържане и развитието му в досъдебната фаза, както и в съдебната фаза на три съдебни инстанции е било предмет на широко медийно отразяване, което е повлияло изключително негативно върху физическото и психическо здраве на ищеца и значително надхвърля обичайните вреди, които съпътстват всяко едно наказателно преследване. Въззивният съд намира, че с оглед на тези конкретни данни, справедливото обезщетение за претърпените от ищеца неимуществени вреди, вследствие на незаконното обвинение възлиза на сумата от 100 000 /сто хиляди/ лева, който размер удовлетворява обществения критерий за справедливост при съществуващите в страната обществено-икономически условия на живот“, пише в решението на съда. Самият Цонев е настоявал за 200 000 лева.  След решението бившият военен министър трябва да получи и над 8000 лева за имуществени вреди, близо 5000 лева за адвокатски разноски, както и още 3816 лева - обезщетение за лихвата, която е можел да получи върху паричната гаранция от 15 000 лева, която е платил след първоначалния арест. \r\nСрещу Николай Цонев бяха водени още три дела, по които отново беше оправдан на всички инстанции и след това той си потърси компенсация по ЗОДОВ, като обезщетенията му бяха за общо 70 000 лева. \r\nЗа арестите и незаконните обвинения по делото за подкуп, дело в Страсбург вече спечели финансистът Тенчо Попов, който осъди държавата да му плати 14 000 евро. \r\nСъдията Петър Сантиров пък чака решение на втора инстанция от Софийския апелативен съд, след като СГС му присъди рекордните 300 000 лева заради тежко заболяване след ареста и заплахите, които е получавал зад решетките. Макар делата по ЗОДОВ да не са приключили окончателно, до момента държавата е осъдена да плати близо половин милион лева.", "date": "2018.03.06", "title": "Данъкоплатецът ще плаща показните „акции” на Цв. Цветанов: Николай Цонев прибира 100 бона! И как сумата нараства до половин милион!"}
{"url": "http://www.bnews.bg/article/238069-grozno_viktor_nikolaev_se_hili_dokato_mladezh_se_bori_za_zhivota_si_vizhte_neprostimiya_gaf_na_lyubimiya_vodesht_video", "text": "Поредният скандал с Виктор Николаев е факт! Този път проявата е по-грозна от всякога. Това е недопустимо, коментират зрители. Докато репортер се включва от болница, където младо момче бере душа и се бори за живота си, очевидно от клипа, Николаев изобщо не го касае какво се случва в предаването му и се хили по най-грозния начин. Младежът Оливър лежи в интензивно отделение след свиреп бой с футболиста и ММА боец Дани Златков. Към края на живото включване камерата вече предава и от студиото, където се намират Николаев и Аделина Радева, а хилежът на водещия става факт за вероятно многобройната аудитория. Това е вашият „любим” водещ, който си мислите, че ви помага и си мислите, че ви съчувства или иска да помогне. Е, явно не. Всичко е само поза. А камерите показват как Николаев се хили и превива от смях. Вижте след 8:00 минута...  ", "date": "2018.03.06", "title": "Грозно: Виктор Николаев се хили, докато младеж се бори за живота си! Вижте непростимия гаф на „любимия” водещ! (ВИДЕО)"}
{"url": "http://www.bnews.bg/article/238060-zhertva_na_zhoro_plaha_otseleli_sme_zashtoto_sme_speli", "text": "\r\nЕдна от жертвите на убития в Пловдив крадец Георги Джевизов - Жоро Плъха излезе на светло и се осмели да разкаже какво е преживяла. Около сегашния случай обаче има неясноти. \r\nМилена Петрова обясни пред Нова телевизия какво са й казали от полицията тогава, че единственото, което е спасило от нещо по сериозно нея и семейството й, когато са били ограбени от рецидивиста, е това, че са спели. Семейството на обвинения в убийството д-р Иван Димитров също спяло преди инцидента. \r\nПреди осем години семейството й, както и още две други домакинства в Асеновград станали жертви на Плъха. Той е влязъл в дома на роднини на Милена, при които била на гости, през прозореца в стаята, в която спяла. Откраднал служебния й телефон и бижутата на леля й.  \r\n„Аз нямам шанс да се защитя срещу този човек. Какво мога да направя аз срещу един очевидно физически много добре подготвен мъж. Той може да направи всичко. Осъзнах ужаса на това, което ми се е случило, когато го видях за пръв и последен път в съда”, каза още Петрова.  \r\nПо думите й делото минало сравнително бързо.  \r\n\"Тогава млад съдия му даде четири годишна присъда при строг режим и му каза: \"Ако много ви хареса следващият път ще е по-тежко\". Вероятно е направил самопризнания, защото и трите семейства бяхме призовани по делото\", допълни тя.  \r\n ", "date": "2018.03.06", "title": "Жертва на Жоро Плъха: Оцелели сме, защото сме спели!"}
{"url": "http://www.bnews.bg/article/238067-svetlana_vasileva_si_zhivee_kato_istinska_printsesa_gushterov_y_napravi_spa_goreshti_snimki", "text": "Светлана Василева си живее като истинска принцеса с Християн Гущеров. В имението му в полите на Витоша плейметката разполага с всякакви удобства и екстри така, че рядко да й се налага да излиза навън, научи ексклузивно BLife. След като й подари джип, предложи й брак с диамантен пръстен, заведе я на шопинг из три европейски столици - Белград, Будапеща и Виена, в палата си бизнесменът е направил и СПА за изгората си. От джакузито в него Светлана се пусна в \"Инстаграм\". От бълбукащата вода лъсна бюстът на Василева, а феновете й в социалната мрежа моментално завидяха на Християн Гущеров, че мачка тези секси \"бомби\". Светлана явно толкова е влязла под кожата на бизнесмена, че той е готов да направи всичко за нея. Според запознати не минавало ден, в който да не сюрпризира плеймейтката с поредната изненада. Тази сутрин тя дойде под формата на огромно шоколадово сърце, с което Гущеров за сетен път показа чувствата си към блондинката. Вижте снимки ", "date": "2018.03.06", "title": "Светлана Василева си живее като истинска принцеса!  Гущеров й направи СПА (Горещи снимки) "}
{"url": "http://www.bnews.bg/article/238063-emiliya_razvya_ogromni_bombi_snimki", "text": "Фолкпевицата Емилия щедро показа огромните си силиконови гърди. На участието в столичната дискотека изпълнителката се появи полугола за радост на мъжката част от публиката. \r\nЕмилия излезе на сцената с рокля, която трудно скриваше интимните части от тялото й. Късата дреха очертаваше огромните й бомби, а дупето на певицата на моменти лъсваше пред почерпените й почитатели. В момент на кулминация едната гърда на Емилия буквално изскочи от деколтето, но с отработено и бързо движение фолкаджийката успя да си я прибере обратно и гафът не стана публично достояние. Впечатление направи и постоянната усмивка на Емилия - тя буквално грееше и се раздаваше на сцената. \r\nПричината на доброто настроение на чалгарката мигновено беше разконспирирана - новият любим мъж, арабският бизнесмен Жорж Башур. След раздялата си с Коко Динев в продължение на месеци Емилия беше в депресия, но отново успя да открие любовта. Двамата с Башур дори се сгодиха и официално обявиха намеренията си да станат семейство. Емилия вече не крие Жорж и постоянно си пуска в социалните мрежи снимки с него. \r\nПо време на връзката си с Динев Емилия не се отпускаше да се разголва и да показва провокативно поведение. Певицата се показваше с рокли без деколте и трудно можеше да се види нещо от нея. Коко многократно съветвал Емилия да спазва стриктно поведение, за да не излага фамилията. В момента изпълнителката няма такива проблеми. Жорж изобщо не бил ревнив и с охота приемал провокативното поведение на любимата си, като осъзнавал, че става въпрос за шоубизнес. Затова и Емилия се отпускала да слага секси рокли, както и да флиртува с почитателите си, за да прави по-голямо шоу по дискотеките, пише \"България днес\". Снимките вижте", "date": "2018.03.06", "title": "Емилия развя огромни бомби (Снимки)"}
{"url": "http://www.bnews.bg/article/238072-d_r_dimitrov_ne_sam_ubiets_tryabvashe_ili_az_ili_toy", "text": "Не съм убиец, трябваше или аз, или той. Така обясни действията си пловдивският рентгенолог д-р Иван Димитров, който днес излезе от ареста, след като беше арестуван за убийството на влязъл в имота му крадец. Медикът каза, че е бил наръган на две места в крака. През последните дни бяха организирани мащабни протести в негова подкрепа. Днес обаче от прокуратурата посочиха, че д-р Димитров е причакал рецидивиста Георги Джевизов, стрелял е по него с незаконно притежаваното си оръжие и след това с приятел е опитал да прикрие стрелбата. Редица тиражирани информации – за спящи на горния етаж съпруга и деца, за съучастник на крадеца и т.н. бяха опровергани от обвинителите на база на разпитаните свидетели, записите от камери и експертизи.", "date": "2018.03.06", "title": "Д-р Димитров: Не съм убиец, трябваше или аз, или той!"}
{"url": "http://www.bnews.bg/article/238070-otkradnaha_5_miliona_dolara_ot_bagazhnoto_na_samolet", "text": "Пет милиона долара в брой бяха откраднати от багажното отделение на самолет на Луфтханза, който трябвало да излети за Швейцария от летище близо до бразилския град Сан Пауло, предаде Франс прес, като цитира местната полиция. \r\n  \r\nЗрелищният обир бил извършен в неделя за шест минути от петима мъже, които нахлули на пистата, заплашили служителите по сигурността, откраднали парите и избягали. \r\nПри обира няма пострадали хора. Бразилските власти не са арестували заподозрени. \r\n  \r\nКрадците се вмъкнали в товарния терминал на летището Виракопос с пикап, облепен с лого, подобно на логото на фирмата, отговаряща за охраната на пистите. Самолетът на Луфтханза кацнал на Виракопос - най-голямото товарно летище в Бразилия, идвайки от международното летище на Сан Пауло, с крайна дестинация Цюрих. \r\nСпоред в. \"Фоля ди Сан Пауло\" откраднатите долари били поверени на фирмата за транспортиране на пари Бринкс. \r\n  \r\nКражбата на товари процъфтява в Бразилия, но в повечето случаи биват ограбвани тирове, предимно снабдяващи Рио де Жанейро, отбелязва АФП.", "date": "2018.03.06", "title": "Откраднаха 5 милиона долара от багажното на самолет "}
{"url": "http://www.bnews.bg/article/238065-skandalno_kirkovo_tane_v_strah_ot_mesten_feodal", "text": "Майка и син помолиха за помощ институциите за да усмирят Асен Палов, който бутна стълбището на общинското училище. Феодалът Асен Палов, който бутна училищните стълби в Кирково, защото пречат на новопостроеното му казино, вся неконтролируем страх сред част от местното население. За това сигнализира пред медии майката В.С. и нейният седемгодишен син Б.С., ученик в училището.  Двамата помолиха за анонимност, тъй като се притесняват от директна саморазправа от страна на баровеца Асен Палов. \"Страх ни е от отмъщение\", разказва В.С. \"Палов е много силен в региона и си прави каквото поиска. Детето ми учи в училището от среща, а той срути стълбите му с багер\", хлипа разстроената майка.  Нека припомним, че наскоро Палов бутна училищните стълби, защото има казино срещу учебното заведение, а близостта му пречи той да вземе лиценз от Държавната комисия по хазарт. И докато гражданите на Пловдив протестират срещу нападения по домовете им, тези в Кирково направиха инициативен комитет за борба с произвола на Палов. Както NBOX.BG писа наскоро, докато е бил заместник кмет на общината освен казино, Палов е построил и напълно незаконнен хотелски комплекс в Кирково. Това стана ясно от две жалби, първата от АПИ-Кърджали, а втората от Областната дирекция на МВР в Кърджали. Те бяха разпространени до медиите именно от хора от новосъздадения инициативен комитет в общината. Негова единствена задача е борбата срещу безобразията станали в общината през последните години. От двата сигнала става ясно, че бившият заместник кмет на Кирково напълно незаконно е свалил мантинелите на главния път Е-85 България -Гърция посока КПП \"Маказа\". Палов направил това  единствено с цел за да отвори вход-отбивка към хотелския си компелкс „Романтика“. В същото време обаче става ясно, че след като до момента той не е имал легитимен подход към хотелския си комплекс, това означава, че и самият комплекс е незаконен. Палов сам бил демонтирал мантинелите за да може да построи хотелският си комплекс, към езерото за което самият той твърди, че бил приватизирал. Както е известно обаче подобен тип водоеми не могат да се приватизират, а единствено да се отдадат на концесия. Във тази връзка на 15.07.2017 година от Областната дирекция на МВР в Кърджали и АПИ – Кърджали предприемат действия за възстановяване на мантинелите. Такова обаче е направено само частично, но пред входа на „Романтика“, мантинели така и не са поставени. В свое писмо МВР пита, защо това обаче все още не е направено? Както е известно Е-85 в този участък е един от най-опасните пътища в България, което обаче не е спряло Палов, да се прави на недосегаем феодал. NBOX.BG за пореден път обръща внимание на всички ангажирани институции за безобразията в региона.", "date": "2018.03.06", "title": "СКАНДАЛНО: Кирково тъне в страх от местен феодал!"}
{"url": "http://www.bnews.bg/article/238080-na_vnimanieto_na_dzhambazki_ot_bryuksel_populizmat_e_sladak_no_barzo_vkisva_doktore", "text": "Вчера евродепутатът от \"Обединени патриоти\" Ангел Джамбазки се провикна от Брюксел: \"Незабавно да бъде освободен лекарят, който уби Жоро Плъха в защита на собствеността си!\" Патетично, ама кухо.  Като истински патриот - популист, по тертипа на останалите свои ръководители и партньори по псевдопатриотизъм, Джамбазки се изказа по тема, която реално не познава. Има циганин - крадец, значи веднага - \"смърт\"! Симпатично, ама само ако си олигофрен. Или пък фашист. А не евродепутат. За щастие и късмет на законността обаче, Джамбазки е само евродепутат, а не прокурор или не дай Боже, съдия. Щото ако беше, като един истински европейски юрист, щеше да ходи нагоре - надолу из Пловдив с електрическа резачка и да коли мангали на ред. Най-вероятно.  Аз много добре знам, че у нас подобна психопатия се ползва с все повече привърженици, но това не значи, че всички сме луди, нали така? В този ред на мисли искам да представя на г-н Джамбазки официалното становище на Окръжна прокуратура - Пловдив в лицето на окръжен прокурор на Румен Попов: \"Установи се, че към момента на извършването на деянието не са били нито съпругата, нито двете му деца. Това се установява от самите показания на съпругата на обвиняемия и от неговите обяснения. Не е имало какъвто и да било съучастник на крадеца. Опита за кражба в гаража, намиращ се в кооперацията, е извършено само от убития. Установено е от показанията на самия обвиняем\", заяви прокурорът. \"При така изнесената фактология, категорично е установено, че изстрелите и настъпилия сблъсък между двамата са били възпроизведени и сблъсъкът е бил в двора на кооперацията. Категорично се изключва жилището, което беше коментирано\". Ето затова не трябва да се пищи предварително, г-н Джамбазки. Не само за да не се изложи човек, ами и за да не настройва хората един срещу друг. Защото уважаеми Джамбазки, истинските държавници не правят така. Никога. Бих искал да попитам сега и \"гражданите\" на Пловдив и фейсбук, които вчера псуваха и кълняха циганите на плошада и в мрежата, още ли ще се опитвате да убеждавате някого, че реакцията ви бе такава, не защото Плъха е мангал, а доктора, българин?  И какво правим сега с думите \"ама той защитавал детето и жена си\", когато те въобще на са били в апартамента? Затова скъпи мои читатели, запомнете, престъпността си е престъпност, етносът - етнос, политиката е почти винаги куха, а пропагандата и манипулацията са само един инструмент.  Именно затова се пазете. Особено ако някой вика нещо \"много готино\" и много силно, особено от Брюксел. Щото, както знаем, присъди най-лесно се раздават. Питайте премиера, нали сме \"лош материал\"... А най-лесно щеше да бъде ако докторът бе звъннал на 112. Така, хем Джамбазки нямаше да се изложи, хем Димитров щеше да е възмезден, хем Плъха щеше да е зад решетките, но жив, хем хората щяха по-малко да се мразят едни - други, хем полицията щеше да си е свършила работата, хем и журналистите нямаше да са забравили Гинка.", "date": "2018.03.06", "title": "На вниманието на Джамбазки от Брюксел: Популизмът е сладък, но бързо вкисва, докторе! "}
{"url": "http://www.bnews.bg/article/238077-sprya_priemat_na_patsienti_v_kardiologichnoto_otdelenie_v", "text": "Временно се преустановява приемът на пациенти в кардиологично отделение на МБАЛ „Христо Ботев”-Враца. Това съобщиха официално от болницата. \r\nПричината е невъзможността да бъде изготвен работен график, поради напускането на лекари и недостиг на персонал. РЗИ, РЗОК и ЦСМП са уведомени, за да се осигури своевременното обслужване на пациенти с кардиологични проблеми.", "date": "2018.03.06", "title": "Спря приемът на пациенти в кардиологичното отделение в..."}
{"url": "http://www.bnews.bg/article/238071-berbo_otnese_reditsa_obidi_ot_bivshite_si_saotbornitsi", "text": "Футболист на Керала Бластърс, пожелал анонимност, се изказа много негативно по адрес на Димитър Бербатов.    \"Той не беше отборен играч. Предишният треньор Рене Мюленстийн му беше голям фен, но какво от това. Бербатов никога не се появяваше на сбирките ни. Саможив е и не му пукаше за тима. Но когато Дейвид Джеймс дойде, атмосферата се промени напълно\", твърди анонимникът пред \"Mid Day\". Единственото, което изданието разкрива, е че въпросният футболист имал осемгодишен опит в индийското първенство. „Бербатов не остави никаква следа в отбора ни. И раздялата с него е логична”, пише под материала  привърженик на Керала Бластърс. Друг добавя следното: „Вкара само един гол. Ще го запомним с постоянните му травми и с това, че се цупеше”. \r\nБербо вече се прибра в България, след като сложи край на престоя си в индийския клуб. ", "date": "2018.03.06", "title": "Бербо отнесе редица обиди от бившите си съотборници! "}
{"url": "http://www.bnews.bg/article/238064-mareshka_bardem_s_priz_za_nay_aktualna_pleymeytka", "text": " Двадесет и една годишната красавица се появи с бляскава бяла лимузина в компанията на близки приятелки. След края на зрелищната церемония Бардем беше забелязана в столичен клуб в компанията освен на своите приятелки, но и на организатора на събитието и неин личен пиар - Християн Гьошев, плеймейтката Ася Капчикова и певицата Алисия. Ето че усилията, които плеймейтка полага за своята известност не остават незабелязани. Наскоро нашият екип забеляза провокативен клип на Пабло Ескобар, в който Марешка участва с две свои приятелки.", "date": "2018.03.06", "title": "Марешка Бардем с приз за ,,Най-актуална плеймейтка\"\r\n"}
{"url": "http://www.bnews.bg/article/238074-svlachishte_zatvori_e_79", "text": "Десетки тежкотоварни камиони се налага да чакат разчистването на участък от главния път Е-79 между Мездра и Ребърково, блокиран от свлачище. Тежка техника разчиства огромните камъни от часове, но склонът продължава да поддава. Чака се и тежка техника от Монтана за най-големите скални късове. За леките автомобили има алтернатива – през Искърското дефиле, Мездра, Роман, Златна Панега и АМ „Хемус”. Тировете обаче ще трябва да чакат. И в обедните часове продължаваше разчистването на пътя за Самоков край Кокаляне. Причина за свлачищата е обилното снеготопене.", "date": "2018.03.06", "title": "Свлачище затвори Е-79!"}
{"url": "http://www.bnews.bg/article/238048-ekskluzivno_i_samo_v_bnews_doktor_dimitrov_chlen_na_mestni_mutri_imalo_li_e_stara_vrazhda_mezhdu_nego_i_plaha", "text": "Пловдив продължава да е настръхнал заради ареста на д-р Иван Димитров. Хората очакват изтичане на 72-часовото задържане на лекаря, обвинен в убийството на крадеца Жоро Плъха в 17,30 часа, като се заканиха, че ще излязат пред Второ районно в Пловдив. Междувременно от Окръжна прокуратура в Пловдив обявиха, че ще изнесат днес в 11 часа информация по случая, който вчера вдигна хиляди граждани и в София, Стара Загора и Варна в подкрепа на лекаря. В социалните мрежи продължават коментарите, които дават повече информация,които засега от МВР не са съобщили. Ето какво пише във Фейсбук  пловдивският лекар Димитър Гачев на 3 март: \"Питекантроп от най-низша класа влиза в дома на лекар и го пробожда с нож за да го ограби. Версията е, че само го ранява, ама нали се сещате, че едва ли е имал такива намерения. Нямаше да почувства разлика и да го убие. И това е човек с девет присъди, които вместо да го превъзпитат, го правят още по-кръвожаден. Докторът го застрелва с незаконен пистолет. Ако нямаше такъв или беше решил да спазва законите, сега щеше да е труп, а онова животно щеше да се скрие в махалата или, в най-лошия за него случай да влезе за десети път да се превъзпитава за наша сметка. Двадесет години очакват колегата, ако хубаво го подхванат разни комитети и организацийки. Все едно онзи го е убил. Няма какво да кажа повече, освен, че дори наличието на този незаконен пистолет, показва, че носенето на оръжие прави светът малко по-справедлив. Ще чакам Расате да се кандидатира за парламента и ще гласувам за тях. Оправия няма! Следва негов пост и на 4 март: \"Ако това е истина, а това е много, много вероятно, че пистолетът в Пловдив е самоделка и е изтърван от втория съучастник, и, ако осъдят този човек, значи сме просто една разградена територия, а не държава. Аз, лично никога не бих тръгнал да си правя самоделен пистолет, бих си купил истински, едва ли е проблем. Между другото, това е втория ми познат, който попада в такава ситуация. Първата случка беше преди много години, един приятел извъртя ръката на човек, който вече беше стрелял по него пред 200 свидетели без да го познава, ей , така, за кеф и онзи по инерция гръмна втори път и се самозастреля. Държаха го две години в ареста, докато изумуват дали е било самоотбрана. И накрая се оказа, че е. В това време жена му го напусна, той загуби работата си и банката му взе апартамента, както и още куп гадости около децата му. Винаги в подобни случаи се сещам за знаменитата фраза от \"Портрета на Дориан Грей\" : \"Ако плащахме на полицаите само за постигнат резултат, хазната на държавата щеше да се порядъчно напълнена.\" От Берлин с изненадващи разкрития обаче коментира редакторът Райчо Ангелов:  \"Пловдивският доктор произхожда от местните мутри - Седмиците, поизбити през годините, със сегашен водач Чилингира. Докторът организирал нелегална продажба на кръв през последните две години. Плъха давал кръв редовно, водел и други от махалата. Лекарят не платил няколко пъти. Плъха му се заканил. Във вечерта на престъплението камера е заснела как докторът стреля от балкона си по Плъха. Казват, че след това се е самонаранил с ножа. Това ми го каза приятел, пловдивчанин. Каза ми и че протестите се организират от мутри. Нямам доказателства за това. Ама имам здравословно съмнение.\" Каква е истината, предстои да разберем днес от прокуратурата.  ", "date": "2018.03.06", "title": "ЕКСКЛУЗИВНО И САМО В BNEWS!\r\nДоктор Димитров член на местни мутри? Имало ли е стара вражда между него и Плъха?"}
{"url": "http://www.bnews.bg/article/238052-bg_ronaldo_v_aresta_za_kratko_blesna_s_poboy", "text": "Даниел Златков, известен като българския Роналдо, е бивш футболист на \"Славия\" и \"Ботев\", участвал е и във \"ВИП Брадър\". Той е чест посетител на дискотеката. Досега не е показвал агресивно поведение в дискотеката, твърди управителят на дискотеката. \r\nСлед инцидента е бил арестуван за кратко. До момента не се е опитал да се свърже със семейството на пострадалия младеж.  Според очевидци, 21-годишен младеж от Благоевград беше пребит на излизане от дискотека, а прокуратурата разследва за нападението бившия футболист и ММА боец Даниел Златков. \r\nПобоят е станал в района на Младежкия дом в Благоевград в събота срещу неделя. Той е записан от охранителните камери.  \r\nНа кадрите се вижда как 21-годишният Оливер Златков вече е извън заведението, а след него излиза Даниел Златков. Двамата си разменят реплики, без видима агресия, дори се здрависват и усмихват, разказа управителят на клуба пред bTV. \r\nСледва удар от страна на Златков срещу Оливер. Младежът се опитва да се защити, но не успява и получава още удари по лицето и тялото. \r\nПриятел на Оливър, който е и служител на дискотеката, разказа пред NOVA, че младежът изчезнал от дискотеката. Малко по-късно той намерил следи от кръв по близките стълби. Оливър Златков е откаран до спешния център.  \r\n„В самия спешен център припада няколко пъти, повръщаше, беше с бяла тениска и навсякъде имаше кръв и следи от кал”, казва младежът, който добавя, че Оливър не е конфликтна личност, не консумира алкохол и наркотици и се занимава активно със спорт.  \r\nУправителят на заведението каза, че не е знаел за случая, докато негов служител не му е казал и не го е помолил да бъде освободен от работа, за да навести Оливър в болницата.  \r\n\"Целият е в синини. Днес вече се чувства малко по-добре, но през последните два дни е бил зле и не е бил много адекватен\", разказа брат му.  \r\nМомчето не помнело много от случилото се. \r\n ", "date": "2018.03.06", "title": "БГ Роналдо в ареста за кратко, блесна с побой"}
{"url": "http://www.bnews.bg/article/238058-zhenata_na_soltariyski_se_obezobrazi_kato_nikoleta_lozanova_snimki", "text": "Съпругата на Борис Солтарийски е копие на Николета Лозанова Смуглата красавица Аделина Димитрова и плеймейтката са като сестри, а приликата идва от еднаквия грим и интервенциите по лицата, писа „Таблоид“. Бившата танцьорка от балет „Магаданс“, излязла от анонимност покрай формата „Умна и красива“ и така хвана окото на вокалиста на Слави Трифонов, вее модерните гъсти вежди, тъмен тен и апетитна гръд, досущ като НиЛо. Снимки вижте ", "date": "2018.03.06", "title": "Жената на Солтарийски се обезобрази като Николета Лозанова (Снимки)"}
{"url": "http://www.bnews.bg/article/238046-temperaturite_se_pokachvat_no_slantseto_oshte_se_krie", "text": "Днес ще преобладава облачно време. Ще има превалявания от дъжд, а в северозападните райони ще превали и сняг, съобщават от НИМХ към БАН. В сутрешните часове на места в равнините ще е мъгливо, а през деня ще има и временни разкъсвания на облачността. Ще духа слаб до умерен вятър от юг-югозапад, в северните райони – от изток. Максималните температури ще са в широки граници – между 3° и 8° в Северна, и от 11° до 16° в Южна България, в София около 13°. Атмосферното налягане е по-ниско от средното за март и през деня още ще се понижи. Над Черноморието ще е предимно облачно с валежи от дъжд в часовете преди обяд. Сутринта ще духа до умерен източен вятър, след пладне ще се ориентира от югозапад. Максималните температури ще са от 6-7° в северните, до 12-13° в южните райони. Температурата на морската вода е 5-7°. Вълнението на морето ще бъде 2-3 бала, след обяд ще се усили до 4. Над планините ще е предимно облачно с превалявания от дъжд, над 1800-2000 метра от сняг. Ще духа умерен югозападен вятър, който вечерта ще се усили. Ще е по-топло с максимална температура на височина 1200 метра – около 10°, на 2000 метра – около 3°. \r\n ", "date": "2018.03.06", "title": "Температурите се покачват, но слънцето още се крие"}
{"url": "http://www.bnews.bg/article/238050-barekov_sled_sreshta_s_pravosadniya_ministar_na_bahreyn_pri_nego_ima_izklyuchitelno_vazhna_i_tsenna_informatsiya_za_islyamskite_propovednitsi_ot_balgariya_belgiya_i_frantsiya_snimki", "text": "Историческите срещи на българският представител в Бахрейн - Николай Бареков продължават с огромен успех. Припомняме, че срещите са на най-високо ниво в Кралство Бахрейн, а Бареков е част от Делегацията на ръководството на Европейските Консерватори, водена от Джефри ван Орден. Ето каква информация сподели с нас евродепутатът, първи български представител на среща сминистърът на правосъдието на Бахрейн: \"Благодарение на моя приятел Джефри участвам и в исторически срещи с международна значимост! Среща на митичния шейх Халид Бин Али Ал Кхалифа, министър на правосъдието и ислямските въпроси в Кралство Бахрейн с Джефри ван Орден, генерал от английските служби, и мен. Срещата е в неговия почти бункер. Под контрола на шейха от името на краля са всички тайни служби в държавата и борбата с екстремизма и тероризма в най-чуствителния регион на света. Аз съм първият български представител в контакт с шейха и от малкото европейци, допуснати до това ниво на комуникация. Нямайте съмнение, че при него има изключително важна и ценна информация за всички ислямски проповедници от България, Белгия и Франция, които получават духовното си образование в бастиона на Исляма съседната Саудитска Арабия. Обещах на шейха, че щом оглавя един ден българско правителство ще поддържам с него и със западните ни партньори, включително Великобритания, лична връзка заради борбата с тероризма. Да напомня, че от 2002 година Бахрейн е обявен за съюзник номер 1 за САЩ извън държавите-членки на НАТО. За по-малко от 4 години в Европарламента - десетки политически и дипломатически мисии на всички континенти. Над 100 срещи на най-високо държавно ниво - крале, президенти, президенти на парламента, премиери, министри...и какво от това като нямам държавата зад гърба си....Винаги в мое лице България е получавала най-високо уважение и достойно отношение.\"", "date": "2018.03.06", "title": "Бареков след среща с правосъдния министър на Бахрейн: При него има изключително важна и ценна информация за ислямските проповедници от България, Белгия и Франция! (СНИМКИ)\r\n"}
{"url": "http://www.bnews.bg/article/238047-lyubimkata_na_karakachanov_i_boyko_ni_struvala_polovin_milion_za_da_hodi_na_oskarite", "text": "Вчера социалните мрежи бяха заляти от ухилената физиономия до мега холивудски звезди на церемонията по връчването на Оскарите на министъра на туризма Николина Ангелкова. Тя скандализира с посешението си, за което публично се похвали с фотоси. И всичко това на гърба на нас, данъкоплатците, които „любезно” й осигуряваме пътуването до Холивуд. Как е възможно да пътува с държавни пари и да си прави кефа? Допустимо ли е Ангелкова да се прави на русата или черната Златка и да пуска снимка след снимка като кифлите, които имат подобно поведение. Това е министърът на туризма! Тя пътува и си прави кефа за сметка на всички нас,данъкоплатците. Известният доктор и професор по социална психология Петър Иванов публикува съсивпаш анализ и коментар на това златно пътуване на любимката на Борисови  Каракачанов с какви средства е пътувала госпожа звезда и колко е струвал този воайяж. *Публикуваме без редакторска намеса. \"КОЛКО НИ СТРУВА НАША ПЕРСОНА В ХОЛИВУД? Кой плаща на една Персона разходите по пребиваването ѝ в Холивуд на Оскарите? Само не ми казвайте, че тя си ги плаща със заплатата си, защото няма как да е тъй - сумата е около $15000 само за самата Вечер на Оскарите. \r\nБилетите за церемонията по награждаване \"Оскар\" не се предлагат за продажба - те се разпространяват от филмови студия, разбира се, не безплатно. Местата, които са най-отдалечени от сцената, струват около $250, а най-отпред има за $750 и $1000. Дават се пари за визия, облекло, аксесоари. На стилиста за избор на стил и общ образ се дават минимум $500 - $3000, плюс наемане или закупуване на смокинг/вечерна рокля, която също струва кръгла сума $2-3000.  \r\nДотук - $5-7000. Облеклото обаче е само половината от разходите за визия. Втората половина - коса, грим, парфюм, козметика, аксесоари и др., също струват много. Цените за услугите на стилистите-фризьори започват от минимум $370 и стигат до $1700. Общата сума по това друго перо в разходите е около $5000. И последната стъпка: наемане на кола, за да се стигне до Залата. Наемане на лимузина струва от $ 100 до $ 400 на час, за вечерта на Оскарите е на разположение под наем за най-малко 8 часа, струва от $800 до $3200. \r\nВечерта с Оскарите струва на Персоната около $15000. Извън тази сума от $15000, тя е само за Персоната и за самата церемония, са пътните, дневните, нощувките на Персоната, разходите за антуража ѝ (няколко души) - също пътни, дневни, нощувки и др. за тях.  \r\nПо мои данни тези разходи над 15-те хиляди долара са още около $ 55000. Или, общо визитата на Персоната струва около $70000, в български пари - 110000 лева. Още нещо, ако някой спонсор, от туризма например, е платил тези пари, значи разходите за сметка на данъкоплатците по пребиваването на Персоната в Холивуд са още по-големи, тъй като този спонсор би дал 110000 лева, само ако очаква да спечели поне пет пъти повече (20:80 е известна формула за разпределение във властта и никой не я пренебрегва). И така, парлевуфрансета мили, едно отиване на наша Персона в Холивуд ни струва на нас, данъкоплатците, мисля, към половин милион лева, нищо работа. \r\nБълхъ нъ ухапълъ!\"", "date": "2018.03.06", "title": "Любимката на Каракачанов и Бойко ни струвала ПОЛОВИН МИЛИОН, за да ходи на Оскарите!"}
{"url": "http://www.bnews.bg/article/238059-napusna_ni_bate_nikolay", "text": "ова съобщи неговият син в публикация в социалната мрежа инстаграм. Николай Стефанов Николаев е роден в град Силистра 18 октомври 1940 г. Син е на Стефан Николаев, внук на поп Никола, свещеник от Русе и родственик на Васил Левски. Брат е на илюзиониста Васил Николаев-Орфи. Баща на българския художник Стефан Николаев. Завършва ВИТИЗ „Кръстьо Сарафов“ , в класа на проф. д-р Кръстьо Мирски, 1965. Заедно с артиста Марин Неделчев влизат в трупата на италианския цирк „Нандо Орфей“ и правят големи турнета като клоуни-фокусници. Участва в коледната профрама на телевизията – „Манежа на сънищата“, с участието на Елизабет Тейлър.  Младата жена пристигнала преди няколко месеца от Франция, където живее и брат й - талантлив художник. Тя дошла, за да бъде в помощ на бате Николай след поредицата нещастия, които му се случиха. Не е ясно каква е причината, довела до решението да сложи край на живота си. Това бе поредният, жесток удар в живота на Бате Николай. В рамките на една година той преживя две катастрофи, беше нападнат с нож от крадец, агресивно куче отхапа част от крака му и лежа в болница със съмнения за туберкулоза. Покрай инцидентите два пъти изпадна в кома, но отново се връщаше към живота. \r\n ", "date": "2018.03.06", "title": "Напусна ни Бате Николай"}
{"url": "http://www.bnews.bg/article/238056-sluzhiteli_na_zatvorite_kanim_borisov_i_goranov_na_protesta_ni_iskame_publichna_pozitsiya", "text": "Синдикатът на служителите в затворите канят в открито писмо премиера Бойко Борисов и министъра на финансите Владислав Горанов на поредния си протест, насрочен за 10 март. Протестиращите искат цивилизовани преговори и продуктивно решение, става ясно от писмото.  Надзирателите и служителите в охраната на съдилищата настояват за повишаване на заплатите с 20 на сто, адекватни условия на труд и увеличаване на щатните бройки. Недоволните са готови на продължителни масови протести, подкрепени от сродни организации от страни-членки на Европейския съюз.  Писмото е подписанооще и от синдикалната организация на затворническите служители в Македония, заедно с Асоциацията на прокурорите у нас, Националния полицейски синдикат и други. Копие от писмото синдикатът е изпратил и на вицепремиера по обществения ред и сигурност Красимир Каракачанов, и до министъра на правосъдието Цецка Цачева. \r\nСлужителите в затворите питат премиера дали ще предприеме актуализация на бюджета на правосъдното министерство, за да се изравни статута на всички, които работят в сектор \"Сигурност\". \r\nВ писмото се призовават управляващите да оповестят публично своята позиция. \r\nСиндикатът отказват да чуят повече за възможности за отстъпление от вече заявения ангажимент на правителството и на министъра на правосъдието. По време на дебат за приемане на бюджетната рамка за тази година бе обещано равно третиране и недопускане на дискриминация по отношение на служителите в сектора за сигурност. \r\nОт миналата седмица те и служители на съдебна охрана в 22 града протестират срещу ниските възнаграждения, лошите условия на труд и съотношението охранявани – охраняващи в местата за лишаване от свобода.", "date": "2018.03.06", "title": "Служители на затворите: Каним Борисов и Горанов на протеста ни! Искаме публична позиция!"}
{"url": "http://www.bnews.bg/article/238053-koruptsionna_kartinka_v_balgariya_mozhe_li_nyakoy_da_obyasni_kakvo_e_tova_izobretenie", "text": "Безумно строително-инженерно приспособление изуми потребителите на Фейсбук. От подигравателни и хумористични коментари, до \"Българска идиотсщина\",  \"Това и Господ не може да ти обясни какво е\", \"Щеше да е интересно, ако някой адвокат беше посочил адреса на \"произведението\", както и името на изпълнителя, фирмата изпълнител, и на инвеститора .....\" Ето и самият пост: \"Ето как се усвояват парите дето първо ги внасяме в ЕС като вноска, а после те ни ги дават обратно с твърд и фиксиран процент ЕС корупция . \r\nОтделно е на кой се дават и за какво .  \r\nСнимката казва всичко.\" Да, наистина, снимката казва всичко.", "date": "2018.03.06", "title": "Корупционна картинка в България: Може ли някой да обясни какво е това изобретение? "}
{"url": "http://www.bnews.bg/article/238055-gerb_zamitat_skandala_s_chez_s_aresta_na_doktora_v_plovdiv_patriotite_van_ot_upravlenieto", "text": "\r\nУправляващите са готови на всичко, за да покрият един скандал с друг, замитайки сделката с ЧЕЗ с ареста на доктора в Пловдив. \r\nТова е моето усещане за случващото се в последните дни с ареста на д-р Димитров и показва неумение на правителството да потушава подобни скандали, заяви в студиото на Нова тв Рамадан Аталай.  \r\n„ДПС е политическата сила, която е заявила, че иска стабилност в страната. Днес управлението показва несигурност и нестабилност, главно заради участието на националистически политически формации в управлението, но за нас стабилността на България е по-важна от предсрочни избори“, каза депутатът.  \r\nТой обяви, че партията му продължава да иска излизане на патриотите от управлението на страната.  \r\n„Сред управляващите цари страх и паника. Те са притеснени, защото не овладяват ситуацията в страната. Вижте как реагира премиера по последните скандални поводи. В момента обаче стабилността на държавата е по-важна, отколкото провеждане на избори“, каза още Аталай.  \r\nСпоред него, ако правителството не намери изход от скандалите с ЧЕЗ и с д-р Димитров, обстановката в страната ще се влоши. Аталай обяви, че преди ЕРП-тата са продадени по време на управлението с участието на ДПС защото загубите по мрежата са били два пъти повече, отколкото са сега.  \r\n„Държавата не може постоянно да определя цените на тока. Ако тя се върне начело на ЕРП-тата, протестите на хората срещу скъпия ток ще са пред сградата на Министерски съвет“, смята депутатът от ДПС.  \r\nАталай съобщи, че Ахмед Доган е изразил загриженост за стабилността в страната на последното събиране на актива на партията. „Трябва ни енергийна стратегия за бъдещето, иначе няма да можем решим да строим ли втора АЕЦ или не. Засега има мораториума това, нека Борисов да внесе предложение за отмяната на този мораториум“, каза още той \r\n ", "date": "2018.03.06", "title": "ГЕРБ замитат скандала с ЧЕЗ с ареста на доктора в Пловдив! Патриотите вън от управлението!"}
{"url": "http://www.bnews.bg/article/238054-shok_vizhte_istinskoto_litse_na_madona_foto", "text": "Кралицата на попа Мадона, впечатли последователите си в Инстаграм с перфектна снимка. На нея изпълнителката, която тази година празнува 60-годишен юбилей, демонстрира потресаваща за годините си външност. „Единственото място, където кралицата може да се скрие от любопитни погледи, е банята!”, пише Мадона като коментар към кадъра. Буквално след час обаче папараци изловиха звездата без грим. Певицата е опитала да скрие лицето си, нахлупвайки ниско черна фуражка. „С този цвят на устните звездата прилича на... Мерилин Менсън”, отбелязва един от последователите й. Снимките вижте", "date": "2018.03.06", "title": "ШОК! Вижте истинското лице на Мадона (Фото)"}
{"url": "http://www.bnews.bg/article/238057-skandal_s_tarzhestvata_za_3_mart_v_odrin_generalniyat_konsul_otmenil_chestvaniyata", "text": "Министерството на външните работи е поискало обяснение от генералния консул на България в Одрин Васил Вълчев, след като в турски медии се появи информация, че в рамките на официално събитие за националния празник 3 март е отдал почит на загиналите при турската военна операция в Сирия и заради това е отменил основната част от културната програма. Местен канал определи решението му като подкрепа на нашата страна за офанзивата на Анкара в Северна Сирия. От Външно обаче подчертаха, че речта не е била предварително съгласувана. Отмяната на участието на танцовия състав – също. Ето съобщението на външно министерство и коментарът на консула Васил Вълчев: \r\n\"Във връзка с медийни публикации относно отбелязването на Националния празник 3 март в Одрин, Министерството на външните работи заявява, че не е съгласувало речта на генералния консул Васил Вълчев и отмяната на участието на танцовия състав.  \r\n  \r\nПрипомняме, че в посолството ни в Анкара беше проведен прием на 1 март с представителство на най-високо ниво от приемащата държава начело с вицепремиера Фикри Ъшък.  \r\nВ Генералното консулство в Истанбул на 2 март близо 600 души уважиха тържествата по случай националния ни празник, които завършиха с голямо хоро. \r\n  \r\nМВнР изиска обяснения от генералния консул Васил Вълчев, като той аргументира решението си така: \r\n  \r\n“В памет на загиналите на 1 март турски войници в операция “Маслинова клонка”, на 3 и 4 март в Република Турция са били отменени всички културни прояви, а в джамиите са отслужени заупокойни литургии, затова съгласно дипломатическия протокол реших да призова за минута мълчание и да отменя културната програма. По отношение на боевете на Шипка призовах единствено за почитане на паметта на загиналите наши сънародници.” \r\n  \r\nВсички обстоятелства ще бъдат изяснени в следващите дни в тясна комуникация с Вълчев.\" \r\n   ", "date": "2018.03.06", "title": "Скандал с тържествата за 3 март в Одрин: Генералният консул отменил честванията!"}
{"url": "http://www.bnews.bg/article/238062-prokuraturata_doktorat_e_strelyal_s_nezakonen_pistolet_prikrival_e_sledi_krav_i_gilzi_ot_mestoprestaplenieto", "text": "Ние говорим с факти, затова говорим днес, заяви в началото на нарочната пресконференция за задържането на д-р Иван Димитров говорителят на Окръжна прокуратура Пловдив Галина Минчева. Румен Попов, окръжен прокурор на Пловдив я допълни:  Фактите не са такива, каквито бяха изнесени в медиите и каквито говориха наши колеги. В рамките на тези 72 часа получихме какви ли не упреци. От \"фактите\" които бяха изнесени и се спекулираше, крадецът, пострадалият, който наистина е крадец, е влязъл в дома на обвиняемия, не в жилището, и че е имало съучастник, че в къщата е била съпругата и двете деца, твърдеше се, че огренстрелното оръжие е на самия крадец или на неговия участник, заяви Попов. Той посочи, че са били направени експертизи, включително и от НИКК, разпитани са над 15 свидетеля. Установи се следното: Към момента на извършения опит за кражба, жилището на втория етаж, не са били нито съпругата, нито двете деца, Това се установи от обясненията на съпруата на обвиняемия и от него самият. Не е имало съучастник на крадеца. Опитът е извършен само и единствено от него. Установи се от обясненията на обвиняемия, иззетите записи на камерите, от очевидци след изстрелите на гонитбата на обвиняеимя и крадеца. При така изнесената фактология, категорично е установено, че изстрелите са били възпроизведени и сблъсъкът е настъпли в двора, категорично се изключва жилището - презумираща неизбежната отбрана. След като е проникнал в гаража на обвиняемия, поне около 30 минути, извършването на подготовката на кражбата е било наблюдавано от обвиняемия, без да съобщи на органите на реда. С пистолет \"Валтер\", при побягването на крадеца настъпва сблъсък. Обвиняемият е произвел изстрел, за да спре крадеца, Жоро Плъха е хвърлял по него различни предмети, допълни още пловдивският окръжен прокурор. На три пъти верисята е променена какви са били те: метална тръба, табела, нож, който е бил намерен в дома на обвиняемия, който последствие е бил измит. Така е разказал и на леля си, след изпразване на пълнителя крадецът е избягал и е останал там къдетое  намерен.  Ккави са дейстивята на обвиняемия след деянието -  звъни на совй приятел и го моли за помощ - заличаване на следи, събиране на следи, гилзи, кръв, изхвърляне укриване на огнестрелното оръжие. За оръжието обвиняемият е направил пълни признания как се е сдобил с незаконен пистолет. След като прикриват следите, обвиняемият прави още едно обаждане към лице, на което няма да споделим самоличността, съобщи още Румен Попов. При противоправното нападение действиетлно е нанесена прорезна рана на глезена на д-р Иванов, това тепърва ще се установвя с какво оръжие. Факт е обаче, че крадецът, е бил сам, както е видно и от показанията на неговата съпруга, същият е бил въоръжен с необходимите инструменти за извършване на кражба - отвертка и нож. Открити са в дрехите на убития, без да са вадени. Марката ще бъде изменена в \"подписка\", но не под влияние на протестите, заяви наблюдаващият прокурор по делото. Той поясни, че обвиненията срещу д.-р Димитров се бъдат две - за убийство и незаконно притежание на оръжие. Имало е двама помагачи за прикриването на следите, но в житейския смисъл на думата, не в правния, поясниха от държавното обвинение и уточниха, че само са били помолени, не са участвали. Докторът сам внимателно е почистил ръцете си да няма барутни частици, но такива са били открити по дрехите му.", "date": "2018.03.06", "title": "Прокуратурата: Докторът е стрелял с незаконен пистолет, прикривал е следи, кръв и гилзи от местопрестъплението"}
{"url": "http://www.bnews.bg/article/238051-velislava_dareva_pigmei_osmardyaha_3_mart", "text": "За тях 5-вековното турско робство, съсипването на българската държава, методичният геноцид над българската нация, неизброимите зверства, жестокости и гаври са една поетична метафора; една митология, родена в болнавото българско съзнание; дивен рахатлък в отровната сянка на една кървава империя; едно мило, любезнейшо присъствие; едно мирно, толерантно съжителство; една лъчезарна идилия; едно безкрайно благоденствие и всестранен напредък на българския народ. Напредък и благоденствие, прекършени и прегазени най-варварски от някакви „диви, примитивни, безпросветни човекоподобни, вонящи на махорка“, които се надовлекли, за да ни заробят и ограбят. А тъпоглавият български народ вече 140 години слави Русия, своята поробителка, мъкне венци и цветя, разнася знамена и хоругви, катери се по Орлово гнездо и възпява злокобната дата 3 март. Те никога няма да проумеят, че в световната история има само една война, предизвикана под натиска на един народ. И това е Руско-турската освободителна война 1877-1878 г. Православният руски народ, руските поети, писатели, художници, журналисти, учени, целокупното руско духовенство – те поискаха от императора тази война. И я спечелиха. За нас. Заради нас. Те не могат да понесат историческата истина, че за свободата на България, за нас, заради нас, преди 140 години погинаха точно 109 498 руски войници, офицери, лекари, медицински сестри, санитари. По 365 на ден. Мужици, студенти, дворяни, солдати, графини… И нито един американски рейнджър. Ах! Те не могат да преглътнат факта, че на 3 март 1878 г. България, българската държава, българският народ възкръснаха из един океан унижения, кръв, смърт и гибел. Не благодарение на „цивилизованите европейски вълци“ (Христо Ботев). Нито на тяхната „харемна дипломация“, олицетворена тъй „бляскаво“ от Бенджамин Дизраели лорд Биконсфилд, който нарича турските зверства през април 1876 г. „празни приказки по кафенетата“. А въпреки тях. Те обявиха 3 март за измама, рекет, капан, грабеж и робство, за празник на антиевропейците, ерго – Освобождението е дело антиевропейско, срамно и позорно, е най-гнусно посегателство, покушение и престъпление срещу европейските ценности и срещу „нашите съюзници и партньори от НАТО и ЕС“, а президентът Румен Радев взел, че забравил да ги спомене на Шипка с коленопреклонна благодарност! Само дето тези наши съюзници и партньори са съществували през 1878 г. точно толкова, колкото НАТО, ЕС и евроатлантическия джендъриат. Те, една вреслива групичка русофобци, се състезават кой да произнесе по-голяма глупост, да съчини по-мерзка лъжа, да сътвори по-величествена интрига, да напише по-чутовна скверност, да демонстрира по-надменно невежество и главно – да засвидетелства по-раболепно преклонение пред олтара на режисираното евроатлантическо русомразие, че да си заработи по-изобилно грантово благоволение. Александър Йорданов, русофобец пръв, обяви, че за него 3 март не означава нищо, просто една дата, ама добре, че Берлинският конгрес върнал България на картата на света. Само дето никой не празнува Берлинския конгрес. Горан Благоев тръгна да гони президента от Шипка: не му било мястото там, а в София, за издигане на националния трибагреник, обаче президентът проявил „странен интерес към присъствие на Шипка“ (много „странен“, наистина!), демонстрирал брутално незачитане на държавната традиция и протокол, но най-паче, поради своето коварство, отишъл Радев на Шипка с едната цел – тъй да омаловажи и засенчи Караянчева, та народът да я освирка (така Цветанов доразви интрижката, сякаш някой може да омаловажи нищото и да засенчи сянката). „Президентът не е на мястото си“, постанови Горан и ръфна патриарх Кирил за подрасника: „Посрещането му показва, че визитата му не е само църковна. Висши църковни йерарси и глави на църкви не са посрещани на такова високо ниво. Акцентът на 140-та годишнина някак си основно гравитира около това къде е руският патриарх и кой е около него. Защо не поканихме един румънски патриарх, финландски архиепископ…“. БНТ реши да тресне специален, нарочен акцент в празничния ден – Брест-Литовския мирен договор, щото бил сключен на 3 март 1918 г. Ако БНТ толкоз държеше да открие някакви календарни съвпадения, напомням: на 3 март 1855 г. се възцарява руският император Александър II Николаевич, Царят-Освободител; на 3 март 1861 г. Александър II премахва крепостното право в Русия; на 3 март 1924 г. е детрониран халиф Абдул Меджид II и това е краят на 1400-годишния османски халифат, Турция става република с президент Мустафа Кемал Ататюрк. Но не, това не е интересно, не се вписва в идейката едно величаво събитие – Освобождението на България от турско робство, да бъде подменено и обезличено с подпъхването на един болезнен за Русия договор. Ах, какво щастие озари студиото! Какво подхилкване и хълцотене огласи националния ефир! С Брест-Литовския договор Русия губи 1 милион кв. км (26% от своята територия), 1/3 от населението (над 60 милиона души), 75% от въгледобива, 80% от находищата на желязна руда и 1/3 от обработваемите земи. Но най-хубавото в цялата тази работа е, че Русия капитулира пред Германия, Османската империя, Австро-Унгария и България. „България е категоричен победител на Русия“, каза Дими Стоянович, „Ние някак си сме победили освободителката си“, рече вездесъщият Горан Благоев.", "date": "2018.03.06", "title": "Велислава Дърева: Пигмеи осмърдяха 3 март"}
{"url": "http://www.bnews.bg/article/238049-bogomil_bonev_protestat_v_plovdiv_e_primer_kak_vlastta_ne_mozhe_da_upravlyava_krizi_zashtoto_e_zagubila_vsyakakvo_doverie", "text": "\r\nБившият вътрешен министър Богомил Бонев коментира във Фейсбук мълчанието на властта за ескалиращото напрежение в Пловдив: \"Протестът в Пловдив е пример, как властта не може да управлява кризи. Защото е загубила всякакво доверие. За убийствата в Нови Искър се изреди всичко живо от прокуратурата да дава изявления. Кое от кое по-противоречиви. А в Пловдив пълно мълчание. Нима не си давате сметка, че, ако тръгне отмъщение на ромите към доктора и семейството му, в държавата ще настане гражданска война?! Или герберите това ги устройва, та да се забравят золумите им. Какво пречи прокуратурата да обясни, че се изяснява имало ли е проникване и нападение в дома на доктора; откъде е стреляно (балистичната експертиза трябва да е вече готова), кога и защо докторът се е обадил да съобщи за инцидента... Прости неща. И ще се успокоят хората. Ромската общност е събрала с безобразията си толкова омраза, че това общество в бурето барут си е запалило само фитила. Действайте, бе, толкова ли не са ви учили как се управляват кризи, илитерати смотани.\"  ", "date": "2018.03.06", "title": "Богомил Бонев: Протестът в Пловдив е пример, как властта не може да управлява кризи. Защото е загубила всякакво доверие."}
