{"url": "http://www.bnews.bg/article/249790-papi_hans_pravil_keks_na_14", "text": "\n Рано-рано Папи Ханс прави първите си стъпки в секса. Певецът, който показа на цяла България как се прави \"кекс\", възмъжава едва на 14 години. \r\n\r\n \"Бях на рожден ден на приятел. Имах гадже по това време. Предложих й да го направим и тя се нави\", спомни си Константин Трендафилов, както е името на поета и певец. \r\n\r\n За разлика от него, мъжът на Гала – Стефан, влиза доста по-късно в сексуалния живот. Пред част от съквартирантите си в къщата половинката на водещата на \"На кафе\" призна, че за пръв път е бил с жена на 17 години. \r\n \n\t\t\t\t\t\t", "date": "2018.10.04", "title": "Папи Ханс правил кекс на 14"}
{"url": "http://www.bnews.bg/article/249807-novi_raztarsvashti_razkritiya_za_ubiystvoto_na_damla_ekzekuturat_y_ya_dushil_v_prodalzhenie_na", "text": "\n В продължение на 4 до 6 минути малката Дамла е била душена от своя убиец. Мехмед Хасан притискал главата на детенцето с възглавница, като натискът бил толкова силен, че две от предните зъбчета на детето се счупили. \r\n\r\n Тези шокиращи подробности станаха ясни, месец след като жестокият екзекутор на момиченцето получи 23 години затвор за зверското деяние.   \r\n\r\n  Часове наред във фаталната нощ на убийството Мехмед Хасан обикалял с автомобила си. Първо той се обадил на свой приятел, с когото да се види навън. След отказ, 26-годишният мъж решил да потегли в 22 часа на 16 декември м.г. с автомобила си към Хасково. По пътя обаче почувствал болки в корема и това го накарало да се върне обратно в Момчилград, става ясно от подробностите, описани в мотивите към присъдата. \r\n\r\n 26-годишният бъдещ убиец продължил нощната си обиколка из улиците на родопския град. Спирал и потеглял безцелно, докато в един момент не паркирал до блока на леля си и първата си братовдечка. ю \r\n\r\n Преди три дни мъжът открил в автомобила си изгубените от майката на Дамла ключове за жилището й. Той се подвоумил дали да не ги използва, без да знае, че в същото време леля му е на работа в завод до Кърджали. Сложил си латексови ръкавици, взел тиксо и лепило и влязъл във входа…   \r\n\r\n Телефонно обаждане за извънредна смяна   \r\n\r\n По-рано през деня колега на майката на Дамла й се обадил с молба да дойде на работа в завода за нощна смяна. Тя обяснила, че детето й е само у дома, но все пак решила да поеме извънредната за графика й смяна. Вечеряли с детето, след което легнали двете в спалнята. След като Дамла заспала, майка й тръгнала на работа…   \r\n\r\n Ритнат шкаф събудил детето \r\n\r\n Близо 40 минути по-късно в жилището се промъкнал първият братовчед на Дамла. В коридора осветлението било пуснато и това му осигурило видимост. Последната стая, в която влязъл, била спалнята. След като направил крачка обаче, кракът му се блъснал в шкаф встрани от вратата. Шумът събудил 7-годишното дете, което казало „Мамо, мамо!\". Тогава убиецът действал. \r\n\r\n Мехмед грабнал възглавница и започнал да я притиска в лицето на момиченцето. Според съдебните медици, екзекуцията на детето е продължила между 4 и 6 минути. Дамла безпомощно се опитвала да се освободи с ръце и крака. \r\n\r\n По-късно аутопсията установява кръвонасядания в ноздрите, избиване на първи и втори горни леви резци с разкъсване на алвиолите на зъбите и кръвни сгъстаци в тях, кръвонасядане на венеца на долната челюст, следи от прехапване на езика, кръвоизливи по лигавицата на клепачите, наличие на кръв в стомаха… \r\n\r\n След убийството Мехмед излиза от жилището и изхвърля ръкавиците, тиксото, лепилото, ключовете, както и два презерватива в шахта на улицата. Прибира се у дома си и ляга да спи…   \r\n\r\n Обжалване на присъдата   \r\n\r\n След като мотивите за присъдата вече са готови, то страните могат да обжалват присъдата на по-горна инстанция. Това ще стори със сигурност убиецът на Дамла. Протестът от страна на защитата на Мехмед Хасан е бил внесен в деловодството на Окръжния съд в Кърджали. Жалби срещу наказанието са подадени и от Прокуратурата, както и родителите на убитото 7-годишно момиченце. \r\n\r\n Припомняме, че делото се гледа на първа инстанция по съкратената процедура от състав на Окръжния съд в Кърджали. 26-годишният убиец на Дамла получи 23 години затвор, а след изчитането на присъдата родителите на момиченцето огласиха съдебната зала с викове „Смърт!\". \r\n\r\n От държавното обвинение поискаха доживотен затвор за подсъдимия, като наказанието да бъде заменено с 29 години „лишаване от свобода\" при строг режим. \r\n\r\n Зверското убийство бе извършено на 17 декември миналата година. Влизането в дома на спящата Дамла от страна на 26-годишния убиец на детето е продиктувано от „нотка на любопитство\" - това обяви в пледоарията си служебният защитник на Мехмед Хасан по време на делото за зверското деяние, което разтърси региона. \r\n\r\n „Да, съгласен съм. Аз съм си признал още миналия път\", пък бяха думите на Мехмед Хасан при въпрос на съдията дали признава изцяло фактите в обвинителния акт и желае делото да бъде по съкратеното съдебно следствие. \r\n\r\n „Не знам какво да кажа! Няма как с думи да изразя, това което е в мен!\"-изрече първият братовчед на Дамла преди съдът да се оттегли за вземане на решение. \r\n\r\n Припомняме, че съдът реши убиецът да изплати на родителите на детето общо 400 000 лева кръвнина. Бащата, майката и бабата на Дамла бяха частни обвинители в процеса. При обжалването те ще настояват за по-тежка присъда.  \r\n\r\n Източник: 24rodopi.com \r\n  \r\n \n\t\t\t\t\t\t", "date": "2018.10.04", "title": "НОВИ РАЗТЪРСВАЩИ РАЗКРИТИЯ ЗА УБИЙСТВОТО НА ДАМЛА! Екзекутурът й я душил в продължение на....."}
{"url": "http://www.bnews.bg/article/249806-poreden_ad_na_asfalta_blasnaha_dete_na_peshehodna_pateka_v_yambol", "text": "\n 11-годишно момче от Ямбол е блъснато на пешеходна пътека на връщане от училище. \r\n\r\n Инцидентът е станал малко преди 14 часа в района на Централния кооперативен пазар в града. Петокласникът е пресичал пешеходната пътека, когато лек автомобил, управляван от 27-годишен мъж, го ударил. На две места е счупен десният крак на момчето, предстои му операция. \r\n\r\n Пробите на водача за алкохол и наркотици са отрицателни. Прави се оглед на местопроизшествието. \r\n \n\t\t\t\t\t\t", "date": "2018.10.04", "title": "ПОРЕДЕН АД НА АСФАЛТА! Блъснаха дете на пешеходна пътека в Ямбол!"}
{"url": "http://www.bnews.bg/article/249788-kashtata_na_sher_sklad_za_narkotitsi", "text": "\n Къщата на легендата Шер се оказа склад за наркотици. Имението на певицата в Малибу беше щурмувано от полиция миналата седмица, която имала и заповед за арест, съобщава tmz.com. Сега става ясно и какво е било открито вътре. След щателното претърсване е арестуван Донован Руиз – 23-годишният син на един от асистентите на певицата, който живее в имението. Униформените намерили вътре най-различни видове наркотици и принадлежности за употребата им, както и кутии с куршуми 22-и калибър. \r\n\r\n Те били открити в стаята на Руиз, както и у самия него. Ченгетата претърсили първо бельото му, където намерили 1,3 грама фентанил на прах, хапче занакс и неустановено бяло хапче, фолио и сламка. След това последвало и претърсването на стаята. При намирането на куршумите полицаите повикали и парамедици, притеснявайки се, че може да се стигне до насилие и да има ранени. Руиз е заподозрян, че продава наркотици и е продал хероин на през септември на мъж, който взел свръхдоза и умрял. Шер в момента е на турне и не е била в дома си по време на ареста. \r\n \n\t\t\t\t\t\t", "date": "2018.10.04", "title": "Къщата на Шер - склад за наркотици "}
{"url": "http://www.bnews.bg/article/249808-ep_poiska_da_se_nablegne_na_kriteriite_za_kachestvo_pri_obshtestvenite_porachki", "text": "\n Европейският парламент призова за по-добро прилагане и използване на критериите за качество при обществените поръчки, съобщиха от пресцентъра на законодателния орган. \r\n\r\n Евродепутатите одобриха доклад за обществените поръчки на пленарно заседание с 534 гласа \"за\", 54 \"против\" и 15 \"въздържал се\". \r\n\r\n Парламентът изразява дълбоко разочарование от скоростта, с която държавите членки транспонираха директивите за обществените поръчки от 2014 г., както и от многобройните закъснения и настоява процесът по транспониране да завърши бързо, без повече забавяне. \r\n\r\n Депутатите искат от Европейската комисия да улесни използването на ръководствата и другите инструменти, които подпомагат държавите членки при прилагането на рамката за обществени поръчки. \r\n\r\n Парламентът приветства факта, че много държави от ЕС са приели разпоредби за използването на критерии за качество (включително най-добро съотношение цена - качество) и насърчава тяхното систематично прилагане. \r\n\r\n При вземането на решения за покупка възлагащите органи следва да прилагат и други критерии, а не единствено цената или икономическата ефективност, като вземат под внимание качествени, екологични и/или социални аспекти и да имат предвид цялостния жизнен цикъл на продуктите, включително тяхното въздействие върху околната среда, се казва в доклада. \r\n\r\n Парламентът също така насърчава възлагащите органи да си сътрудничат с участниците на пазара, за да разработват новаторски методологии, продукти, произведения или услуги, които все още не съществуват. \r\n\r\n \"Над 250 000 публични органа в ЕС изразходват около 14% от БВП, т.е. почти 2 трилиона евро годишно за закупуване на услуги, строителни дейности и доставки\", заяви Карлуш Куелю (ЕНП, Португалия), докладчик от Комисията по вътрешния пазар и защита на потребителите. \r\n\r\n Специфичните препоръки на евродепутатите към ЕК и страните членки включват: \r\n\r\n да анализират и докладват причините за прекомерното използване на най-ниската цена като първичен критерий за възлагане в редица държави от ЕС, които не отчитат качеството, устойчивостта и социалното приобщаване; \r\n\r\n да използват иновативни обществени поръчки за постигане на интелигентен, екологичен и приобщаващ растеж и за укрепване на кръговата икономика; Членовете на ЕП подчертават новите възможности, предлагани от директивите за обществените поръчки, по отношение на повторно използвани, ремонтирани, реновирани и рециклирани стоки и услуги и други устойчиви и ресурсно ефективни продукти и решения; \r\n\r\n да подпомагат участието на МСП в търговете, например чрез задължително разделяне на партиди, когато това е възможно, или чрез ограничаване на оборота, необходим за участие в тръжна процедура (разделянето на договорите на партиди насърчава конкуренцията на пазара и избягва риска от еднолични търгове, зависимостта на доставчиците, се отбелязва в доклада); трябва да се разработят консултантски услуги и обучение за МСП, за да се подобри тяхното участие в тръжните процедури; \r\n\r\n да се стремят към бърза дигитализация на процедурите и въвеждането на електронни процеси за всички основни етапи, а именно от уведомяване, достъп до тръжни процедури и представяне до оценка, възлагане на поръчки, поръчване, фактуриране и плащане; \r\n\r\n да приемат национални стратегии за модернизиране на националните системи за обществени поръчки и повишаване на тяхната ефективност; \r\n\r\n да увеличат съвместните процедури за възлагане на обществени поръчки, включително трансграничните, за което преразгледаните правила на ЕС предлагат улеснения; \r\n\r\n да използват икономически ефективни инструменти за управление на договори, за подобряване на прозрачността, целостта и данните, както и за по-добро управление на обществените поръчки, като регистри на договори; \r\n\r\n да осигурят оперативна съвместимост на закупените стоки и услуги и да се избегне блокирането на доставчиците; \r\n\r\n да разработят национални планове за професионализиране, като обръщат внимание на всички нива на публичната администрация, а също и на критерии за качество като социални и екологични критерии; \r\n\r\n да приемат европейски етичен кодекс за обществените поръчки за различните участници в процеса на възлагане на обществени поръчки; \r\n\r\n да насърчават университетите да продължат да развиват университетски курсове в сферата на европейското законодателство в областта на обществените поръчки. \r\n\r\n Докладът е отговор на ЕП на две съобщения и препоръка на ЕК от 3 октомври 2017 г. за обществените поръчки. Според Комисията 55% от процедурите за възлагане на обществени поръчки все още използват най-ниската цена като единствен критерий за възлагане, вместо например за стратегически социални и екологични критерии. \r\n \n\t\t\t\t\t\t", "date": "2018.10.04", "title": "ЕП поиска да се наблегне на критериите за качество при обществените поръчки"}
{"url": "http://www.bnews.bg/article/249786-v_apartament_za_322_bona_se_nanese_zueka", "text": "\n В апартамент за впечатляващите 322 хиляди лева се нанесе Васил Василев-Зуека, показа проверка на \"България Днес\". Жилището е с площ от 142 кв. м. Предостатъчно, за да могат Зуека и новата му съпруга Анна Вичева да се ширят заедно с общия им син. Новият дом на актьора и режисьорката се помещава в скъпарска кооперация в централната част на София. Така Зуека, Ани и невръстният Стефан могат преспокойно да ходят на работа и пеша, а през почивните дни да се разхождат в близката Борисова градина. \r\n\r\n Малко след като Васко и Ани се залюбиха, двамата се сдобиха с първия си общ дом. Срещу близо 400 бона през 2013 г. водещият на \"Господари на ефира\" купи от името на фирмата си \"Дрийм артист\" двуетажна къща с огромен двор в софийското село Лозен. Веднага след сделката последваха основен ремонт и ново обзавеждане, превърнали спретнатата къщурка в луксозно жилище. Изборът на място за къщата не е случаен. Районът наоколо от дълго време е алтернатива на елитните столични квартали Бояна и Драгалевци. Заради близостта си до София, чистия въздух и прекрасната гледка имения и терени в селото имат множество бизнесмени, сред които и президентът Росен Плевнелиев. Единственият недостатък на елитния район е бунището в близкото дере. Там от години селяните от Лозен си изхвърлят боклуците, пише \"България Днес\". \r\n \n\t\t\t\t\t\t", "date": "2018.10.04", "title": "В апартамент за 322 бона се нанесе Зуека"}
{"url": "http://www.bnews.bg/article/249809-izvanredno_spetsprokuraturata_i_gdbop_vlyazoha_v_onkobolnitsi", "text": "\n Днес, 4 октомври 2018 г., Специализираната прокуратура и ГДБОП започнаха проверки в две специализирани болници за онкологично лечение, съобщиха от пресцентъра на спецпрокуратурата. \r\n\r\n Предмет на проверките са данни за извършвани злоупотреби с медикаменти за лечение на раково болни. Проверява се документация, доставки, наличности и приложения на скъпо струващи лекарства за терапия и профилактика. \r\n\r\n Специализираната прокуратура ще предостави информация за резултатите от проверките след тяхното  \r\n \n\t\t\t\t\t\t", "date": "2018.10.04", "title": "ИЗВЪНРЕДНО! Спецпрокуратурата и ГДБОП влязоха в онкоболници"}
{"url": "http://www.bnews.bg/article/249797-richi_prodava_nezakonni_i_opasni_hapcheta_za_otslabvane", "text": "\n Фитнес инструкторът Ричард Величков си докарва солидни доходи, продавайки опасни за здравето хапчета за отслабване.  От няколко месеца носителят на титлата „Мистър София“ пробутва на наивните си клиенти продукта, който е забранен и може до сърцебиене, инфаркт или инсулт, писа „Уикенд“. \r\n\r\n Хапчетата менте се правят в незнайна фабрика някъде в Китай и според запознати има смъртни случаи вследствие на употребата им. Дори в България преди година младо момиче почина, след като ги ползва 2 месеца, което накара Министерството на здравеопазването и Агенцията по храни да сезират прокуратурата за разпространението на опасния продукт. \r\n\r\n Хора от близкото обкръжение на Ричи твърдят, че той не залага само на физическите упражнения в извайването на перфектната фигура. Освен че помага на богати хубавици да топят мазнини в залата, Величков им пробутва и „вълшебни хапчета за отслабване“. Той продава добавките и чрез личния си уебсайт. По думите му те давали гарантирани резултати и смъквали по минимум 5 кг. на месец. \r\n\r\n Ричи продава таблетките на 30 лв., въпреки че ги купува за 3-4 долара. Една от най-добрите приятелки на Ричи е бившата манекенка и настояща репортерка на Гала – Маги Сидерова, бивша Желязкова. След старта на реалити шоуто тя изрази своята подкрепа към него, публикувайки обща снимка с мило послание, но в последствие въпросният кадър бе изтрит. Оттогава Сидерова мълчи на въпросите за Величков и изглежда, че иска да се отдръпне от него. \r\n \n\t\t\t\t\t\t", "date": "2018.10.04", "title": "Ричи продава незаконни и опасни хапчета за отслабване! "}
{"url": "http://www.bnews.bg/article/249810-i_sasht_povdigat_obvineniya_na_ruski_agenti_za_hakerski_ataki", "text": "\n Министерството на правосъдието на САЩ обвини седем служители на руското военно разузнаване в хакерски атаки срещу антидопингови агенции и други организации, предаде АП. \r\n\r\n Целта на хакерската атака според обвинителния акт е била да се хакнат компютри и да се откраднат данни за да бъдат делегитимирани антидопингови организации и официални лица, които са разгласили руската държавна програма за даване на допинг на атлети, съобщи БТА, цитирайки ДПА. Обвиненията бяха повдигнати часове след като холандските власти казаха, че са осуетили през април опит на руското военно разузнаване да извърши кибератака срещу базираната в Хага Организация за забрана на химическите оръжия. \r\n\r\n Правосъдното ведомство каза, че руските агенти са използвали прокси сървъри, фишинг имейли и злонамерен софтуер, за да установят контрол върху сървъри. Един от тях е шпионирал мрежите и служители на базираната в Пенсилвания компания за ядрена енергия \"Уестингхаус електрик\", сред чиито клиенти е Украйна, отбеляза Ройтерс. \r\n \n\t\t\t\t\t\t", "date": "2018.10.04", "title": "И САЩ повдигат обвинения на руски агенти за хакерски атаки"}
{"url": "http://www.bnews.bg/article/249805-rumen_radev_doverieto_v_institutsiite_mozhe_da_bade_vazstanoveno_samo_ako_te", "text": "\n Доверието на обществото в институциите може да бъде възстановено само ако те отговорят на очакванията за справедливост и ефективни резултати. Доверието е необходимост и за осъществяване на промените, които гражданите отдавна очакват в правосъдието, върховенството на закона и гарантирането на свободата на медиите. Това заяви държавният глава Румен Радев, който разговаря днес на \"Дондуков\" 2 с докладчиците на Комисията по мониторинг на Парламентарната асамблея на Съвета на Европа /ПАСЕ/ – Жолт Немет, представител на групата на Европейската народна партия, и Франк Швабе, представител на социалистите, демократите и зелените в Асамблеята, съобщиха от президентския прессекретариат. \r\n\r\n Както младите българи, които учат, работят и търсят възможност за реализация в европейските държави, така и гражданите и възрастните хора в България, поставени в унизително положение, очакват по-високи доходи и подобряване на качеството на живот. Ефективната борба с корупцията и независимото правораздаване са задължителни условия за това, подчерта още Румен Радев. \r\n\r\n Президентът беше категоричен, че приобщаването на българите зад граница с въвеждането на дистанционно електронно гласуване следва да бъде осъществявано при наличието на гаранции срещу опитите за външна намеса и контролиран вот в българските избори. \r\n\r\n Докладчиците на Комисията по мониторинг на ПАСЕ поставиха по време на срещата въпроса за постоянното \"пропадане\" на България в класациите за свобода на словото. Президентът подчерта, че липсата на законова рамка, обхващаща дейността на всички видове медии в България, както и неясните критерии, по които се финансират много медии и техните собственици, създават предпоставки за зависимости, автоцензура и изтласкване на професионализма от различни интереси \r\n \n\t\t\t\t\t\t", "date": "2018.10.04", "title": "Румен Радев: Доверието в институциите може да бъде възстановено само ако те..."}
{"url": "http://www.bnews.bg/article/249801-darvetata_tsafnaha_za_vtori_pat_chaka_ni_surova_zima", "text": "\n Растенията цъфнаха за втори път през тази година в село Щърково, Пазарджик. Нацъфтелите повторно джанка, домат и розмарин (много рядко цъфти през есента) предвещават според народните поверия сурова зима. \r\n\r\n Според други теории обаче конкретно овошките цъфтят по два пъти, когато листата им изсъхнат предварително, заради замърсяване на околната среда или е свързано с прекомерна влага, или засушаване. \r\n\r\n   \r\n \n\t\t\t\t\t\t", "date": "2018.10.04", "title": "Дърветата цъфнаха за втори път, чака ни сурова зима "}
{"url": "http://www.bnews.bg/article/249803-ohranata_na_adel_ya_krie_ot_naporistata_zeyneb", "text": "\n Неприятен сблъсък с охраната на Адел е преживяла водещата в \"На кафе\" Зейнеб Маджурова. Блондинката се озовала в един и същ ресторант в Лондон със световноизвестната певица и буквално пощуряла в опит да се добере до неин автограф. \r\n\r\n \"Какво ли не опитах, накрая охраната й любезно ми каза да не я притеснявам\", разочарована е репортерката на Гала. \r\n \n\t\t\t\t\t\t", "date": "2018.10.04", "title": "Охраната на Адел я крие от напористата Зейнеб"}
{"url": "http://www.bnews.bg/article/249802-farsat_e_na_pat_da_priklyuchi_sadat_otsadi_che_red_enimals_imat_sedem_dni_da_izvadyat_8_miliona_za_emblema_bez_titli", "text": "\n Днес Върховният касационен съд излезе с определение по жалбата на треньора в ДЮШ на ЦСКА-София Атанас Борносузов, който обжалваше разпределението на парите за активите и емблемата на ЦСКА. ВКС официално обяви, че молбата му е недопустима, а решението е окончателно и не подлежи на обжалване. \r\nГолямата новина тук е, че фирмата “Ред Енимълс”, която спечели търга за емблемата и активите на ЦСКА с оферта от 8 млн. лева, има 7-дневен срок да преведе парите по сметка на ЦСКА, научи Sportal.bg. \r\nТой тече от днес (4 октомври) и приключва на 10 октомври.  \r\nАко парите не бъдат платени, ще бъде даден 7-дневен срок на следващата фирма в търга. Ако и тя откаже да плати, тогава ще се прибегне до организирането на нов търг. \r\n  \r\n \n\t\t\t\t\t\t", "date": "2018.10.04", "title": "Фарсът е на път да приключи! Съдът отсъди, че Ред Енимълс имат седем дни да извадят 8 милиона за емблема без титли!"}
{"url": "http://www.bnews.bg/article/249804-prokuraturata_razsledva_pozhara_v_plovdivskata_bolnitsa", "text": "\n Районната прокуратура в Пловдив разследва пожара в болницата \"Св. Георги\", съобщиха от пресцентъра на държавното обвинение. \r\n\r\n Припомняме, около 3 часа сутринта на 3 срещу 4 октомври избухна пожар в най-голямата болница в Пловдив - \"Свети Георги\". \r\n\r\n При инцидента нямаше пострадали хора. Нанесени са само материални щети. \r\n\r\n Пламъците са тръгнали от западната част на отделението по урология към на деветия етаж. \r\n \n\t\t\t\t\t\t", "date": "2018.10.04", "title": "Прокуратурата разследва пожара в пловдивската болница"}
{"url": "http://www.bnews.bg/article/249800-maykite_na_detsa_s_uvrezhdaniya_si_tragnaha_demonstrativno_ot_sreshta_organizirana_ot_gerb_zapochvat_efektivni_stachki", "text": "\n Протестиращите майки на деца с увреждания напуснаха среща в Народното събрание, организирана от депутати от ГЕРБ с участието на министрите на труда и социалната политика Бисер Петков, на здравеопазването Кирил Ананиев и на образованието и науката Красимир Вълчев. \r\n\r\n Майките заявиха, че почват ефективни граждански протести. \r\n\r\n По думите им управляващите изобщо не са наясно с това какво ще правят, как ще се разпределят 150-те милиона лева повече за хората с увреждания за 2019 година. Ние не искаме сближаване на позициите с вас, искаме реформа, заявиха майките. \r\n \n\t\t\t\t\t\t", "date": "2018.10.04", "title": "МАЙКИТЕ НА ДЕЦА С УВРЕЖДАНИЯ СИ ТРЪГНАХА ДЕМОНСТРАТИВНО ОТ СРЕЩА, ОРГАНИЗИРАНА ОТ ГЕРБ! Започват ефективни стачки!"}
{"url": "http://www.bnews.bg/article/249796-ronaldo_i_mayorga_se_natiskat_v_klub_v_noshtta_predi_iznasilvaneto", "text": "\n Футболната суперзвезда Кристиано Роналдо и обвиняващата го в изнасилване Катрин Майорга се натискали в нощен клуб в Лас Вегас само няколко часа преди предполагаемата атака. Видеоклип показва как двамата се държат за ръце и интимничат. \r\n\r\n Първоначалните информации за този случай се появиха в немското издание Spiegel. Там се твърдеше, че след извършването на изнасилването през 2009-а в банята в хотел Палмс, Роналдо е дал 375 хиляди долара на Катрин Майорга, за да купи мълчанието й. Адвокатите на португалецът отрекоха инцидента, като заявиха, че ще съдят изданието. Португалецът използва профила си в Twitter, за да изрази позицията си по случая. \r\n\r\n \"Изнасилването е престъпление, което противоречи на възгледите ми. Ще опитам да изчистя името си, но не искам да подхранвам разигралият се медиен спектакъл, от хора, които се опитват да добият популярност на мой гръб\", написа той. \r\n \n\t\t\t\t\t\t", "date": "2018.10.04", "title": "Роналдо и Майорга се натискат в клуб в нощта преди изнасилването"}
{"url": "http://www.bnews.bg/article/249794-skandalno_dadoha_na_sad_balgarski_tsirkovi_artisti_zaradi_seks_s", "text": "\n Ирландия съди наши циркови артисти за секс с непълнолетни. 42-годишният гурбетчия Цветомир Великов и 34-годишният Иван Пеев са обвинени в сексуално посегателство върху местни девойки на 15 и 16 години. Според законите в страната, сексът под 17 години е наказуем. \r\n\r\n Решението по делото на Великов ще стане ясно в края на октомври, а Пеев вече излежава присъдата си на острова, пишат местите сайтове, цитирани от „Телеграф“. Това се случило само седмица преди навършването на пълнолетие на едно от момичетата. \r\n\r\n Случката е от февруари 2015 година в град Корк. Тийнейджърката, заедно с нейна по-малка приятелка, изпили голямо количество водка и отишли на цирк. След представлението се запознали с Пеев и Великов, които работели там. След известни уговорки четиримата се присъединили към купон в една от караваните на артистите. Последвали още наздравици, а по-късно двамата нашенци завели момичетата в отделни каравани, където правили секс. \r\n\r\n В края на вечерта двете девойки си тръгнали от цирка, подпирайки се една на друга. По пътя минаващи наблизо майка и дъщеря успели да ги спасят от натравяне с алкохол, като ги отвели в най-близкия медицински център. Оплакване за случилото се подали здравните работници. \r\n\r\n Според показанията на тийнейджърките, те не били изнасилвани, но определено не били в състояние да откажат на мъжете. Те споделили, че възстановяването след случилото се им коствало много усилия и са щастливи, че циркаджиите вече не са на свобода. \r\n\r\n Вината си Цветомир признал още по време на първото изслушване по делото. По негови думи, непълнолетните момичета прикрили крехката си възраст. Въпреки това той обяснил, че те изглеждали по-малки и е подходил безотговорно към годините им. \r\n \n\t\t\t\t\t\t", "date": "2018.10.04", "title": "СКАНДАЛНО! Дадоха на съд български циркови артисти заради секс с...."}
{"url": "http://www.bnews.bg/article/249787-andrea_se_pusna_kato_seksi_magarentse", "text": "\n Ако на Пинокио му расте носът, то на Андреа й растат... гърдите? Всъщност не! Ушите! \r\nГорещата блондинка стана секси магаренце и дори позира с нова маска. Някои могат да си помислят, че това са заешки уши, но експерти са убедени, че става дума за нов фетиш. И че певицата отправя послание свързано с пословично инатливите магарета, пише \"България днес\". Както може да се очаква от Андреа и тук тя не изневери на себе си. Певицата се пусна по впит бански и с огромни силикони, които просто напират да излязат на свобода. \r\n  \r\n \n\t\t\t\t\t\t", "date": "2018.10.04", "title": "Андреа сe пусна като секси магаренце "}
{"url": "http://www.bnews.bg/article/249798-mrezhata_gramna_vidimite_rezultati_ot_remontite_za_milioni_v_sofiya_razgneviha_stolichani", "text": "\n Видимите резултати от ремонтите за милиони в София предизвикаха бурни реакции в социалните мрежи. Столичани отказват да повярват, че управата на града е допуснала подобна подигравка с облика на столицата. Снимки с възмутителни коментари и призиви за оставка заливат интернет пространството заради ремонтите на улица \"Граф Игнатиев\" и парка около храма \"Св. Седмочисленици\". \r\n\r\n Критиките са насочени към избора на настилки - сиви павета и плочи, които на места са подредени така, че да не съвпадат, ръждиви шахти и трамвайни релси. В повечето от публикациите се твърди и че ремонтът на \"Граф Игнатиев\" се изпълнява некачествено. \r\n\r\n Той е част от проект за цялостна реконструкция на зоната между улици \"Славянска\", \"6 септември\", \"Цар Иван Шишман\" църквата \"Св. Седмочисленици\", \"Граф Игнатиев\", прилежащите му площади и \"Солунска\". Ремонтите дейности струват 24 млн. лева, изпълняват се от \"Джи Пи груп\", а архитектурният проекти са на Иво Пантелеев. \r\n\r\n Юристът Борислав Цеков определя резултата от ремонтните като \"чудовищен кич и най-долнопробна простотия\" и като \"гнусна храчка върху достойнството на София и софиянци\". В личния си профил той публикува снимка а градинката пред столичния храм \"Св. Седмочисленици\".  \r\n\r\n \r\n\r\n Поведението на градоначалника Йорданка Фандъкова той определя като изключително нагло и неприемливо. \r\n\r\n \r\n\r\n Известният юрист Валери Тарандов пък изкара на показ имената на общинските съветници, подкрепили извършването на ремонтните дейности по този начин и срещу тези колосални средства. \r\n\r\n \r\n \r\n\r\n \r\n \r\n\r\n На безброй подигравки са подложени всички съветници, начело със столичния кмет Йорданка Фандъкова, От няколко политически формации вече гласно призоваха за незабавни оставки. Гражданите излизат с призив столичната управа да спре да съсипва българска столица - разруха, която по думите им струва на данъкоплатеца десетки милиони левове. \r\n\r\n   \r\n\r\n Ето и част от коментарите на столичани:  \r\n\r\n   \r\n\r\n \r\nEmil Grigorov Сутринта, на спирката на метрото, две баби и викаха \"Гейската градинка\". \r\n\r\n \r\nDimitar Valchev ако продължаваш да ги мамиш,градската десница пак няма да се омъкне в Партийния дом \r\nЛидия Разсолкова Уж имало кОнкурс, та да се хареса на още някой, пък се случи да е неразбран гений. \r\nЛора Русанова догодина ще ги бракуват и продадат на община Габрово, може би  \r\n \n\t\t\t\t\t\t", "date": "2018.10.04", "title": "МРЕЖАТА ГРЪМНА! Видимите резултати от ремонтите за милиони в София разгневиха столичани!"}
{"url": "http://www.bnews.bg/article/249799-aleks_sarchadzhieva_pribira_10_bona_zaplata_ot_bradara_aktrisata_se_izgarbi_ot_rabota_za_da_izdarzha_mazha_si", "text": "\n Александра Сърчаджиева е човекът касичка в семейството си. Актрисата прибира по 10 бона месечно като водеща на „ВИП Брадър“, като от завидната заплата дава някой лев и на своята половинка Иван Ласкин, който от 4 години няма стабилни доходи, писа „Уикенд“. \r\n\r\n Красивата блондинка се убива от работа, за да поддържа приличен стандарт на живот, да успее да плаща за семейната издръжка, а сега да покрива разходите за лечението на своя любим. \r\n\r\n За да може да плаща лекарствата на Иван, Алекс се гърби повече от достатъчно. Напускането и на двамата от Театъра на армията, където бяха щатни актьори преди 4 години, наложи Сашка да бачка повече. \r\n\r\n Оттогава Ласкин е без роли, докато блондинката се скъсва от роли, реклами, предавания и участия във всякакви тв проекти.   \r\n\r\n \r\n  \r\n \n\t\t\t\t\t\t", "date": "2018.10.04", "title": "Алекс Сърчаджиева прибира 10 бона заплата от Брадъра! Актрисата се изгърби от работа, за да издържа мъжа си"}
{"url": "http://www.bnews.bg/article/249793-pozhar_izbuhna_kray_plovdiv_kalbeta_s_dim_se_izdigat_ot_okolovrastnoto", "text": "\n Голям пожар е избухнал на Околовръстното на Пловдив, сигнализираха читатели на TrafficNews.bg. Гъсти кълбета дим се издигат от нивите край пътя между Остромила и село Марково. Димът се стеле и над Околовръстния път. \r\n\r\n Към мястото на пожара пътуват няколко екипа на пожарната \r\n\r\n Очаквайте подробности! \r\n \n\t\t\t\t\t\t", "date": "2018.10.04", "title": "ПОЖАР ИЗБУХНА КРАЙ ПЛОВДИВ! Кълбета с дим се издигат от Околовръстното"}
{"url": "http://www.bnews.bg/article/249784-razkriha_porednata_domashna_narkooranzheriya", "text": "\n 13 канабисови растения са иззети при проверка на частен имот в село Бояджик. Това съобщиха от пресцентъра на МВР. \r\n\r\n Специализираната полицейска операция за противодействие на престъпленията, свързани с наркотични вещества, е проведена вчера на територията на РУ – Тунджа. \r\n\r\n В хода на полицейските действия в двора на имота са установени 13 канабисови растения с височина 1.30 – 2.00 метра, които на полеви наркотест реагирали на канабис. На място са установени двама мъже на 29 и 31 години, ползватели на имота. Те са задържани за срок до 24 часа. На местопроизшествието е извършен оглед. \r\n\r\n Образувано е досъдебно производство. Работата по разследването продължава под наблюдението на Районна прокуратура – Ямбол. \r\n \n\t\t\t\t\t\t", "date": "2018.10.04", "title": "Разкриха поредната домашна наркооранжерия"}
{"url": "http://www.bnews.bg/article/249795-dsb_zelenite_i_da_balgariya_poiskaha_ostavka_na_fandakova", "text": "\n Демократична България разпространи позиция озаглавена ОСТАВКА НА ФАНДЪКОВА – С ТОЗИ ПОГРОМ УПРАВЛЕНИЕТО НА ГЕРБ В СОФИЯ ПРИКЛЮЧИ. \r\n\r\n Според обединението на ДСБ, Зелените и Да, България управлението на ГЕРБ в столицата е нанесло непоправими щети на облика на столицата на България. \r\n\r\n \"Зад загражденията лъсна плодът на вашето корупционно, безотговорно и некадърно управление\", обръщат се десните към кмета Йорданка Фандъкова по повод скандализиралите столичани скъпоструващи некачествени ремонти в центъра на града. \r\n\r\n \r\n\r\n \"Ако имате поне малко достойнство си тръгнете сега! Вече само така можете да бъдете полезна\", призовават от трите партии. \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n \n\t\t\t\t\t\t", "date": "2018.10.04", "title": "ДСБ, Зелените и Да, България поискаха оставка на Фандъкова"}
{"url": "http://www.bnews.bg/article/249791-kulagin_s_golemite_pretentsii_nosi_partsali_vtora_raka", "text": "\n Дразнител №1 в Къщата на Биг Брадър Валентин Кулагин има претенции да е топперсона от каймака на ВИП-а. Скандалният хасковлия се тупа в гърдите, че визията му е от скъпа, по-скъпа: помадата по лицето му уж е за по 1500 паунда, а дрехите, които не си е ушил сам - уж излезли изпод ръцете на най-големите световни дизайнери. \r\n\r\n Едва ли има друг, освен самия него, който да се връзва на тези твърдения. Още повече, когато фактите говорят друго. ПИК се натъкна на уникален кадър от преди няколко години. Хасковлията, която с гордост си приписва професии като \"стилист\" и \"дизайнер\", всъщност зарежда гардероба си от магазини за втора употреба. \r\n\r\n Кулагин често ровел по кофите за дрехи в \"бутик\" за облекла на килограм и редовно си тръгвал от тях с цели чували вехтории. На фона на тази снимка, словата на хвалипръцкото Кулагин колко му е скъпарска визията се пукат като детско балонче.  \r\n\r\n Препомняме, че преди няколко вечери самохвалкото се счепка с Петко Димитров и се опита да го засегне за визията му. \"Само да ти кажа, че аз когато съм ги тези дрехи, ти беше Петко Паркинга и паркираше колите на моите приятели. И съм носил скъпи дрехи и обувки, които ти днес още не можеш да носиш\", избълва Кулагин. \r\n\r\n Явно вече лети в облаците и самочувствието му, придобита покрай това, че го излъчват в праймтайма на национална телевизия е замъглило съзнанието му до толкова, че да получи бяло петно в паметта откъде, аджеба, всъщност са дрехите му... \r\n \n\t\t\t\t\t\t", "date": "2018.10.04", "title": "Кулагин с големите претенции носи парцали втора ръка "}
{"url": "http://www.bnews.bg/article/249792-sotir_tsatsarov_naredi_na_nsls_da_razsledva_sluchaya_s", "text": "\n Под ръководството на Районна прокуратура – Бяла Слатина се провежда разследване по повод тежкото пътно-транспортно произшествие от 2.10.2018 г. в село Търнак, община Бяла Слатина, при което шофьор на лек автомобил, в пияно състояние, блъсна 11-годишно дете, вследствие на което са му причинени тежки и животозастрашаващи наранявания. \r\n\r\n По предложение на директора на Национална следствена служба Борислав Сарафов, главният прокурор г-н Сотир Цацаров с постановление от днес – 4.10.2018 г., възложи разследването по делото да се извършва от следователи от Националната следствена служба. \r\n \n\t\t\t\t\t\t", "date": "2018.10.04", "title": "Сотир Цацаров нареди на НСлС да разследва случая с...."}
{"url": "http://www.bnews.bg/article/249776-zhenata_na_ivan_lechev_stava_chalga_pevitsa", "text": "\n Жената на легендарния рокаджия Иван Лечев – Евгения Александрова – Лечева, става чалга певица. Жени ще върти кючеци за сефте във вторник, 9 октомври на сцената на Малък градски театър „Зад канала“. Тогава е премиерата на новия спектакъл на трупата „Поп-фолк хроники: Бели птици и куршуми“, в който Лечева играе една от главните роли заедно с Весела Бабинова, пише „ТелеграФ“. \r\n\r\n Останалите образи са поверени на Христина Караиванова, Таня Пашанкова, Владимир Зомбори, Емил Котев, Симеон Бончев, Мак Маринов и Атанас Чопов. Автор и режисьор е Неда Соколовска, която е ползвала за заглавието хита на Радо Шишарката, дало заглавие и на биографичната му книга. \r\n\r\n „Хроники на поп-фолка“ създава театрална територия за онази квазиреалност, от която се ражда поп-фолкът в хаоса на 90-те. Поп-фолкът не е просто музикален жанр. Той е манифест на ценности, житейска философия, културно явление, което по някакъв начин се превръща в метафора на постсоциалистическа България. „Бели птици и куршуми“ е театрална хроника, скандално откровен разказ за „златните“ години на поп-фолка, затворени между падането на тоталитарния режим и падането на първите глави на организираната престъпност – меценатите на този музикален феномен, който по-късно прераства в най-успешната индустрия на българския шоубизнес, отбелязва Неда Соколска. \r\n\r\n За реквизит на представлението тя е поръчала да отпечатат дузина пачки със старите банкноти от по 1000 лв. с образа на Васил Левски. \r\n \n\t\t\t\t\t\t", "date": "2018.10.04", "title": "Жената на Иван Лечев става чалга певица"}
{"url": "http://www.bnews.bg/article/249783-patriarhat_ubedi_borisov_da_priravni_zaplatite_na_duhovnitsite_s_tezi_na_uchitelite", "text": "\n Приравняваме заплатите на духовниците от всички вероизповедания с тези на учителите. Това заяви премиерът Бойко Борисов след среща с представители на Св. Синод. \r\n\r\n Борисов се срещна с духовниците от Св. Синод във връзка с предложените промени в Закона за вероизповеданията. \r\n\r\n Премиерът Бойко Борисов и митрополит Антоний заявиха, че срещата на премиера в Светия Синод по повод несъгласието с част от промените в закона за вероизповеданието е преминала в дух на консенсус и разбирателство. \r\n\r\n В 15 часа 5-ма от владиците ще вземат участие в заседанието на парламентарната комисия, където ще се обсъждат промените в закона. Преди това обаче премиерът ги посети, заедно с депутати от ГЕРБ, \"Обединени патриоти\" и ДПС, както и шефа на дирекция \"Вероизповедания\" Емил Велинов. \r\n\r\n Вчера Светият Синод публикува изявление, в което повтори несъгласието си с разпределението на субсидията за вероизповеданията, идеята за контрол на финансирането и счетоводството в църквата и много други норми, които са залегнали в законопроекта, съобщи \"24 часа\". \r\n\r\n   \r\n \n\t\t\t\t\t\t", "date": "2018.10.04", "title": "Патриархът убеди Борисов да приравни заплатите на духовниците с тези на учителите"}
{"url": "http://www.bnews.bg/article/249779-dashteryata_na_emiliya_kopie_na_koko_dinev_snimka", "text": "\n Пълно копие на баща си Коко Динев е дъщерята на Емилия. Изпълнителката роди момиченце от бизнесмена малко преди да се разделят, а малката Мира е копие на татко си. Преди дни изпълнителката сподели снимки на момиченцето си, което вече е на две годинки. Малката чаровница е копие на баща си, пише „България днес”. \r\n„Тя е принцесата на цялото семейство и на всички наши близки. С най-голямата усмивка. Обичам те толкова много, слънчице, и ти желая да бъдеш здрава и много щастлива”, написа Емилия под снимката. \r\nЕмилия затрупа с подаръци единствената си дъщеря, като я зарадва с огромна плюшена мечка, която е в пъти по-голяма от малката Мира. \r\n\r\n \r\n \n\t\t\t\t\t\t", "date": "2018.10.04", "title": "Дъщерята на Емилия - копие на Коко Динев (Снимка)"}
{"url": "http://www.bnews.bg/article/249774-kevr_shte_razsledva_tsenite_na_toka_na_borsata", "text": "\n Комисията за енергийно и водно регулиране ще разследва драстичния скок в цената на тока на енергийната борса. Регулаторът, сезиран от работодателските организации, ще проверява всички участници, които продават ток на свободния пазар. Това е първото разследване, което енергийната комисия започва след получаването на подобни правомощия, заяви председателят на комисията Иван Иванов: \r\n\r\n “Електрическата енергия, която вчера се търгуваше на борсата с дневна доставка, в днешния ден дори базовата цена е близо 150 лева на мегават час, което е прекалено висока. Длъжностните лица, членове на работната група, трябва да съберат всички данни от Българската независима енергийна борса от участници в борсата. Въз основа на доклада комисията трябва да вземе решение дали да продължи с разследващите си функции, които са предвидени в закона“, поясни Иванов. \r\n\r\n Проверката трябва да приключи най-късно до 4 месеца. Иванов припомни, че ново поскъпване на тока за битовите потребители не се очаква до края на годината, съобщи БНР. \r\n \n\t\t\t\t\t\t", "date": "2018.10.04", "title": "КЕВР ще разследва цените на тока на борсата"}
{"url": "http://www.bnews.bg/article/249766-zheni_kalkandzhieva_vari_lyutenitsa", "text": "\n Жени Калканджиева запретна ръце да прави буркани. Мис България вари лютеница като поколения българки и държи да си я прави домашна. Шестата по красота в света запретна ръкави като поколения българки, за да направи любимата си смес от моркови, домати и пипер, пише „България днес”. \r\nКолкото и да е студена зимата, за Жени със сигурност ще мине в топли домашни спомени. \r\n \n\t\t\t\t\t\t", "date": "2018.10.04", "title": "Жени Калканджиева вари лютеница"}
{"url": "http://www.bnews.bg/article/249780-viktor_orban_do_barekov_otsenyavam_podkrepata_vi_dokument", "text": "\n Унгарският премиер Виктор Орбан благодари лично на евродепутата Николай Бареков за декларираната подкпрепа по време на гласуването в Европейския парламент на 12 септември за откриване на наказателна процедура срещу Унгария. \r\n\r\n В писмото унгарският премиер уверява Бареков, че независимо от срамните атаки на про-имиграционните сили, няма да се поддадат на изнудване. \r\n\r\n “Ние ще продължим да изпълняваме европейските си задължения и да защитаваме границите на Европа и Унгария в името на нашите граждани”, категорично заявява Орбан. Ето и пълното съдържание на писмото, което Виктор Орбан изпраща до Николай Бареков: “Бих искал да изкажа своята благодарност за подкрепата Ви по време на гласуването на доклада относно ситуацията в Унгария, проведен в Европейския парламент на 12 септември. \r\n\r\n Вярвам, че докладът е присъда срещу Унгария и унгарския народ. Не само се основава на политически спекулации и фактически грешки, но прилага и двойни стандарти и като такъв подкопава доверието и почтеността на Европейския парламент и на европейските институции като цяло. Оценявам подкрепата, която показахте по отношение на националния суверенитет и солидарност, по време на гласуването. Мога да ви уверя, че независимо от срамните атаки на про-имиграционните сили, няма да се поддаваме на изнудване. Ние ще продължим да изпълняваме европейските си задължения и да защитаваме границите на Европа и Унгария в името на нашите граждани. Желая ви добро здраве и много успехи във вашите изключително отговорни задължения. \r\n\r\n Искрено Ваш, Виктор Орбан” \r\n\r\n \r\n \n\t\t\t\t\t\t", "date": "2018.10.04", "title": "Виктор Орбан до Бареков: Оценявам подкрепата ви!  (Документ) "}
{"url": "http://www.bnews.bg/article/249772-energo_pro_preduprezhdava_za_izmama_s_gugal_prilozhenie", "text": "\n В Центровете за обслужване на клиенти на ЕНЕРГО-ПРО постъпиха жалби от потърпевши, които описват нов начин за измама. Схемата е следната: клиентът получава обаждане от скрит номер с предупреждение, че електромерът му е разпломбиран и трябва да плати някаква сума, за да не му спрат тока, накрая телефонният разговор завършва със звучен смях. Служители на ЕНЕРГО-ПРО са установили, че в случая става дума за използване на шегаджийско гугъл приложение. \r\n\r\n Това съобщиха от дружеството. \r\n\r\n ЕНЕРГО-ПРО предоставя на своите клиенти няколко начина за уведомяване за прекъсване на електроснабдяването вследствие на ненавременно плащане на сметки - чрез имейл, смс или по пощата. В случаите, в които служители на дружеството се свързват с клиенти по телефона за просрочени задължения, те се представят с име и длъжност, като ги съветват да заплатят сметките си за ток на официално обявените за това места – в центровете за обслужване на клиенти, на каси на партньори или по банков път. \r\n \n\t\t\t\t\t\t", "date": "2018.10.04", "title": "ЕНЕРГО-ПРО предупреждава за измама с гугъл приложение"}
{"url": "http://www.bnews.bg/article/249775-tavanat_na_pensiite_stava_1200_leva", "text": "\n Таванът за пенсиите няма да отпада. Това реши правителството в четвъртък на спешна среща, свързана с бюджета за 2019 г., съобщава NOVA. \r\nОт 1 юли следващата година най-високата пенсия става 1200 лева. Понастоящем тя е в размер на 910 лева. Според президента на КНСБ Пламен Димитров промяната ще позволи 41 000 от общо 61 000 българи да получават \"това, което им се полага\". \r\n\"Изчисленията не ни дават възможност таванът да падне. Има разминавания между осигурителния принос и вписаните пенсии. Има едни екстремно високи пенсии, които заради пенсионните формули през годините се смятат за нереални\", обясни финансовият министър Владислав Горанов. \r\nКабинетът утвърди увеличението на заплатите в бюджетната сфера. Те ще скочат с 10%. \"Правителството ще гарантира, че в някои агенции и в приходните администрации ще бъде по-високо увеличението на заплатите. Тези 10% ще са ориентирани само за увеличение на основното заплащане. На индивидуално ниво заплатата ще стои на две нива – твърда заплата и плаваща. Ние заедно се съгласихме, че МС ще разработи работна група за оценка на всички работещи в тази сфера\", обясни Димитров след края на срещата. \r\nСредствата за помощи за най-беднитe домакинства у нас пък ще бъдат с 50% повече, отколкото до момента. \r\n \n\t\t\t\t\t\t", "date": "2018.10.04", "title": "Таванът на пенсиите става 1200 лева"}
{"url": "http://www.bnews.bg/article/249778-mazh_izgorya_v_garazha_si", "text": "\n 70-годишен мъж от село Първомайци е загинал при пожар в гаража си, съобщиха от ОДМВР-Велико Търново. \r\n\r\n Вчера сутринта в полицейското управление в Горна Оряховица е бил получен сигнал за пожар в гараж в село Първомайци. На адреса незабавно са били изпратени екипи на пожарната и полицията. \r\n\r\n След потушаването на пламъците в гаража е установено тялото на възрастния мъж. То е изпратено за аутопсия във великотърновската болница. \r\n\r\n При първоначалния оглед данни за насилствена смърт не са установени. По случая е започнато досъдебно производство. \r\n \n\t\t\t\t\t\t", "date": "2018.10.04", "title": "Мъж изгоря в гаража си"}
{"url": "http://www.bnews.bg/article/249773-svetiyat_sinod_privika_borisov_i_polititsi_zaradi_noviya_zakon_za_veroizpovedaniyata", "text": "\n Премиерът Бойко Борисов отиде в Светия синод спешно, а към него се присъединиха и политици от ГЕРБ, ДПС и Обединените патриоти, за да успокояват духовете. Заедно натам поеха лидерът на ПГ на управляващата партия Цветан Цветанов, зам.-шефът на ПГ на ДПС и богослов по образование Йордан Цонев и замът на ПГ на ОП Искрен Веселинов. \r\n\r\n Преди да се присъединят към премиера Цветанов проведе кратка среща с лидера на движението Мустафа Карадайъ и направиха второ поред съвместно изявление. \r\n\r\n Повод за спешната реакция от страна на политиците се оказа гневната декларация на Синода срещу новия проектозакон за вероизповеданията. Духовниците вчера дори присъстваха на правната комисия, а после излязоха с декларация от името на Св. синод, в която се възмутиха, че не е бил консултиран с тях. \r\n\r\n Те недоволстват още, че никой не е потърсил мнението на духовенството, когато е подготвил промените, и възразяват срещу намеса на държавата във вътрешноорганизационните дела на Църквата, предаде Канал 3. \r\n\r\n Повод за срещата са възраженията на църквата срещу двата проектозакона за вероизповеданията. \r\n\r\n Единият от тях е на ГЕРБ, БСП и ДПС, а вторият на ВМРО. \r\n\r\n Основният мотив против предлаганите промени е, че църквата има самостоятелност и не следва държавата да се меси в делата ѝ. \r\n\r\n На срещата присъстват представители на всички парламентарни групи, вносители на поправките в Закона за вероизповеданията, освен БСП. \r\n\r\n “Дошли сме с цялата си почит към църквата защото мислим, че това, което правим е добро и ако някъде има разминаване, да го поправим преди да влезе в парламента”, заяви Борисов по време на срещата, предаде БТВ. \r\n\r\n Очаквайте подробности! \r\n \n\t\t\t\t\t\t", "date": "2018.10.04", "title": "Светият Синод привика Борисов и политици заради новия закон за вероизповеданията"}
{"url": "http://www.bnews.bg/article/249777-vlastta_ofitsialno_iztri_severozapada_ot_kartata_na_balgariya", "text": "\n Северна България става един район, наречен Дунавски, в който влиза и Северозападът, а Черноморието - отделен. Това става ясно от публикувания за обществено обсъждане проект за изменение и допълнение на Закона за регионалното развитие.  \r\n\r\n Предлага се районите да бъдат четири вместо сегашните шест: Дунавски, Черноморски, Югозападен и Тракийско-Родопски.  \r\n\r\n Дунавският район ще включва областите Видин, Монтана, Враца, Плевен, Ловеч, Габрово, Велико Търново, Русе, Разград, Силистра и Търговище. \r\n\r\n В обхвата на Черноморския район ще са областите Шумен, Добрич, Варна, Бургас, Ямбол и Сливен. \r\n\r\n В Югозападния район ще бъдат включени областитеСофийска, София-град, Перник, Кюстендил и Благоевград. \r\n\r\n Тракийско-Родопският ще обхваща областите Пазарджик, Пловдив, Стара Загора, Хасково, Кърджали и Смолян. \r\n\r\n Законопроектът предвижда разширяване на правомощията и въвеждане на двустепенен модел на управление на съветите за регионално развитие, който включва управленски и експертно-технически състав. Те ще изпълняват функциите за изпълнението на програми, съфинансирани от ЕС или финансирани от държавния бюджет и други финансови източници, включително по отношение на съгласуване, избор и оценка на проекти. Същата функция ще имат по отношение на проекти, финансирани от държавния бюджет и други източници, включително финансови инструменти. \r\n\r\n Регионалните съвети ще имат консултативна функция при изготвянето на плановете за интегрирано развитие на общините в съответния район от ниво 2. Проектът за промяна на закона предвижда Националната концепция за регионално и пространствено развитие да бъде със срок до 15 години с изключение на елементите на техническата инфраструктура, които се планират за период до 30 години. Седемгодишен ще е срокът на плановете за развитие на районите от ниво 2. \r\n\r\n Изключение от тях ще правят също елементите на техническата инфраструктура. Също седемгодишен е и срокът на плановете за развитие на общините. \r\nЗа целите на регионалната политика се предвижда въвеждане на географска информационна система. \r\n\r\n Отпадането на Северозапада, който досега беше отделен район, е поради бедност и обезлюдяване. По данни на Националния статистически институт към 31 декември м.г. Северозападният район и Северният централен район не отговарят на изискването за минимален брой население от 800 000 души при определяне на райони по европейските регламенти. \r\n\r\n Най-голямо намаление в естествения прираст на населението се регистрира в област Видин. \r\n\r\n Северозападният и Югоизточният район се нареждат в групата с най-висок относителен дял на рано напуснали образователната система младежи. Друг проблем, който съпровожда обезлюдяването на териториите, намаляването и застаряването на населението, е бедността. \r\n\r\n Всички последни анализи на Европейския съюз, на Националния статистически институт, на Института \"Отворено общество\", отчитащи равнището на бедност, показват, че за периода 2012-2016 г. относителният дял на бедните се е повишил от 21.2 на 22.9% от населението на страната, пишат в мотивите си вносителите на законопроекта, пише Клуб Z. \r\n\r\n   \r\n \n\t\t\t\t\t\t", "date": "2018.10.04", "title": "Властта официално изтри Северозапада от картата на България"}
{"url": "http://www.bnews.bg/article/249769-lindareva_otreche_da_e_lyubovnitsa_na_dee", "text": "\n   \r\n\r\n Сексапилната моделка Зорница Линдарева е без гадже няколко месеца, призна самата тя пред „България Днес“. \r\n„Нямам гадже – разкри пред вестника Линдарева, която е блян за много мъже. – Лятото ми премина по партита, но бях сама. Това не ми пречи“, категорична е баджаначката на Жени Калканджиева. Линдарева определи като абсурдни твърденията, че има връзка с рапъра Dee. „С Dee сме само приятели. Той ми е много близък. Заедно обсъждаме „ВИП Брадър“, тъй като сме били част от формата. \r\n„Изненадващо за мнозина Кулагин ми е страшно симпатичен като човек. Той най-много ми харесва в къщата. Интересен е. Прави цялото шоу, вдига рейтинга на предаването“, казва Линдарева. \r\nЗа Зори се твърди, че е забила и футболист от „Локомотив“ (Пд). Повод за слуховете са снимки на силиконка от среща на „смърфовете“. „Бях на срещата по покана на президента на „Локомотив“ Христо Крушарски. Близка съм с него, Подари ми тениска на отбора“, обяснява Линдарева. \r\n \n\t\t\t\t\t\t", "date": "2018.10.04", "title": "Линдарева отрече да е любовница на Dee"}
{"url": "http://www.bnews.bg/article/249781-bsp_pod_naprezhenie_koi_deputati_sa_prashtali_esemesi_na_borisov", "text": "\n Втора седмица в червените депутатски редици тлее напрежение заради есемесите, които изпращал премиерът Бойко Борисов на Корнелия Нинова. В тях той й разкривал кой от нейните хора е ходил при него с някакво искане или молба. Разкритието Нинова направила на предишното заседание на парламентарната група, когато за пореден път се повдигнал въпросът за разнопосочността в посланията, които отправят депутати от \"БСП за България\". \r\n\r\n Темата този вторник не била зачекната, тъй като соцлидерката отсъствала от заседанието, а го е водил зам.-председателят на ПГ Георги Свиленски, от дни и шеф на предизборния щаб. Социалистите обаче настояват да чуят цялата истина, а не само недомлъвки, и държат да разберат кои са съпартийците им, които посещават лидера на ГЕРБ. \r\n\r\n Още когато Нинова изригнала, че знае много добре кой прави пътека до Борисов, и то лично от него, в залата се чули гласове от всички посоки - да каже кои са. \r\n\r\n Лично скочил да пита Нинова и социалистът Красимир Янков, когото съпартийците му веднага заподозрели, че е един от визираните. Според червени обаче практиката Нинова да бъде уведомявана в есемеси лично от Борисов кой от нейните ходи при нея, не е нова. Още по времето на соцлидера Сергей Станишев лидерът на ГЕРБ процедирал по същия начин и го информирал лично за социалистите, които го търсят. \r\n\r\n Друга линия на напрежение в партията се е оформила и заради смяната на главния редактор на в. \"Дума\", а спорът тръгна още от съботния пленум насам, когато срещу това възразили Георги Пирински и Велислава Дърева. \r\n\r\n Темата обаче не е затворена, защото недоволните дори започнали подписка за това да се спази уставът и Националният съвет да избере новия главен редактор на партийния вестник. Те обвинили соцлидерката в авторитарност. В момента и.д. главен редактор е Йордан Мичев, който смени Таня Джаджева, също и.д., а предшественикът й на поста Юри Борисов също не беше на постоянно място, а временно изпълняващ длъжността по времето на Станишев и Михаил Миков, съобщава Канал 3. \r\n\r\n По време на дискусията в събота червени дори поискали да се свика нарочен пленум, на който да се обсъди съдбата на \"Дума\". Тогава Нинова отхвърлила обвинението, че погазва устава с довода, че Мичев е на временен договор и в изпитателен срок, а след 6 месеца тя смята да представи кандидатурата му пред Националния съвет на партията, както е според партийния устав. \r\n \n\t\t\t\t\t\t", "date": "2018.10.04", "title": "БСП под напрежение: Кои депутати са пращали есемеси на Борисов?!"}
{"url": "http://www.bnews.bg/article/249771-novoto_video_na_mariya_ot_parizh_sabra_120_000_gledaniya_za_den", "text": "\n Точно в седмицата на модата, когато целият световен елит беше в Париж, една от примите на „Пайнер“ – Мария, засне и видео там, към най-новата си песен „Кажи й“. Мария се отправи към града на любовта във Франция с голям екип точно тогава, когато от там споделяха фотоси и се тагваха най-големите имена от световния шоубизнес. \r\n\r\n В 2 сета на Alexander Mcqueen директно от подиума от колекция есен – зима 2018 – 2019 виждаме в лентата звездата на „Пайнер“, което категорично потвърждава защо си е заслужила призовете „Модна икона“ през годините, пише HotArena. \r\n\r\n „Кажи й“ бе пусната едва вчера, а вече се радва на рекорден брой гледания – за по-малко от ден е събрала над 120 000 посещения. \r\n\r\n \r\n\r\n   \r\n \n\t\t\t\t\t\t", "date": "2018.10.04", "title": "Новото ВИДЕО на Мария от Париж събра 120 000 гледания за ден "}
{"url": "http://www.bnews.bg/article/249785-bivshi_i_nastoyashti_ministri_na_krastosan_razpit_v_spetssada_davat_pokazaniya_po_deloto_sreshtu_petar_moskov", "text": "\n Бивши и настоящи министри дават показания по делото срещу Петър Москов. Бившият министър на здравеопазването е подсъдим за сключването на договор за ваксини. Пред спецсъда Теменужка Петкова, Румяна Бъчварова, Николай Ненчев и Ивайло Калфин обясняват процедурата за вземане на решения на подпис от Кабинета. \r\n\r\n По думите на Бъчварова всяко правителство приема доста такива решения. Понякога това ставало и на оперативни заседания. Принципът всеки път е еднакъв - експерти подготвят и оглеждат документацията. След това тя минава и през главния секретар. \r\n\r\n Беше ясно, че има проблем с блокирано решение за ваксини и трябваше да се намери решение, спомни си Бъчварова. Теменужка Петкова заяви на свой ред пред медиите, че тези материали се четат от самите министри и след това се подписват. Ивайло Калфин беше категоричен, че натиск за договора за ваксините не е имало. \r\n\r\n Защитата на Москов обясни, че показания пред съда ще дават Меглена Кунева и Бойко Борисов. Адв. Менко Менков припомни, че част от всички свидетели на прокуратурата няма да бъдат разпитвани в съда, тъй като делото върви по съкратена процедура. Остават за разпит още около 80 човека. \r\n\r\n Москов и бившия му заместник Адам Персенски са подсъдими за договора, сключен за доставка на ваксините \"Пентаксим\", \"Еувакс Б\" и \"Тетадиф\". Обвинението твърди, че щетата за бюджета е над 300 млн. лева, пише БТА. \r\n \n\t\t\t\t\t\t", "date": "2018.10.04", "title": "БИВШИ И НАСТОЯЩИ МИНИСТРИ НА КРЪСТОСАН РАЗПИТ В СПЕЦСЪДА! Дават показания по делото срещу Петър Москов!"}
{"url": "http://www.bnews.bg/article/249764-eto_koy_e_blasnal_11_godishnata_sara_i_zashto_ne_e_v_aresta", "text": "\n „Образувано е досъдебно производство, което е на 2 дни. Лицето, причинило катастрофата, не е задържано за 72 часа и няма да му бъде поискана такава мярка. В случа става дума за престъпление, извършено по непредпазливост. Съдебната практика в България е, че за този род престъпления не се иска най-тежката мярка „Задържане под стража“, коментира пред „Конкурент“ Методи Маринов, районен прокурор на Бяла Слатина. \r\n\r\n Той напомни, че постоянен арест се налага тогава, когато има данни извършителят на престъплението да се укрие. В случая държавните обвинители в Бяла Слатина са преценили, че това няма да се случи. \r\n\r\n „Срокът на разследване е 2 месеца. Ще направя всичко възможно в този срок разследването да приключи“, допълни още прокурор Маринов. Той потвърди и самоличността на извършителя на катастрофата – това е Веселин Ранков, на 59 години от София, който работи като директор „Производство“ във Фармацевтични заводи „Милве“ АД в село Търнак. Компанията, базирана в София, има склад в Търнак, където дава препитание на около 80 души. Близките на прегазената Сара блокираха входа на белослатинското село Търнак в знак на протест срещу освобождаването от ареста на шофьора, преминал с джипа си върху 11-годишното момиче. \r\n\r\n Според материал на бТВ, в барикадата има и хора, и леки автомобили. Тя пречи на работниците от фармацевтичния склад в селото да стигнат до работните си места. Според бащата Борис Борисов, лекарите от плевенската болница, където е била транспортирана дъщеря им, дават много малки шансове тя да оцелее. \r\n\r\n „Очаквайте най-лошото. 20% е вероятността да оцелее“, това казали на родителите на Сара медиците, които втори ден се борят да спасят прегазеното дете. То е с черепно-мозъчна травма и тежка контузия на белия дроб. Близките на Сара разпространиха видеоклип, в който са съветвани от полицаи пред РУ в Бяла Слатина да „не раздухват случая“, защото „медиите пишат глупости и пречат на разследването“. Според непотвърдена от полицията информация, в джипа е имало не двама, а четирима души. Засега обаче никой не потвърждава кой е правил компания на Веселин Ранков и брат му Иван, както и дали не става дума за 2 жени, уточнява \"Конкурент\". \r\n  \r\n \n\t\t\t\t\t\t", "date": "2018.10.04", "title": "Ето кой е блъснал 11-годишната Сара и защо не е в ареста!"}
{"url": "http://www.bnews.bg/article/249765-deloto_teche_daniel_mitov_oshte_ne_razbiral_v_kakvo_e_obvinen", "text": "\n Делото срещу мен е стигнало \"до под кривата круша\". Има повдигнато обвинение срещу мен, но не мога да разбера точно каква ми е вината.  \r\nТова коментира пред news.bg бившият външен министър Даниел Митов в кабинета \"Борисов-2\" преди началото на днешното съдебно заседание, което продължава с разпит на двама свидетели. \r\n\r\n Обвинението срещу бившия министър е за престъпление по служба, а за заместника му - в безстопанственост. Двамата се явиха лично в съда. \r\n\r\n Когато Даниел Митов беше външен министър, обществените поръчки в Министерството на външните работи (МВнР) се изпълняваха в срок. \r\n\r\n Това сочат свидетелските показания на Димитър Георгиев по време на днешното съдебно заседание срещу бившия външен министър Даниел Митов и заместника му Христо Ангеличин. Свидетелят Димитър Георгиев е бивш служител на МВнР. \r\n\r\n Преди началото на днешното съдебно заседание двамата обвиняеми се явиха лично в съда, със своите адвокати. \r\n\r\n Обвинението срещу бившия външен министър е за престъпление по служба, а за заместника му - за безстопанственост. \r\n\r\n Припомняме, Даниел Митов е обвинен в това, че в периода от 15 януари 2016 г. до 22 юли 2016 г., като министър на външните работи, при условията на продължавано престъпление не изпълнил служебните си задължения с цел да набави облага за търговско дружество и от това настъпили значителни вредни последици в размер на 494 458,03 лв. \r\n\r\n Христо Ангеличин е обвинен за същия период - от 15 януари 2016 г. до 22 юли 2016 г., като длъжностно лице - заместник-министър на външните работи, не е упражнил достатъчен контрол върху директора на дирекция \"Управление на собствеността и материално-техническо осигуряване\" в МВнР. \r\n\r\n Заради недостатъчния контрол е ощетено външното ведомство за 494 458,03 лева. Парите са изплатени по силата на две споразумения сключени между МВнР и МЗХ, на търговско дружество, като сумата е недължимо платена, поради неспазване от страна на търговското дружество на ценовото му предложение. \r\n \n\t\t\t\t\t\t", "date": "2018.10.04", "title": "Делото тече, Даниел Митов още не разбирал в какво е обвинен"}
{"url": "http://www.bnews.bg/article/249770-po_deloto_sreshtu_petar_moskov_edna_ot_turskite_vaksini_nyamala_sertifikat", "text": "\n Една от ваксините не е имала сертификат за освобождаване на партида или така наречения Release сертификат. С него е трябвало да се изследва ваксината и да се установи дали тя не е опасна за хората. \r\n\r\n Това стана ясно от свидетелските показания на Евелина Вецкова, биолог в \"Отдел осигуряване на качеството\" в \"Бул Био НЦЗПБ\" ЕООД.  \r\n\r\n С разпит на свидетели в Специализирания наказателен съд продължава делото срещу бившия здравен министър Петър Москов и заместника му Адам Персенски. Двамата са обвинени за вноса като дарение на ваксините \"Пентаксим\", \"Еувакс Б\" и \"Тетадиф\". \r\n\r\n Въпросният сертификат за освобождаване на партида съдържа информация за срока на годност на ваксините, а също така и броя на ампулите, стана ясно още от думите й. \r\n\r\n По време на днешното съдебно заседание бяха призовани трима свидетели. Сред тях са Евелина Вецкова, Елена Гешева и журналистът Валя Ахчиева. Защитата поиска отстраняването на последната, защото тя вече е била свидетел по делото. След кратко съдебно съвещание, съдът прие искането на адвокатите като основателно и отстрани Ахчиева от съдебната зала. \r\n\r\n Припомняме, преди да започне разпоредителното заседание Петър Москов коментира, че го разкарват като мечка из съдилищата, а отговорност трябва да бъде поета от БСП и ДПС, които са подклаждали истерията в парламента. \r\n\r\n Москов е обвинен за това, че на 9 юли 2015 г. в качеството си министър на здравеопазването не е изпълнил служебните си задължения. Москов е приел дарение от Министерство на здравеопазването на Турция под формата на 100 хил. дози ваксина за деца \"Пентаксим\" - 0.5 мл.\" и 100 хил. дози ваксина за \"Хепатит Б\" - \"Еувакс Б\", като обаче ваксините не са разрешени за употреба на територията на България. Поради това не биха могли да отговорят на нуждите на имунизационния календар в страната. \r\n\r\n Заради действията на Москов здравното ведомство е ощетено с 325 233,87 лв. \r\n\r\n Второто обвинение е, че на 27 ноември 2015 г. като помагач умишлено е улеснил сключване на неизгодна сделка с \"Бул Био НЦЗПБ\" ЕООД за дарение на 5 000 000 дози ваксини \"БЦЖ\". \r\n\r\n Третото обвинение на Москов е за това, че в периода 20 юни 2016 г. - 1 юли 2016 г., като министър на здравеопазването и принципал на \"Бул Био НЦЗПБ\" ЕООД, не е упражнил нужния контрол върху работа на лица, на които е възложено управлението на обществено имущество. \r\n\r\n Припомняме, на 12 март прокуратурата обвини бившия здравен министър Петър Москов, Адам Персенски и още трима души от \"Бул Био НЦЗПБ\" ЕООД. \r\n\r\n Първоначалното обвинение към Москов е, че е приел ваксините, че е улеснил сключване на сделка с \"Бул Био НЦЗПБ\" ЕООД и че не е упражнил контрол. \r\n\r\n Персенски е обвинен, че след среща в резиденцията на турското посолство е подготвено двустранно споразумение между българското и турското Министерство на здравеопазването за размяна на ваксини. \r\n\r\n Той е изготвил и доклад пред министъра за организиране на приемане на дарението от Република Турция, включително издаване на разрешителни за ползване. \r\n\r\n На 19 юни бе даден ход на делото.  \r\n\r\n Точно половин година след това - на 12 септември започна делото срещу обвиняемите, припомня News.bg. \r\n\r\n   \r\n \n\t\t\t\t\t\t", "date": "2018.10.04", "title": "По делото срещу Петър Москов  -  една от турските ваксини нямала сертификат"}
{"url": "http://www.bnews.bg/article/249730-sagata_svarshi_izgoniha_skandalniya_ivo_dimchev_ot_x_factor_angliya", "text": "\n Късно снощи стана ясно, че единственият българин в X-factor Англия е отпаднал от шоуто. Скандалният артист Иво Димчев направи фурор още с появата си в култовото риалити на Острова, а медиите му предричаха бляскаво представяне. Да ама не! Иво е отпаднал още на втори кръг, макар да бе впечатлил музикалната легенди Роби Уилямс. Новината обяви самият изпълнител в своя фейсбук профил, с кратко и ясно послание: Ivo leaving The X factor ! Епизодът, в който той си тръгва от шоуто вече е излъчен в Англия, а коментарите на публиката са разнопосочни. \r\n \n\t\t\t\t\t\t", "date": "2018.10.04", "title": "Сагата свърши! Изгониха скандалния Иво Димчев от X-factor Англия"}
{"url": "http://www.bnews.bg/article/249751-bolnitsa_tokuda_na_azhdibadem_i_yaytsarite_angelovi_sa_na_tezgyaha", "text": "\n Турската \"Аджибадем\" се изтегля от България. Посредник  по сделката е  \"Райфайзен инвестмънт\". Компанията майка на турската група имала финансови трусове заради срива на лирата. Общата загуба тук за 2 г. е над 24 млн. лева. \r\n\r\n Малко повече от 2 години след стъпването си в България “Аджибадем” се изтегля от страната, научи “24 часа” от няколко независими източника. \r\n\r\n Групата била готова да приема оферти за болниците, които притежава у нас. Това са бившата “Токуда” в София и заведенията с марката “Сити Kлиник”, болница за сърдечни заболявания и медицински център в Бургас, още един във Варна и няколко медицински дружества. \r\n\r\n Според източниците ни решението за продажбата на бизнеса в България било свързано с набавянето на свежо финансиране на компанията майка. \r\n\r\n “Аджибадем” е част от инвестиционния фонд IHH. В последно време обаче той се борел с финансови затруднения. В средата на септември акциите на фонда са паднали до най-ниското си ниво от последните 43 месеца заради срива на турската лира, сочи доклад на Affin Hwang Capital. \r\n\r\n За да се справи със затрудненията IHH планирал да преобразува дълга си, да ограничи разходи и да продаде активи. \r\n\r\n Сделката за бизнеса в България била поверена на “Райфайзен инвестмънт”. До редакционното приключване на броя от финансовото дружество нямаше коментар. \r\n\r\n Не мога да коментирам, но не мога и да потвърдя тази информация, каза изпълнителният директор на “Аджибадем Сити Клиник” Иван Ангелов. Той е съдружник в смесеното дружество с “Аджибадем” в България, което притежава медицинския бизнес у нас. \r\n\r\n Засега дружеството не може да се похвали с големи успехи, показват финансовите отчети на компанията. За 2016 и 2017 г. общата натрупана загуба на \"Аджибадем Сити Клиник\"  е над 24 млн. лева. \r\n\r\n Основна част - близо 16 млн., са натрупани през първата година от дейността на дружеството. През миналата година загубата е свита наполовина - малко над 8 млн. \r\n\r\n В същото време има почти двойно нарастване на приходите. През 2016 г. те са били 53 млн. лв., а през миналата година са стигнали над 123 млн. \r\n\r\n Преди малко повече от 2 години - на 21 април 2016 г., “Аджибадем” и дъщерното ѝ дружество в Македония - болницата “Аджибадем Систина”, обявиха официално, че са подписали споразумение за придобиването на болница “Токуда” и нейното дъщерно дружество “Токуда груп”, и за сливане с лечебните заведения в групата “Сити клиник”. \r\n\r\n По информация от участниците в сделката “Токуда” е изкупена изцяло. В момента на придобиване от “Аджибадем” известната като Японската болница има 52 000 кв. м площ с 550 легла за лечение в почти всички специалности. \r\n\r\n На същото място в София са разположени и медицински център, база за клинични проучвания, аптека и хоспис. Лечебното заведение отвори врати през 2006 г. като първата голяма частна болница и беше 100% собственост на японския инвеститор. Днес разполага с 37 клиники и отделения, 3 медико-диагностични лаборатории, 22 операционни зали, спешно отделение. \r\n\r\n Обслужват средно за година 274 000 пациенти, извършват се към 13 000 операции, раждат се над 1000 деца. На територията ѝ работи и най-големият диагностично-консултативен център. \r\n\r\n Сделката на “Аджибадем” със “Сити Клиник” беше комбинация от закупуване на акциите на част от акционерите, останалите вливат дяловете си в новото дружество. \r\n\r\n 76,5% от  новосъздадената компания са собственост на \"Аджибадем\", а останалите са на акционери от “Сити Клиник” , основни сред които са братята Лука и Ангел Ангелови от компанията за месни продукти “Градус”. \r\n\r\n Създадената през 2010 г. верига “Сити Клиник” обединява 3 болници и 3 медицински центъра в София, Варна и Бургас и разширява дейността си с откриване на два нови центъра - онкологичен и за лечение на сърдечносъдови заболявания. \r\n\r\n С придобиването и обединяването на двата болнични гиганта “Аджибадем” се позиционира като най-големия частен доставчик на здравни услуги в България. \r\n\r\n При обявяването на новата структура Мехмет Али Айдънлар - председател на управителния съвет и изпълнителен директор на “Аджибадем”, обяснява, че сделката е в съответствие със стратегията на дружеството, което “се фокусира върху развиващите се ключови пазари в Централна и Източна Европа и Балканския регион”. Намеренията са след сделката легловата база на “Аджибадем” в световен мащаб да достигне 3500 легла, разпределени в 22 болници в 3 държави. \r\n\r\n Айдънлар допълни, че България е третата чуждестранна инвестиция на групата след след Македония и Ирак и, че планират да растат в региона.Стойността на сделката бе 125 млн. евро. В нея влизат парите за болница “Токуда”, дяловете в “Сити клиник” и покриване на задължения. Според документи в Търговския регистър първоначално за сделката е ползвано финансиране от унгарската банка ОТП - собственик на Банка ДСК. В края на миналата година обаче кредитът е прехвърлен към холандската ING bank. В Холандия е и седалището на компанията, която е собственик на българското дружество “Аджибадем Сити Клиник”. \r\n\r\n Според обясненията на Айдънлар решението да се инвестира в България било с цел хората у нас да не ходят на лечение в Турция, а да се лекуват близо до дома и семейството си. \r\n\r\n Групата “Аджибадем” е част от инвестиционния холдинг IHH Healthcare Berhad, който оперира в Малайзия, Сингапур, Турция, Ирак, Индия, както и в Северна Африка. \r\n\r\n Холдингът е втората най-голяма медицинска група в света по пазарна капитализация. Акциите се търгуват на Сингапурската фондова борса и на основните пазари в Бурса и Малайзия. Той държи марките Mount Elizabeth, Gleneagles, Pantai, Parkway и Acibadem. \r\n\r\n Стратегията на IHH Healthcare е да стъпва на пазари, в които има нарастващо търсене на здравни услуги и където населението става по-заможно и бързо застаряващо. Холдингът има повече от 10 хил. легла в 49 болници, разположени в 9 държави, в които работят над 35 хил. души. \r\n\r\n Фондът притежава 60% от турската верига “Аджибадем”. Тя управлява повече от 2500 легла и стартира една от първите и най-големи банки за кръвни тела в Турция. Също така предлага лабораторни и патологични услуги, съоръжения за стволови клетки, набор от спешна помощ и домашни здравни услуги, управление на болнични проекти и други свързани с тях услуги. Веригата включва 17 болници и 10 медицински центъра. \r\n\r\n В Европа тя е представена с Международния медицински център в холандската столица Амстердам, болницата “Аджибадем Систина” и медицински център в Македония и с бизнеса си в България. \r\n\r\n През юли тази година IHH Healthcare Bhd поема контрола над индийската верига Fortis Healthcare за почти 300 млн. евро. Така фондът става собственик на над 30 болници и допринася за бума в частното здравеопазване в Индия. Само преди два дни пък чрез дъщерното си дружество Pantai холдингът придоби и още един център в Малайзия - Amanjaya Specialist Centre, като за него е платил над 21 млн. евро. \r\n\r\n През 2017 г. IHH започва да изгражда медицинския и хирургичен център Gleneagles в Шанхай, тази година трябва да отвори и още един със същото име в Китай. \r\n\r\n IHH обаче напоследък се бори с финансови затруднения. В средата на септември акциите на фонда са паднали с 4,35% - до най-ниското си ниво от последните 43 месеца. Нетното състояние пък намаляло с 48% до 54,9 млн. щатски долара. \r\n\r\n Това се дължало най-вече на спада на турската лира, сочи доклад на Affin Hwang Capital. Позиционираната в Турция група “Аджибадем” носи една трета от приходите на IHH и е била основен двигател в растежа на групата в последно време. Дружеството все пак има увеличение от 14% на печалбата за второто тримесечие, но този път това се дължало на бизнеса в Сингапур. \r\n\r\n За да се справи със затрудненията в Турция, IHH планирал да преобразува дълга си от евро и щатски долари в лири, да ограничи капиталовите си разходи и да продаде несъществени активи. 50% от дълга на дружеството се дължали на “Аджибадем”. IHH обаче разчита на турската болница Acibadem Altunizade, която трябва да отвори врати до края на годината. \r\n\r\n   \r\n \n\t\t\t\t\t\t", "date": "2018.10.04", "title": "Болница Токуда на \"Аждибадем\" и яйцарите Ангелови са на тезгяха"}
{"url": "http://www.bnews.bg/article/249752-borislav_tsekov_fandakova_ti_i_tsyalata_ti_selyandurska_partiyna_shayka_ot_korumpeta_i_nekadarnitsi_mahayte_se", "text": "\n Грозните и некачествени ремонти в София не спират искрените и абсолютно точни констатации за ужасната картинка в която се превръща София. \r\n\r\n Поредица от изказвания по темата направи юристът Борислав Цеков, който вчера коментира , а днес буквално избухна заради отвратителния кич засегнал градинката пред църквата \"Св. Седмочисленици\". \r\n\r\n *Публикуваме без редакторска намеса. \r\n\r\n \"Това е градинката пред \"Св.Седмочисленици\" след \"ремонта\". Това е не просто чудовищен кич и най-долнопробна простотия. Това е гнусна храчка върху достойнството на София и софиянци. Фандъкова - ти и цялата ти селяндурска партийна шайка от корумпета и некадърници - махайте се. Измитайте се! Вън, гадове! Гневен съм, защото това е кощунство! Не ви е срам!\" \r\n\r\n \r\n \n\t\t\t\t\t\t", "date": "2018.10.04", "title": "Борислав Цеков: Фандъкова - ти и цялата ти селяндурска партийна шайка от корумпета и некадърници - махайте се. "}
{"url": "http://www.bnews.bg/article/249753-palna_naglost_shofyor_pomel_dete_na_patya_predlaga_pari_na_semeystvoto", "text": "\n Майката на 11-годишната Сара, която беше блъснато от джип във врачанското село Търнак във вторник вечерта, каза пред Нова телевизия, че на следващия ден пред дома й дошъл непознат мъж и й предложил 20 000 - 30 000 лева като обезщетение за случилото се. \r\n\r\n Детето е в критично състояние, настанено е в Университетската болница в Плевен с тежка черепно-мозъчна травма и наранявания на белия дроб. Според лекарите има едва 20% шанс малката Сара да оцелее. \r\n\r\n По-малко от 24 часа след инцидента шофьорът, блъснал детето, беше освободен от ареста. От полицията обяснили пред телевизията, че са го пуснали, след като са снели обясненията му и са събрали необходимите доказателства по досъдебното производство. Водачът седнал зад волана с 1,48 промила алкохол в кръвта. \r\n\r\n Близките на Сара бяха категорични, че няма да оставят нещата така. Те подозират, че виновникът за случилото се е платил на някого, за да излезе бързо от ареста. \"Ако този мъж остане на свобода, ще бъде глава за глава - ако детето умре, и шофьорът умира\", заявиха още родителите на момичето.     \r\n  \r\n \n\t\t\t\t\t\t", "date": "2018.10.04", "title": "Пълна наглост: Шофьор, помел дете на пътя, предлага пари на семейството!"}
{"url": "http://www.bnews.bg/article/249754-gorya_bolnitsata_v_plovdiv_nyama_postradali", "text": "\n Пожар е избухнал през нощта на деветия етаж в Университетската болница \"Свети Георги\", където се намира Клиниката по урология.  \r\n\r\n Огънят е тръгнал от помещение, което не е свързано с болничната дейност. Веднага са били евакуирани пациентите. Нанесените материални щети не са големи. Няма ранени и обгазени. Пламъците са били потушени бързо, предаде БНР. \r\n\r\n В момента нормалният работен процес е възстановен. Започнало е разследване за причините, довели до пожара. \r\n \n\t\t\t\t\t\t", "date": "2018.10.04", "title": "Горя болницата в Пловдив, няма пострадали"}
{"url": "http://www.bnews.bg/article/249726-nikoy_ne_iska_da_slusha_kameliya_pevitsata_ostana_bez_uchastiya", "text": "\n Една от най-актуалните звезди в чалгата през последните години, Камелия, бавно, но сигурно губи позициите си на звезда в лекия жанр.Блондинката бе десетилетия наред сред най-обичаните и известни изпълнителки, но фенската й маса се стопява с всеки изминал ден. Доказателство за това е последната й песен „Името ти“. \r\n\r\n Парчето излезе миналата седмица, а Камелия дълго време рекламираше премиерата му със своите традиционни полуголи снимки. То се очакваше с повишен интерес, защото е дует с ретро легендата Сашо Роман. Резултатът на песента успя да регистрира едва 300 000 гледания за няколко дни, което е провал, писа „Галерия“. \r\n\r\n За сравнение по същото време далеч по-неизвестната Яница също изкара песен, която обаче има двойно повече гледания в Ютюб, въпреки че Камелия превъзхожда в музикално отношение по-младата си колежка. Спадналият интерес към песните на Камелия се отразява и на броя на участията й и на банковата й сметка. В момента блондито има едва 5 изяви по клубовете на месец. \r\n\r\n Макар да не дели хонорара си с никоя компания и да използва приятеля си Цветин за озвучител, приходите на певицата са нищожни. Поне от музикалното шоу „Гласът на България“ взима солиден хонорар. \r\n \n\t\t\t\t\t\t", "date": "2018.10.04", "title": "Никой не иска да слуша Камелия, певицата остана без участия"}
{"url": "http://www.bnews.bg/article/249755-biznesat_otkazva_porachki_zashtoto_nyama_rabotna_raka", "text": "\n Бизнесът в България започва да отказва поръчки, няма кой да работи. Това каза в предаването „Тази сутрин” по bTV министърът на икономиката Емил Караниколов.  \r\n\r\n Големият проблем вече не е корупция, а работната сила, подчерта министърът. \r\n\r\n „В момента у нас има голяма заетост и бизнесът плаща заплати. Въпросът е, че започват да отказват договори и нови поръчки, защото няма кой да работи”, каза Караниколов. \r\n\r\n По думите му краткосрочните мерки включват се обърнем към българските малцинства в съседните страни и да направим всичко възможно да ги върнем у нас. В момента сме се насочили към малцинствата в Украйна, Молдова и Армения, отбеляза Караниколов. \r\n\r\n Цената на газа се формира на световния пазар, не е от нас. Ние не сме производители на газ, за да можем да влияем, заяви още министърът. Газът се вдига на световния пазар, както и продуктите, които заместват газа, допълни той. \r\n\r\n По думите на министъра повишаването на някои хранителни продукти, например на хляба, не е само заради увеличението на газа. Пшеницата се вдига на световния пазар, тъй като реколтата в световен мащаб беше лоша, изтъкна той.  \r\n\r\n Повишаването на цената на парното е изключително неприятно и тук държавата трябва да мисли, каза още министърът, който отбеляза, че има специални субсидии за социално слабите, за които е невъзможно да плащат. \r\n\r\n Доходите трябва да растат повече, по-бързо и с по-голям процент, отколкото разходите на хората, посочи още министърът. \r\n\r\n В момента 858 язовира са в състояние, което изисква ремонтни дейности. От тях 414 са в предаварийно състояние, отбеляза още в разговора министърът. По думите му анализът показва, че предвидените 500 милиона лева за ремонти няма да стигнат. \r\n \n\t\t\t\t\t\t", "date": "2018.10.04", "title": "Бизнесът отказва поръчки, защото няма работна ръка"}
{"url": "http://www.bnews.bg/article/249756-zapochva_speshen_remont_na_tsentara_po_hemodializa_vav_vidin", "text": "\n От днес спира дейността на центъра по хемодиализа във Видин, за да започне спешен ремонт. Министерството на здравеопазването отпуска веднага 180 хиляди лева на видинската болница, с които ще се купят 9 апарата за хемодиализа. \r\n\r\n Във видинската болница е създадена организация и са покрити нуждите на пациентите на хемодиализа. Това съобщи зам.-министърът на здравеопазването Бойко Пенков, който е във Видин по повод на затруднената работа на Центъра на хемодиализа. \r\n\r\n До момента 24 пациенти са преминали преливането в Монтана, останалите - в друга клиника, след като Центърът във Видин премина на работа в авариен режим. \r\n\r\n Прекратяването на дейността на Центъра по хемодиализа във Видин е за да започне спешен ремонт на апаратурата. Пациентите ще бъдат извозени до Монтана, където ще преминат процедурите до събота. Очаква се Центърът във Видин да започне работа в началото на следващата седмица. На срещата вчера с ръководството на видинската болница, в която участва омбудсманът Мая Манолова и областният управител Албена Георгиева, бяха набелязани проблемите и мерките, които трябва да се предприемат. \r\n\r\n Центърът във Видин работи на авариен режим от понеделник, а в този режим хемодиализа може да се извършва, с разрешението на фирмата, която поддържа системата, съгласието на екипа на хемодиализа и пациентите. \r\n\r\n Според Мая Манолова Центърът има спешна нужда от инвестиция, подмяна на апарати, които са направили необходимите 30 000 часа, подобряване на битовата среда и повишаване на заплатите на хората, които работят в него. \r\n\r\n Междувременно се появи информация, че човек на хемодиализа е починал във видинската болница. От лечебното заведение твърдят, че смъртта му няма общо с аварията. 50-годишният мъж не е отишъл на диализа в понеделник. Когато потърсил лекарска помощ вчера, било късно и той починал по-късно в спешния център, предаде Канал 3. \r\n \n\t\t\t\t\t\t", "date": "2018.10.04", "title": "Започва спешен ремонт на центъра по хемодиализа във Видин"}
{"url": "http://www.bnews.bg/article/249757-ekskluzivno_priznanie_milioner_platil_ubiystvoto_na_zhurnalista_kutsiak", "text": "\n Един от четиримата заподозрени, арестувани за убийството на словашкия журналист Ян Куциак, обвини мултимилионера Мариан Кочнер, че е поръчител на престъплението, съобщи снощи всекидневникът \"Денник Н\", предаде Франс прес. \r\n\r\n 55-годишният Кочнер, собственик на няколко компании, е задържан от юни по дело за фалшиви записи на заповед, но срещу него още не е внесен обвинителен акт.  \r\nЖурналистът Куциак е разследвал разнопосочните дейности на Кочнер. Човекът, посочил мултимилионера за поръчител, е Золтан А. - предприемач от град Комарно, който е бил посредник между Алена Ж., смятана от следователите за поръчител на убийството, предполагаемия извършител Томаш С. и шофьора, който го е возил до мястото на престъплението - Мирослав М. \r\nЧетирима бяха арестувани миналата седмица, повдигнати са им обвинения и са в предварителния арест. \r\nСпоред \"Денник Н\", който се позовава на източници, близки до разследването, в показанията си Золтан С. е признал, че Алена Ж. му казала, че Кочнер е поръчал убийството. \r\nВ понеделник словашки прокурор съобщи, че през февруари Алена Ж. е платила 70 000 евро за убийството. \r\nВ тази хипотеза обаче има неясноти: четиридесетгодишната жена не е била в конфликт с Куциак и е дължала големи суми заради неплатени данъци. \r\nОт друга страна, според словашката преса, Алена Ж. е работила като преводачка от италиански за Кочнер, който щял да бъде кръстник на дъщеря й. \r\n \n\t\t\t\t\t\t", "date": "2018.10.04", "title": "Ексклузивно признание: Милионер платил убийството на журналиста Куциак!"}
{"url": "http://www.bnews.bg/article/249748-priyaten_i_topal_den_shte_bade_dnes", "text": "\n Днес над Северна България ще е предимно слънчево. Над Южна България облачността ще е променлива, по-значителна над Рило-Родопската област, където слабо ще превали. \r\n\r\n Преди обяд на места в низините и около водните басейни ще се образува краткотрайна мъгла или ниска облачност. Ще духа слаб, в Дунавската равнина и източните райони до умерен северозападен вятър. Дневните температури слабо ще се понижат и максималните ще бъдат между 18° и 23°, за София – около 19°. \r\n\r\n Над планините ще преобладава слънчево време с по-значителни увеличения на облачността над масивите от Южна България, но само на отделни места в Рило-Родопската област краткотрайно ще превали. Ще духа умерен, по билата и временно силен вятър от запад-северозапад. Максималната температура на височина 1200 метра ще е около 13°, на 2000 метра – около 6°. \r\n\r\n Над Черноморието ще преобладава слънчево време. Ще духа до умерен вятър от северозапад. Максимални температури на въздуха и морската вода: 19°-21°. Вълнението на морето ще бъде 1-2 бала. \r\n  \r\n \n\t\t\t\t\t\t", "date": "2018.10.04", "title": "Приятен и топъл ден ще бъде днес"}
{"url": "http://www.bnews.bg/article/249749-putin_obvini_boyko_v_lipsa_na_zashtita_na_natsionalniya_interes_na_balgariya", "text": "\n Руският президент Владимир Путин предупреди Европейския съюз да не проявява слабост при решаването на газовите въпроси. Като лош пример той посочи България. \r\n\r\n \"Не ми се иска Европа да прояви слабост и да не може да защити своето участие в проекта \"Северен поток 2\", както някога България в \"Южен поток\", заяви Путин на съвместна пресконференция в Санкт Петербург с австрийския канцлер Себастиан Курц, чиято страна е ротационен председател на ЕС. \r\n\r\n \"България под натиск отвън се отказа от този проект, сега те съжаляват, сега говорят за това да получат наш газ вече през \"Турски поток\", отбеляза руският президент. \"Много ми се иска цяла Европа да не изглежда като България, която прояви такава слабост и неспособност да защити своите национални интереси\", добави Путин и припомни печалната съдба на проекта \"Южен поток\". \r\n\r\n \"Българските колеги ни увериха, че ще се борят докрай за \"Южен поток\", тъй като това отговаря на националните им интереси\", каза още руският президент. Той посочи, че газопроводът би \"повишил геополитическия статут като страна транзитьор в Европа, някъде под 400 млн. евро на година просто така, просто, защото тръбата минава през тяхна територия. Българската страна разчиташе да създаде няколко хиляди работни места\", добави Путин. \r\n \n\t\t\t\t\t\t", "date": "2018.10.04", "title": "Путин обвини Бойко в липса на защита на националния интерес на България"}
{"url": "http://www.bnews.bg/article/249750-karadaya_dneshnoto_populistko_natsionalistichesko_upravlenie_e_bez_yasna_programa_i_posoka", "text": "\n ДПС е в опозиция и това до голяма степен предопределя нашето поведение при евентуални вотове на недоверие. Не сме търсени за консултации от БСП. Ще участваме активно. Имаме свои мотиви и аргументи, но ще изчакаме да видим тези на левицата по темата „Здравеопазване”. \r\n\r\n Това заяви председателят на ДПС Мустафа Карадайъ по Нова Телевизия във връзка с искания вот на недоверие от БСП. \r\n\r\n „Вотът на недоверие е сериозен политически инструмент в парламентарната република. Дебатът по темата е част от успеха на даден вот на недоверие. Дебатът произвежда един политически ефект, а самото гласуване – друг”, поясни той. \r\n\r\n По думите му днешното „популистко-националистическо управление” е без ясни програма, визия, цели и посока. Карадайъ заяви, че на обществото се внушава, че няма алтернатива на управление, а това не е така и даде за пример именно ДПС. \r\n\r\n „В края на седмицата ще имаме семинар, на който ще актуализираме програмата си при новите реалности в национален и европейски план. ДПС сме най-подготвените за участие във властта в сравнение с останалите политически партии, включително и действията на днешната власт”, заяви Мустафа Карадайъ, допълвайки, че Движението не споделя политиката „стани, за да седна”. \r\n\r\n Помолен да коментира конфликта между премиера и президента и къде стои ДПС в него, Карадайъ посочи, че конфликтът между институциите е част от кризата в страната и оцени сегашната ситуация като криза в държавността. \r\n\r\n „ДПС би застанало зад една управленска програма за ускорено развитие на страната, основана на ценностна база”, допълни Мустафа Карадайъ. \r\n \n\t\t\t\t\t\t", "date": "2018.10.04", "title": "Карадайъ: Днешното популистко-националистическо управление е без ясна програма и посока"}
{"url": "http://www.bnews.bg/article/249767-kray_bivshiyat_kmet_na_tran_e_nevinen_za_intsidenta_s_blasnatoto_dete", "text": "\n Пернишкият окръжен съд оправда бившия кмет на Трън Станислав Николов за инцидента с блъснато дете през 2015 година. \r\n\r\n С решение от 3 октомври магистратите в Перник потвърждават издадената на 18 май т.г. присъда от Районния съд в Трън. Решението е окончателно и не подлежи на обжалване и протест. \r\n\r\n Николов бе обвинен за причиняване по непредпазливост на две тежки и две средни телесни повреди. Пътно-транспортният инцидент стана на 13 ноември 2015 година на кръстовище край училището в Трън при опит на 6-годишния Ивайло Стоянов да премине зад спрял училищен автобус.  \r\n\r\n Първоначално разследването срещу Николов беше прекратено. След проверка, разпоредена от главния прокурор , случаят бе иззет от разследващите в града и предаден на прокуратурата в Перник. \r\n\r\n Според магистратите в Перник, в хода на делото е установено, че Николов карал със съобразена скорост и реагирал своевременно, задействайки спирачната система, но не е можел да предотврати удара, тъй като пострадалото дете изтичало на пътното платно зад спрелия автобус на място, където няма пешеходна пътека и водачът не е могъл да го види, преди да навлезе в опасната зона, съобщава Канал 3. \r\n \n\t\t\t\t\t\t", "date": "2018.10.04", "title": "Край! Бившият кмет на Трън е невинен за инцидента с блъснатото дете!"}
{"url": "http://www.bnews.bg/article/249762-preduprezhdenieto_tramp_veche_e_v_deystvie", "text": "\n В Съединените щати вчера изпробваха за първи път система за предупреждение на населението при извънредни ситуации като нападения, предаде Ройтерс, цитирана от БТА. \r\n\r\n Федералната агенция за управление на извънредните ситуации изпрати в 14.18 ч. (21.18 ч. българско време) на телефоните на абонатите на американските мобилните оператори текстово съобщение, в което уведоми, че това е само тест и не е необходимо предприемане на действия. Милиони американци бяха известени, че са получили специален есемес със звуков сигнал с висок тон и специална вибрация. \r\n\r\n Две минути по-късно бе излъчено отделно фиктивно предупреждение за тревога по телевизиите и радиостанциите в САЩ. \r\n\r\n Според оценки на властите повече от 225 милиона мобилни телефони и други устройства като \"умни\" часовници - или около три четвърти от всички - са получили сигнал за тревога. \r\n\r\n Тестът бе най-коментираната тема от американските потребители в Туитър вчера. Повечето потребители се оплакаха от системата или си правеха майтапи. \r\n\r\n \"Клинтънови идват!\" или \"Подавам оставка! Не са необходими действия\", \"промениха\" текста на предупреждението някои шегаджии, насочвайки своя хумор срещу президента Доналд Тръмп. Тестът даже бе наречен от някои \"Предупреждението Тръмп\".. \r\n\r\n Тъй като не всички клиенти на мобилните оператори получиха есемеси, някои изразиха безпокойство, че може да не бъдат предупредени в случай на извънредна ситуация. \r\n\r\n По-рано вчера федерален съдия в Ню Йорк отхвърли иск на трима местни жители да блокира теста. \r\n \n\t\t\t\t\t\t", "date": "2018.10.04", "title": "Предупреждението \"Тръмп\" вече е в действие"}
{"url": "http://www.bnews.bg/article/249761-dreme_mi_na_zhoro_i_kotenceto_sas_zayavka_za_totalen_hit_video", "text": "\n В тотален хит обещава да се превърне новото парче на поп певеца Жоро и дуетната му половинка kotenceto. \r\n\r\n Часове след официалната премиера на  „Дреме ми“ видеото събра над 35 000 гледания и стотици споделяния в социалните мрежи. \r\n\r\n Супер модерното звучене на песента, съвременната визия на клипа са гаранция за успеха на проекта. Музиката и аранжимента на „Дреме ми“ са дело на Светлин Къслев, текстът е написан от  kotenceto. Гергана Паштрапанска – грим, Стоян Кунев – прически. \r\n\r\n В клипа взимат участие над 10 души, които се вихрят сред декори построени специално за видеото. Впечатляващо е актьорското присъствие на младата звезда kotenceto, която феновете ще видят в съвсем ново амплоа. \r\n\r\n В последната година Жоро  успя да насочи прожекторите към кариерата си на поп певец, представяйки шест нови парчета, което не остана незабелязано и Жоро отнесе наградата за най-заслужилия роден изпълнител в категорията „Дебют на годината“ на годишните награди Lifestyle Awards. С „Дреме ми“ младият изпълнител показва, че е твърдо решен да следва пътя на успеха. Предстои до края на годината Жоро да издаде и дебютния си албум, който ще бъде представен по много различен и интересен начин. \r\n\r\n \r\n\r\n   \r\n \n\t\t\t\t\t\t", "date": "2018.10.04", "title": "„Дреме ми“ на Жоро и kotenceto със заявка за тотален хит (ВИДЕО)"}
{"url": "http://www.bnews.bg/article/249758-premahvame_pechkite_na_vaglishta_i_darva_do_2024_g", "text": "\n Всички печки на въглища и дърва, които не отговарят на еконормите, трябва да бъдат подменени най-късно до 2024 г. Това е една от основните препоръки от Световната банка, които страната ни трябва да изпълни, за да подобри качеството на въздуха, съобщава Нова телевизия. \r\n\r\n Към момента отоплителни уреди на твърдо гориво използват 54% от българите. Според експертите 85 на сто от фините прахови частици се дължат именно на отоплението на битово гориво. Очакванията са нивата им да се понижат със 78% след въвеждането на предлаганата от Световната банка мярка. \r\n\r\n \"Подмяната на отоплението може да бъде много евтина или много скъпа. Ако имате изградена газопреносна мрежа, най-евтиният и бърз вариант е присъединяването към нея. Ако няма такава, това пък може да бъде доста скъпо\", каза по Нова министърът на околната среда и водите Нено Димов. И добави, че местната власт във всяка община трябва да прецени кой е най-изгодният за нея вариант за спазване на изискванията. \r\n\r\n Министър Димов отбеляза, че има идея неотговарящите на изискванията електроуреди и горива изобщо да не стигат до пазара и да не могат да се продават. \r\n\r\n \"Ще бъде отворен ресурс от около 115 млн. лева на Оперативна програма \"Околна среда\", което е крайно недостатъчно за решаване на проблема с подмяната на системите за отопление. Средствата ще бъдат фокусирани в няколко общини, където това да се направи пилотно. За следващия програмен период ще преговаряме за много по-сериозен ресурс, за да може всички общини, които имат нужда от финансиране, да бъдат подпомогнати\", каза още екоминистърът. \r\n\r\n   \r\n \n\t\t\t\t\t\t", "date": "2018.10.04", "title": "Премахваме печките на въглища и дърва до 2024 г."}
{"url": "http://www.bnews.bg/article/249759-nataliya_gurkova_pogrebva_mazha_si_v_yohanesburg_tazi_sabota", "text": "\n С поклонение в Йоханесбург ще бъде изпратен убитият съпруг на Наталия Гуркова – Джордже. \r\nПогребението ще е в събота, 6 октомври, в Гръцката ортодоксална  църква в ЮАР. По информация на \"България Днес“ бившата Мисис България вече е в Йоханесбург, където е и майката на Джордже Михалевич. \r\nПогребението се забави със седмица заради аутопсия и изясняване на причините за смъртта му. Семейството първоначално има желание Джордже да бъде погребан в родната си Черна горо, но заради всички усложнения около аутопсията поклонението ще е в ЮАР. След смъртта на Михалевич започнаха да изплуват наяве негови връзки с лица от подземния свят. Той е известен в ЮАР с бизнеса си с диаманти. Медиите в Сърбия и ЮАР разкриват, че е имал бизнес отношения с осъдените за убийството на Желко Ражнатович – Аркан, които от години се укриват в Йоханесбург. Единият от тях Милан Джуричич е застрелян през април в Йоханесбург, а разследващите намират сходство между неговото убийство и това на Михалевич. \r\nСамата Наталия и двете им деца от години не са стъпвали в ЮАР. По молба на Гуркова семейството се пренася в София, Михалевич пътува постоянно, но често се връща при жена си. Последната им обща снимка в София е от 16 септември. Дни по-късно Джордже заминава за ЮАР, а семейството му остава тук. Наталия категорично отказва да продължат живота си в ЮАР заради страх от покушения и високата престъпност, но Михалевич продължава пътуванията си по работа. \r\n \n\t\t\t\t\t\t", "date": "2018.10.04", "title": "Наталия Гуркова погребва мъжа си в Йоханесбург тази събота"}
{"url": "http://www.bnews.bg/article/249768-irlandiya_sadi_nashi_tsirkovi_artisti_za_seks_s_nepalnoletni", "text": "\n  Ирландия съди наши циркови артисти за секс с непълнолетни. 42-годишният гурбетчия Цветомир Великов и 34-годишният Иван Пеев са обвинени в сексуално посегателство върху местни девойки на 15 и 16 години, съобщава „Телеграф“.   \r\n\r\n Според законите в страната, сексът под 17 години е наказуем. Решението по делото на Великов ще стане ясно в края на октомври, а Пеев вече излежава присъдата си на острова, пишат местите сайтове. \r\n\r\n Това се случило само седмица преди навършването на пълнолетие на едно от момичетата. Случката е от февруари 2015 година в град Корк. Тийнейджърката, заедно с нейна по-малка приятелка, изпили голямо количество водка и отишли на цирк. След представлението се запознали с Пеев и Великов, които работели там. \r\n\r\n След известни уговорки четиримата се присъединили към купон в една от караваните на артистите. Последвали още наздравици, а по-късно двамата нашенци завели момичетата в отделни каравани, където правили секс. В края на вечерта двете девойки си тръгнали от цирка, подпирайки се една на друга. По пътя минаващи наблизо майка и дъщеря успели да ги спасят от натравяне с алкохол като ги отвели в най-близкия медицински център. Оплакване за случилото се подали здравните работници. \r\n\r\n Посред показанията на тийнейджърките, те не били изнасилвани, но определени не били в състояние да откажат на мъжете. Те споделили, че възстановяването след случилото се им коствало много усилия и са щастливи, че циркаджиите вече не са на свобода.   Вината си Цветомир признал още по време на първото изслушване по делото. По негови думи, непълнолетните момичета прикрили крехката си възраст. Въпреки това той обяснил, че те изглеждали по-малки и е подходил безотговорно към годините им \r\n  \r\n \n\t\t\t\t\t\t", "date": "2018.10.04", "title": "Ирландия съди наши циркови артисти за секс с непълнолетни"}
{"url": "http://www.bnews.bg/article/249763-postradalite_ot_katastrofata_s_patrulka_iskat_spravedliv_protses_istinata_e_malko_po_razlichna", "text": "\n Справедлив процес - за това настояват роднините на починалата при катастрофата край Плевен 65-годишна жена. Според тях обстоятелствата, довели до гибелта на жената, не са представени точно. \r\n\r\n В понеделник, малко преди трагичната развръзка, тя пътува заедно със снаха си и с внучка си за Плевен. На завой колата поднася и спира в канавката на насрещното движение. \r\n\r\n \"Казват, че е катастрофирала и служебната кола на полицията се е ударила в тях, което не е вярно. Те са излезли от пътя, но всички са били живи и здрави\", разказа синът на загиналата по bTV. \r\n\r\n Сходен е и разказът на снахата на загиналата - Мирослава. \r\n\r\n \"Всичко беше наред, докато дойде ред за завоя. Свекърва ми не можа да го вземе и излезе от пътното платно в крайно ляво. Леко се наклони колата в щанец. Тогава кола, пътуваща срещу нас, спряха да ни помогнат. Благодаря много на тези хора. Попитаха ни дали имаме нужда от помощ. И ние казахме, че всички сме живи и здрави, но нямаме телефон на Пътна помощ да дойдат, за да изкарат колата. В този момент всичко ми е в мъгла. Оттам-нататък нищо не помня, станал е ударът. Бяхме извън колата всички - и детенцето, и аз, и свекърва ми. Хората, които ни помогнаха, също пострадаха. Жената е в ортопедията и също е зле\", разказа Мирослава. \r\n\r\n По думите ѝ след фаталния удар свекърва ѝ загива на място. Днес е погребението й. \r\n\r\n От полицията заявиха, че тепърва ще се изясняват същинските причини, довели до инцидента, както и скоростта, с която се е движила патрулката. По случая е образувано досъдебно производство. \r\n \n\t\t\t\t\t\t", "date": "2018.10.04", "title": "Пострадалите от катастрофата с патрулка искат справедлив процес, истината е малко по-различна"}
{"url": "http://www.bnews.bg/article/249760-hepatitat_na_laskin_ovladyan_izpisaha_go_ot_bolnitsata", "text": "\n Изписаха от болницата Иван Ласкин, научи \"България Днес\" от лекар от Втора градска болница в София, където доскоро бе пациент актьорът. Талантливият мъж на чаровната Алекс Сърчаджиева е приет с хепатит в здравното заведение преди две седмици, но състоянието му е овладяно и той е в добро разположение на духа и тялото. \r\n\"Вече дори разказва вицове, шегува се с положението си\", споделят приятели до Ласкин. Неотлъчно до него са Юлиян Константинов и рок звездата Фънки. Двамата се чуват по няколко пъти по телефона с актьора и жена му. \r\nСлед като излязъл от болницата, Иван решил, че сега е времето да продължи с книгата си, която вече започна, и седнал пред компютъра. Преди време половинката на Алекс Сърчаджиева се отказа от театъра, недоволен от качеството на спектаклите и репертоарната политика на трупите. Ласкин заяви, че е актьор от детските си години и е дошло време да смени амплоато. Иван, който винаги се е увличал от писаното слово, от доста време подготвя първата си литературна творба. Твърди се, че тя ще обедини метафоричните разкази в радичковски стил и ще се превърне веднага в бестселър. \r\nЗа разлика от него, Алекс няма намерение да слиза от сцената. Есенният сезон е особено напрегнат за нея, тъй като води риалити шоу, което съвпада с репетиции в нови постановки в Сатиричния театър, където тя постъпи на щат, след като напусна трупата на Военния театър в знак на солидарност с мъжа си. \r\n  \r\n \n\t\t\t\t\t\t", "date": "2018.10.04", "title": "Хепатитът на Ласкин овладян, изписаха го от болницата "}
