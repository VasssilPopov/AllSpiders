{"url": "http://www.bnews.bg/article/242788-udar_v_bnews_noviyat_kmet_na_galiche_veren_priyatel_na_tsenko_chokov_zaedno_gulyayat_i_skandalni_snimki", "text": "\n Скандалите около избора на новия кмет на Галиче - Страхил Стоянов от ГЕРБ не стихват. \r\n\r\n От БСП атакуваха, че лично Ценко Чоков е бил в основата да се стигне до нищожна преднина в гласовете за Стоянов, а по информация на социалистите е имало и много по-сериозна схема за спечелването на гласовете. \r\n\r\n Както писахме, от  БСП заявиха, че скандалният бивш кмет на Галиче - Чоков, е звънял от затвора в деня на вота, за да влияе на изборния процес. \r\n\r\n Оказва се, че новият кмет, който уж нямал нищо общо с Чоков, са твърдения в напълно противоположна посока. \r\n\r\n От снимки на потребители в социалните мрежи става ясно, че Чоков и Стоянов са първи приятели и заедно са празнували по различни поводи. \r\n\r\n \r\n\r\n   \r\n \n\t\t\t\t\t\t", "date": "2018.05.29", "title": "УДАР в BNews! Новият кмет на Галиче верен приятел на Ценко Чоков! Заедно гуляят и… (СКАНДАЛНИ СНИМКИ)"}
{"url": "http://www.bnews.bg/article/242787-kakvi_sa_nay_chesto_prichinite_za_smart_na_rabotnoto_myasto_vizhte", "text": "\n 84% от смъртните случаи на работното място, които не са свързани със злополука, се дължат на сърдечни заболявания. \r\n\r\n Това са данни, получени вследствие на изследване от 2017 г. \"Основната причина за случаите, квалифицирани като произшествия с фатален край, които не са свързани с процеса на производство, са общи заболявания (84%). По време на проучването на диагнозата за смъртта е установено, че основният й причинител е болест на сърцето, включително сърдечна недостатъчност\", сочи изследването. \r\n\r\n Докладът отбелязва, че около 75% от смъртните случаи се дължат се на заболявания на сърцето, на второ място (17%) – на други заболявания, които не са свързани със сърдечно-съдовата система, а след тях са заболяванията на кръвоносната система (8%).  \r\n \n\t\t\t\t\t\t", "date": "2018.05.29", "title": "Какви са най-често причините за смърт на работното място – вижте!"}
{"url": "http://www.bnews.bg/article/242779-mente_sofka_iznudva_galena_za_pari", "text": "\n Измамник, който се представя за Софи Маринова, търси пари и телефони от нейно име в социалните мрежи. Фолк иконата не разполага с лични профили във Фейсбук и Инстаграм, но няколко такива са се появили напоследък, а зад тях стои неизвестно лице, пише \"Монитор\". \r\n„Аз нямам профил, но изведнъж се появиха 20-30 фалшиви Фейсбуци, Инстаграм. Човекът звъни на колеги и приятели и иска пари и телефони, все едно за мен, като казва, че съм много заета с Капките.“, сподели тя. \r\n\r\n Лицето се е свързало с колегите на Софка - Галена, Джордан и рапърът 100 Кила, които й звъннали да я предупредят. Познат на певицата е движил неин профил във Фейсбук, но тя не вярва той да стои зад неприятната ситуация. \r\n\r\n Изпълнителката на „Няма право на любов“ няма да се обърне към органите на реда за помощ, но се надява измамникът да се сплаши. Главната цел на публичното оповестяване на случаят е да се предупредят младежите. \r\n„Казвам го заради младите хора, които стоят по цял ден на компютъра, да внимават. Особено, ако се окаже мъж, не искам да притеснява момичета с неприлични изречения“, допълни тя. \r\n\r\n Междувременно Маринова дава заявка да се върне с пълни обороти към професионалните си задължения, след като приключи участието си в предаването \"Като две капки вода\". Тя се готви за голям самостоятелен концерт в „Арена Ботевград“ на 16 юни, за който е предвидила много изненади. Певицата не издава какви са те, но загатна, че гласовитият й наследник Лоренцо ще пази гърба й на сцената. \r\n„После цяло лято ще се работи. Очакват ни нови песни и нови клипове“, намигна Софи. \r\n\r\n Синът на поп-фолк звездата продължава да трупа парчета в дискографията си, като скоро ще промотира поредната си песен, която ще носи заглавието „Парти мишената“. Лоренцо сподели наскоро, че се надява да запише дует със своя идол – Тони Стораро. \r\n \n\t\t\t\t\t\t", "date": "2018.05.29", "title": "Менте Софка изнудва Галена за пари "}
{"url": "http://www.bnews.bg/article/242786-alarma_firma_s_kapital_ot_100_sprya_zakupuvaneto_na_400_novi_lineyki", "text": "\n Обявената от Министерството на здравеопазването обществена поръчка за закупуване на 400 броя линейки към момента е спряна, съобщиха от здравното ведомство. \r\n\r\n Причината е подадена в Комисията за защита на конкуренцията жалба от \"Вайнман Технолоджи\" ЕООД. След направена справка в Търговския регистър се установява, че дружеството, подало жалбата, е регистрирано на 26.04.2018 г. с капитал 100 лева. Това е второ спиране на процедурата заради подадена жалба. Първият път жалбата не беше разгледана от Комисията за защита на конкуренцията поради невнесена държавна такса от жалбоподателя. \r\n\r\n Обществената поръчка за закупуването на 400 броя линейки е във връзка с мащабния инвестиционен проект за модернизация на системата за спешна медицинска помощ в цялата страна. Общият бюджет по проекта е над 163 млн. лв. Средствата са по Оперативна програма \"Региони в растеж\" 2014-2020. Освен закупуването на новите санитарни автомобили проектът предвижда модернизация на 237 обекта от системата за спешна медицинска помощ в страната. \r\n \n\t\t\t\t\t\t", "date": "2018.05.29", "title": "Аларма: Фирма с капитал от 100 спря закупуването на 400 нови линейки! "}
{"url": "http://www.bnews.bg/article/242775-uvolnen_kmet_naznachen_kmet_kazusat_mladost_se_reshava_utre_pri", "text": "\n Правен съвет при шефа на Столичния общински съвет Елен Герджиков ще решава утре казуса \"Младост\". \r\n\r\n Проблемът възникна, след като избраната за кмет на района Десислава Иванчева, подсъдима за подкуп, уволни от килията изпълняващия длъжността й зам.-кмет Румен Русев и назначи на мястото на арестуваната заедно с нея зам.-кметица Биляна Петрова пиарът на общината Петър Кърджилов.  \r\n\r\n Тъй като Русев е свидетел по делото срещу Иванчева и Петрова, съдът ги отстрани временно от длъжност, за да не притискат свидетели от ареста.  \r\n\r\n И.д. кмет на Младост в момента обаче е друг заместник на Иванчева - Владимир Клисуров, който е с предизвестие за напускане. Той бе посочен от Иванчева и избран от СОС и сега е единственият, който може да подписва заповеди.  \r\n\r\n Шефът на СОС Герджиков е категоричен, че Иванчева може да изразява желания и да пише разпореждания, но само Клисуров има право да ги претворява в официални заповеди. Дали това е така трябва да се произнесе съветът от юристи.  \r\n\r\n Друг проблем е, че оставката на Клисуров може да бъде приета само от временно отстранения от съда титуляр на поста Иванчева. \r\n \n\t\t\t\t\t\t", "date": "2018.05.29", "title": "Уволнен кмет, назначен кмет – казусът „Младост“ се решава утре при… "}
{"url": "http://www.bnews.bg/article/242763-preslava_s_posledno_uchastie", "text": "\n Преслава слиза от сцената и се отдава на тъй жадуваното майчинство, обяви самата тя. Сензационната новина тя снесе от сцената в Пловдив, където бе онази вечер. Изпълнителката пя на бурното изпращане на щастливи абитуриенти. Толкова бе нагъчкана чалгаджийницата, че бременната Преси едва мина през тълпата, за да се добере до сцената. \r\nТя се появи пред публиката с черен впит клин, а отгоре по туника без ръкави в същия цвят. Който е казал, че бременните жени не са секси, жестоко се е объркал. Подвижна, палава и весела се показа на сцената Преси. Изпя си песните със страст и желание, защото със сигурност сцената ще й липсва идните месеци, пише „България днес“. \r\n \n\t\t\t\t\t\t", "date": "2018.05.29", "title": "Преслава с последно участие"}
{"url": "http://www.bnews.bg/article/242785-zdravnoto_ministerstvo_razmisli_natsionalnata_zdravna_karta_e_dinamichen_dokument_mogat_da_se_pravyat_promeni", "text": "\n „Националната здравна карта е динамичен документ, могат да се правят промени по него”, категоричен е заместник-министърът на здравеопазването Бойко Пенков пред БТВ. \r\n\r\n На днешното си заседание правителството обсъди и прие Националната здравна карта, която дава основание на НЗОК да сключва договори с регионалните болници. \r\n\r\n \r\n\r\n По думите на Бойко Пенков на места в страната има огромен резерв от легла с идеята ако се появи инвеститор, да може да усвои тези легла. \r\n\r\n „През цялото време включително Българският лекарски съюз казват, че в България има твърде много болници. Тази здравна карта е инструмента, с който това да се прекрати. Ако някой, да кажем, иска да направи болница в „Младост”, комисията ще му каже, че няма нужда от тази болница, защото нуждите в София са покрити”, поясни още Пенков. \r\n\r\n Според д-р Венцислав Грозев, който е председател на Българския лекарски съюз, новата здравна карта ощетява някои региони в страната. \r\n \n\t\t\t\t\t\t", "date": "2018.05.29", "title": "Здравното министерство „размисли“: Националната здравна карта е динамичен документ, могат да се правят промени!"}
{"url": "http://www.bnews.bg/article/242767-keli_bruk_zaradva_gadzheto_si_s_chisto_novi_ogromni_gardi_za_chrd", "text": "\n Папараци заснеха пищните форми на 38-годишната моделка и актриса, докато тя си почиваше със своя интимен приятел - фитнес инструктора Джереми Паризи - на Миконос в Гърция. Знойната актриса от Пираня 3Д съвсем се е отпуснала в компанията на своя френски кавалер. Момичето бе без грим и с разрошена коса. Затова снимките не приличат на онези, които тя публикува в Инстаграм. \r\n\r\n Затова пък моделката в бял бански демонстрира достойнства, за които повечето биха си мечтали.  Двойката обаче не просто ей така е отишла в Гърция на почивка. Там двамата са решили да отпразнуват рождения ден на Паризи. Преди два дни Кели публикува в Инстаграм своя снимка, на която позира с приятеля си. На снимката тя е по голи гърди, които притиска към любимия си. \"ЧРД, @jeremyparisi. Ти ме правиш много щастлива. Днес е твоят ден\", гласи коментар под фотоса.  Независимо от това, че влюбените са заедно вече три години, те все още не възнамеряват да минават под венчилото. По-точно, Паризи все още го мисли. Наскоро Кели, както често се случва, сама му направи предложение за брак. Но той не оцени порива на чувствата, а и осъди любимата си за липсата на такт, защото могли да ги видят и чуят хората. \r\n \n\t\t\t\t\t\t", "date": "2018.05.29", "title": "Кели Брук зарадва гаджето си с чисто нови огромни гърди за ЧРД"}
{"url": "http://www.bnews.bg/article/242784-iskat_li_detsa_mladite_balgari_vizhte_rezultatite_ot_novoto_prouchvane", "text": "\n Българите между 14 и 29-годишна възраст у нас си представят да имат две деца в живота си. \r\n\r\n Данните са от най-новото изследване сред младите хора у нас, проведено от „Галъп интернешънъл“ като част от проект на Фондация „Фридрих Еберт“ за цяла Централна и Източна Европа. \r\n\r\n 59% от младите българи биха искали две деца, 12% си представят едно, 10% - три, а едва  2% искат четири или повече. Останалите 17% не знаят или не отговарят. \r\n\r\n На практика почти никой не посочва, че не иска деца. \r\n\r\n При тийнейджърите у нас делът на онези, които още не знаят колко деца биха искали да имат в живота си, е една пета, а при тези между 20 и 29 години – около една десета. \r\n\r\n Така средният брой деца, които биха желали да имат в живота си младите хора у нас, е 2. \r\n\r\n Изследването е проведено сред 1016 души в периода февруари – март 2018 г. и е представително за хората на възраст между 14 и 29 години. \r\n\r\n Доходите, а с тях и образованието, населеното място и т.н. – както собствените, така и на родителите – се потвърждават като важни фактори за желания от младите хора брой деца. \r\n\r\n Младите с по-благоприятна житейска перспектива като че ли не поставят децата толкова високо в предпочитанията си. И тук няма съществена разлика спрямо предходни години. \r\n\r\n Явно е, че в последните няколко години – в които все по-активно се говори за демографските проблеми у нас – не е настъпила съществена промяна в представите, плановете и мечтите на хората в основната детеродна възраст. Този тип процеси, разбира се, са много бавни и след няколко години следва да бъде направено още едно замерване. \r\n \n\t\t\t\t\t\t", "date": "2018.05.29", "title": "Искат ли деца младите българи? Вижте резултатите от новото проучване! "}
{"url": "http://www.bnews.bg/article/242749-smotaniya_nevil_ot_hari_potar_se_ozheni_vizhte_seksi_snimki_na_aktyora", "text": "\n 28-годишният английски актьор Матю Луис, известен с ролята си на леко смотаното момче Невил от филмите за Хари Потър, вече не е ерген. \r\n\r\n Той сключи брак в Италия със своята любима, пише People. Неговата избраница е Анджела Джоунс. Самата тя не е свързана с киното, а е организатор на мероприятия към Universal Studios. Актьорът се пошегува, че заради сватбата е изпуснал концерта на една от любимите си музикални групи. \"Не само изпуснах концерта на ArcticMonkeys в Лос Анджелис, но след това те отново бяха на сцената и то в Италия, по времето, в което се жених\", казва Люис. \r\n\r\n Направи тези ТРИ неща и ще привлечеш всеки мъж, който пожелаеш Той е истински пример за грозното пате, което се превръща в Лебед. Днес актьорът няма нищо общо с момченцето, което изпълняваше непохватно магиите и се забъркваше в неприятности заради своята разсеяност и несръчност. Актьорът дори бе лице на корицата на списание Аttitude, а снимките му там определено могат да ускорят пулса на всяка жена. \r\n\r\n Снимките вижте  \r\n \n\t\t\t\t\t\t", "date": "2018.05.29", "title": "Смотания Невил от Хари Потър се ожени (Вижте секси снимки на актьора)"}
{"url": "http://www.bnews.bg/article/242782-skandalat_se_razrastva_lekarskiyat_sayuz_atakuva_v_sada_natsionalnata_zdravna_karta_na_kiril_ananiev", "text": "\n Българският лекарски съюз ще оспори по съдебен път Националната здравна карта, съобщиха от съсловната организация. \r\n\r\n По-рано днес Министерският съвет прие документа. Министърът на здравеопазването Кирил Ананиев изтъкна, че здравната карта определя фактическото състояние на системата и съответните потребности от медицински дейности, които са необходими да се предоставят на хората, и решава въпроса с капацитета на лечебните заведения да извършват тази дейност. \r\n\r\n Съществуващите диспропорции в параметрите на НЗК са прекалено очевидни, за да бъдат подминати, заявяват обаче от БЛС. Националната здравна карта не следва да бъде рестриктивен инструмент за пациенти и лечебни заведения, а подход за анализ на потребностите на нацията от лечение по области и база за проследяване на здравния статус на държавата по региони, допълват от съсловната организация. \r\n\r\n Председателят на БЛС Венцислав Грозев е изразил мнение, че съществуват реални предпоставки вместо здравната карта да е подпомагащ здравната система стълб, да се окаже поредният финансов инструмент за лимитиране и едностранчиво бюджетиране на системата. \r\n\r\n \r\n\r\n   \r\n \n\t\t\t\t\t\t", "date": "2018.05.29", "title": "СКАНДАЛЪТ се разраства: Лекарският съюз атакува в съда Националната здравна карта на Кирил Ананиев! "}
{"url": "http://www.bnews.bg/article/242774-bavni_eksperti_otlagat_deloto_meyzer", "text": "\n През юни ще продължи делото срещу скандалната силиконова миска Анита Мейзер. Тя е подсъдима за убийството на съпруга си - културиста Николай Димов, удушен със свински опашки. В момента се намира в Сливенския затвор. \r\n\r\n Анита обжалва 4-годишното наказание, което получи на първа инстанция, и днес се очакваше да започнат пледоариите в процеса. Делото бе отложено, тъй като вещи лица от Плевен се оплакаха, че са претоварени и не са готови в срок. \r\n\r\n Новата експертиза, която да установи травмите по тялото на жертвата, се наложи, след като Анита се отказа от самопризнанията си по делото. Първоначално тя заяви, че сама е стегнала свинските опашки по врата на мъжа си. След това каза, че не е била в апартамента, когато Николай е умрял, като заяви, че той сам е стегнал кабелните връзки зад врата си. \r\n\r\n   \r\n\r\n   \r\n \n\t\t\t\t\t\t", "date": "2018.05.29", "title": "Бавни експерти отлагат делото \"Мейзер\" "}
{"url": "http://www.bnews.bg/article/242783-brutalen_udar_na_patya_byala_ruse_potarpevsh_i_nie_shtyahme_da_sme_pametnitsi_do_drugiya", "text": "\n След като вчера на пътя Русе – Бяла се удариха два румънски автобуса и лека кола, днес там катастрофираха две коли и автобус с 16 пътници. \r\n\r\n Мястото е с опасни завои и концентрация на произшествия. Има ремонтни дейности, които са обозначени единствено с табели, вместо движението да се регулира от служители на Агенция „Пътна инфраструктура” (АПИ). \r\n\r\n До днешната катастрофа се е стигнало, след като два автомобила спрели, за да пропуснат идващите в насрещното платно. Те били ударени от пътническия автобус зад тях. \r\n\r\n Пострадали са леко две от децата в колите, но състоянието им не е сериозно. \r\n\r\n Един от шофьорите на автомобила каза: \"И ние щяхме да сме паметници като другите там\"... \r\n \n\t\t\t\t\t\t", "date": "2018.05.29", "title": "Брутален УДАР на пътя Бяла – Русе! Потърпевш: И ние щяхме да сме паметници до другия… "}
{"url": "http://www.bnews.bg/article/242760-nikoleta_i_niki_m_zapaliha_mrezhata_sas_seks_na_plazha_foto", "text": "\n Николета Лозанова зарадва феновете си в социалните мрежи с поредна гореща снимка. Плеймейтката е на почивка в Доминиканската република заедно с половинката си Ники Михайлов. \r\n\r\n Този път тя пусна фотос, на който се вижда как Николета е навирила задник и палаво се е разчекнала върху вратаря, демонстрирайки голямата си любов към него, пише ПИК. \r\n\r\n Снимката вижте \r\n  \r\n \n\t\t\t\t\t\t", "date": "2018.05.29", "title": "Николета и Ники М. запалиха мрежата със секс на плажа (ФОТО)"}
{"url": "http://www.bnews.bg/article/242781-izvanredno_tir_gori_na_gara_poduyane_rayonat_e_video", "text": "\n ТИР пламна в непосредствена близост до гара „Подуяне“. На мястото има няколко пожарни автомобила, които овладяват огъня. \r\n\r\n Районът е отцепен, за момента няма информация за пострадали. \r\n\r\n \r\n \n\t\t\t\t\t\t", "date": "2018.05.29", "title": "ИЗВЪНРЕДНО! ТИР гори на гара „Подуяне“, районът е… (ВИДЕО)"}
{"url": "http://www.bnews.bg/article/242773-vizhte_temata_po_koyato_pisaha_uchenitsite_na_maturata_po_zhelanie", "text": "\n По вариант 1 писаха днес общо 86-има зрелостници, които се явиха днес на държавния зрелостен изпит по желание по четирите предмета - немски език, руски език, математика и философски цикъл. Това съобщи пресцентърът на Министерството на образованието и науката (МОН). \r\n  \r\nОт явилите се днес зрелостници 74-има са държали изпит по математика, седем по философия, трима по руски език и двама по немски език. \r\n  \r\nНа 30 май ще се състоят зрелостните изпити по желание по английски език и по биология и здравно образование. \r\n  \r\nУчениците в 12-и клас трябва задължително да се явят на два държавни зрелостни изпита - по български език и литература, който беше на 21 май, и на втори зрелостен изпит по избор между 13 учебни предмета. Тази втора задължителна матура се състоя на 23 май. \r\nРезултатите от държавните зрелостни изпити в 12-и клас трябва да са готови до 13 юни. \r\n \n\t\t\t\t\t\t", "date": "2018.05.29", "title": "Вижте темата, по която писаха учениците на матурата по желание "}
{"url": "http://www.bnews.bg/article/242750-izmamnitsi_trupat_pachki_na_garba_na_radina_kardzhilova", "text": "\n Звездата се оплака, че е въвлечена в измамна схема - от нейно през социалните мрежи се събират пари за мнима благотворителност. \"Аз нямам фейсбук от много години. Моля ви, не вярвайте на хора, които се представят за мен и искат пари за благотворителност. Записвам това видео, защото от много време насам ми се обаждат хора, мои приятели, които са излъгани”, коментира актрисата в клипче, което качи в социалната мрежа—инстаграм. \r\nОт началото на годината Радина поддържа собствен блог, в който информира феновете за ежедневието и най-вече за предизвикателството да бъде майка. \r\n \n\t\t\t\t\t\t", "date": "2018.05.29", "title": "Измамници трупат пачки на гърба на Радина Кърджилова"}
{"url": "http://www.bnews.bg/article/242777-karakachanov_go_izmisli_turtsiya_shte_pazi_balgarskoto_vazdushno_prostranstvo", "text": "\n \r\nМинистерството на отбраната води преговори с Турция за съвместна охрана на българското въздушно пространство. Това стана ясно от доклада за състоянието на въоръжените сили, който днес е внесен в Народното събрание от Красимир Каракачанов. \r\n\r\n Съвместната охрана ще е в рамките на НАТО. Подобна вече се извършва от няколко години с военновъздушните сили на Румъния и Италия. Схемата предвижда при полети на руски самолети близо до въздушното пространство на някоя от страните да се вдигат дежурни изтребители само от една от държавите. Така се пестят гориво и полетни часове. \r\n\r\n Съществува реална опасност през тази година Военновъздушните сили да не успеят да изпълнят задачите си по охрана на въздушното пространство на България, а оттам и на НАТО, се казва още в даклада, който преди 2 седмици бе одобрен от Министерския съвет. \r\n \n\t\t\t\t\t\t", "date": "2018.05.29", "title": "Каракачанов го „измисли“: Турция ще пази българското въздушно пространство! "}
{"url": "http://www.bnews.bg/article/242759-ot_esenta_gorivata_v_transporta_shte_tryabva_da_sa_s_biodizel", "text": "\n От 1 септември 2018 г. горивата от нефтен произход в транспорта трябва да съдържат минимум 6% биодизел, от които 1% биогориво от ново поколение. Това е регламентирано в одобрен от кабинета проект за изменение на Закона за енергията от възобновяеми източници. Промените регламентират използването на биогорива от ново поколение в транспортния сектор и ще съдействат за изпълнение на националната цел за потребление на биогорива от ново поколение (биогорива, произведени от отпадъци и остатъци – слама, водорасли, гроздови джибри, животински тор, утайка отпадъци и др.) \r\n\r\n В изпълнение на изискванията на Директива 2015/1513/Е0 България е определила и представила в Европейската комисия национална цел за потребление на биогорива от ново поколение в размер на 0,05 процентни пункта енергийно съдържание от задължителния дял на енергия от възобновяеми източници във всички видове транспорт. Целта трябва да бъде постигната до 2020 г. \r\n\r\n С промените в законопроекта се предлагат критерии за устойчивост при използване на биогорива. \r\n\r\n Въвежда се изискване за откриване и проследяване на суровините за производство на биогорива от ново поколение и произведените от тях биогорива по цялата верига на стойността. По този начин ще се предотврати умишленото им модифициране или превръщане в отпадъци, така че да попаднат в обхвата на суровините за производство на биогорива от ново поколение. При констатиране на неправомерни действия ще бъде уведомявана Европейската комисия. \r\n \n\t\t\t\t\t\t", "date": "2018.05.29", "title": "От есента горивата в транспорта ще трябва да са с биодизел "}
{"url": "http://www.bnews.bg/article/242708-naum_shopov_edva_izbutal_deveti_klas", "text": "\n Чаровният Наум Шопов от сериала „Откраднат живот” скоро ще бъде дипломиран лекар, но невинаги учението му е вървяло така добре. \r\nЕкранният д-р Тасев, който съвместява актьорството и следването на медицина, едва завършил девети клас заради лош успех в училище. Той често отсъствал от часовете и чак впоследствие осъзнал, че поведението му не е било правилно. Шопов редял двойка след двойка и един ден родителите му сериозно го скастрили заради безотговорността му. Те го заплашили, че ако не повиши оценките си, последствията ще бъдат много сериозни, та на младокa не му останал друг избор, освен да залегне над учебниците. \r\n„В продължение на седмици не излизах от вкъщи, но така установих, че билогията всъщност е много интересна и се запалих. До онзи момент химията също не ми вървеше, но преди да кандидатствам медицина изкарах много тежък подготвителен курс и така ме приеха от първия път!”, разказва Наум. \r\nС днешна дата актьорът от „Откраднат живот” е все така целеустремен и има много планове за бъдещето си. Иска да се развива в сферата на медицината, защото вярва, че това е неговото признание, а изявите пред камера възприема по-скоро като хоби. Шопов е категоричен, че ще специализира пластична хирургия и се гневи, задето хората свързват тази професия само със силиконови цици, пише \"Уикенд\". \r\n„Става въпрос за реконструктивна и пластична хирургия. Тя има за цел да възстанови различни деформации на тялото, получени в резултат на травма или вродени в анатомично и функционално отношение. Може да се оперира всяка част на тялото от главата до петите”,  обяснява звездата от хитовата докторска поредица. Факт е, че тази професия е доста доходоносна. Публична тайна е, че няма пластичен хирург, който да печели по-малко от 30-40 000 лева месечно, а някои вадят дори по 200 бона. Най-важното е да са популярни и клиентите сами идват при тях. Това е и причината Наум Шопов да започне да се снима в киното – знае добре, че така името му ще стане нарицателно и щом започне да практикува, бързо ще детронира от престола колосите д-р Енчев и Георгиев, които са в авангарда на ваенето на цици и носове у нас.  \r\n  \r\n \n\t\t\t\t\t\t", "date": "2018.05.29", "title": "Наум Шопов едва избутал девети клас"}
{"url": "http://www.bnews.bg/article/242768-v_bsp_ne_se_otkazvat_vnesoha_7_signala_v_prokuraturata_za_narusheniya_na_izborite_v_galiche_i_beden", "text": "\n 7 сигнала за нарушения на частичните местни избори в Беден и Галиче внесе БСП в прокуратурата, предаде БГНЕС. \r\n\r\n Три от сигналите се отнасят за село Беден, четири са за Галиче. Сигналите внесоха зам.-председателят на БСП Кирил Добрев, секретарят на партията Вяра Емилова и зам.-председателят на ПГ на \"БСП за България\" Крум Зарков. \r\n\r\n „В Галиче автомобил е извозвал хора, вкарани през задния вход в секциите – искаме да се види кой е отворил вратата и колко души са гласували”, посочи Добрев, цитиран от „Фокус”. \r\n\r\n Добрев попита дали досегашният кмет на ГЕРБ Ценко Чоков, който е в затвора за изнудване, отвличане и побой, е участвал в изборния процес чрез телефонни разговори преди и по време на вота. \r\n\r\n „Вторият сигнал е срещу шофьор на автомобил с конкретен номер, плевенска регистрация, който се е опитал да блъсне наш застъпник. Същият този автомобил е свалил хора, които са влезли през задната врата. Тук съм длъжен да кажа, че за охраната в училищата в изборния ден, отговаря полицията. Да не се окаже така, че всъщност задният вход е отворен от полицаи.“, каза още зам.-председателят на партията. \r\n\r\n БСП ще иска прокуратурата да провери и дали има надписвани хора в списъците, като той посочи и конкретни адреси:  ул. „Бенковска“ № 16, ул. „Иван Вазов“ № 18, училище „Пенчо Славейков“ и ул. „Бенковска“. \r\n\r\n Във връзка със сигналите за нарушения в изборите в Беден, Кирил Добрев поясни, че един от тях е срещу работодател, който упражнява натиск върху служителите си да гласуват за партия ГЕРБ. „Второ пак за село Беден, затова че изборна секция е отворила 30 минути преди старта на изборния ден, за да гласуват в тази секция хора“, каза той. \r\n \n\t\t\t\t\t\t", "date": "2018.05.29", "title": "В БСП не се отказват: Внесоха 7 сигнала в прокуратурата за нарушения на изборите в Галиче и Беден! "}
{"url": "http://www.bnews.bg/article/242740-tomi_liy_se_ozheni_po_halat", "text": "\n Рокаджията Томи Лий, барабанист на Motley Crue, се омъжи за актрисата Британи Фърлан. Музикантът ѝ предложи брак на Свети Валентин, доказвайки че може и да е романтичен. Щастливата двойка публикува и снимки на страницата си в Instagram в живописен хотел в Бевърли Хилс, пише Daily Mail. \r\n\r\n За Лий това е четвърти брак. Бил е съпруг на модела Илейн Берген, актрисите Хедър Локлиър и Памела Андерсън.Лий се пробва да се ожени и за София Туфа, но до брак така и не се стигна, тъй като се разделиха през 2016 г. За Британи това е първи брак. \r\n \n\t\t\t\t\t\t", "date": "2018.05.29", "title": "Томи Лий се ожени по халат\r\n"}
{"url": "http://www.bnews.bg/article/242766-urod_na_patya_karnobat_skarbi_vizhte_krasavitsata_koyato_tiradzhiyata_pogubi_na_trakiya_snimki", "text": "\n Карбонат потъна в траур заради нелепата смърт на младо семейство, чийто автомобил бе премазан от тир на АМ \"Тракия\" край Пловдив. \r\n\r\n 33-годишната Северина Коралска от Карнобат и 35-годишният й мъж Ивайло Минчев от Бургас са жертвите от кървавата катастрофа. Те ще бъдат погребани утре в Бургас. \r\n\r\n Очаква се днес следобед телата на загиналите да бъдат транспортирани в морския град. \r\n\r\n Красивата Северина е била бременна в 7-я месец и заедно с мъжа си са пътували за прегледи в София. \r\n\r\n \r\n  \r\n \n\t\t\t\t\t\t", "date": "2018.05.29", "title": "УРОД на пътя! Карнобат скърби: Вижте красавицата, която тираджията погуби на „Тракия“! (СНИМКИ)"}
{"url": "http://www.bnews.bg/article/242764-nova_opasnost_pri_upotrebata_na_alkohol", "text": "\n Учени от Лондонския имперски колеж и кралската болница \"Бромптън\" в британската столица установиха, че мутации на ген, кодиращ протеина титин, допринасят за поява на сърдечна недостатъчност при употреба на алкохол, съобщи Лента. \r\nТитин, известен също като конектин, е най-големият от познатите на учените протеини. Съставен е от 38 138 аминокиселини и участва в съкращаването на напречно набраздените мускули на сърцето. Мутациите му предизвикват дилатационна кардиомиопатия, при която се увеличава обемът на сърдечната кухина, без да изтъняват стените й. Това допринася за развитие на сърдечна недостатъчност и за внезапна смърт. \r\nБило изследвано здравословното състояние на 141 пациенти, засегнати от алкохолна кардиомиопатия, която е свързана с прекомерна употреба на алкохол, например с изпиване на 7 бутилки вино седмично в разстояние на 5 и повече години. Оказало се, че 13,5 на сто от участниците притежават дефектен ген, кодиращ протеина титин. Въпросното процентно съотношение е по-голямо в сравнение с онова на засегнатите от алкохолна кардиомиопатия сред цялото население. \r\nУчените освен това интервюирали 716 души, засегнати от дилатационна кардиомиопатия. Целта била да се разбере какво количество алкохол консумират интервюираните. Макар нито един от тях да не консумирал достатъчно за развитието на алкохолна сърдечна недостатъчност количество алкохол, се стигало до нарушаване на сърдечните функции дори при малко превишаване на препоръчваното количество - 140 милилитра чист етанол седмично. \r\nРезултатите от изследването са публикувани в Journal of the American College of Cardiology. \r\n \n\t\t\t\t\t\t", "date": "2018.05.29", "title": "Нова ОПАСНОСТ при употребата на алкохол"}
{"url": "http://www.bnews.bg/article/242757-balgarskiyat_pasport_v_top_16_na_nay_silnite_v_sveta", "text": "\n Πpeз 2018 гoдинa c бългapcĸи пacпopт мoжe дa ce пътyвa дo пoвeчe cтpaни, oтĸoлĸoтo e билo възмoжнo пpeз пocлeднитe пoнe 12 гoдини. \r\n\r\n Дoĸyмeнтът дaвa cвoбoдeн бeзвизoв дocтъп дo 169 дъpжaви в cвeтa, пoĸaзвaт пocлeднитe изчиcлeния нa индeĸca Неnеlеу Раѕѕроrt Іndех зa 2018 гoдинa. \r\n  \r\nТака Бългapия ce ĸлacиpa нa 16-тo мяcтo в cвeтa, ĸaтo тoй дaвa дocтъп дo caмo 20 cтpaни пo-мaлĸo oт Япoния, ĸoятo e пъpвeнeц c дocтъп дo oбщo 189. \r\n\r\n Toвa e нaй-дoбpoтo ĸлacиpaнe зa Бългapия oт 2006 гoдинa нacaм, ĸoгaтo зaпoчвa дa ce изчиcлявa индeĸcът. Зa cpaвнeниe пpeз пocлeднитe 3 гoдини cтpaнaтa ce ĸoлeбae мeждy 20 и 21-a пoзиция. Maлĸo пo-нaпpeд e cтpaнaтa ни пpeз 2014 гoдинa, ĸoгaтo дocтигa 18-тo мяcтo. Зa 2006 гoдинa oбaчe e eдвa 29-тa в cвeтa. \r\n\r\n В списъкът на най-високо класираните паспорти на американската компания \"Неnеlеу Раѕѕроrt\" Македония се намира на 41 място, защото македонците могат да пътуват в 125 страни без виза. \r\n\r\n На първо място в списъка от 100 държави е Япония, тъй като нейните граждани могат да пътуват без визи в 189 от 218 държави, а най-долу в списъка са Ирак и Афганистан. Те не се нуждаят от виза само в 30 държави. \r\n\r\n На второ място са паспортите на Германия и Сингапур, чиито граждани без визи могат да пътуват в 188 държави, а на трето място се намират Финландия, Франция, Италия, Южна Корея, Испания и Швеция, чиито граждани имат свободен достъп в 187 страни. \r\n\r\n От региона на Балканският полуостров най-добре са оцени паспортите на Хърватия и Румъния, които са на 16-то място. Хърватите и румънците не се нуждаят от виза за 187 държави. \r\n\r\n Сърбия е 36-а, защото гражданите й могат да пътуват свободно в 130 държави. Черна гора е на 43 място, защото с черногорския паспорт може да се пътува в 123 страни, Босна и Херцеговина делят 47 място с Русия, защото техните граждани без визи могат да пътуват в 118 държави, а Албания се намира на 48 място, тъй като гражданите й не се нуждаят от виза за 114 държави. \r\n\r\n \"Неnеlеу Раѕѕроrt\" посочва, че в сравнение с миналата година най-голям напредък има при Украйна, Грузия и Китай. Те са се изкачили в списъка, като сега заемат от 17 до 20 място. \r\n \n\t\t\t\t\t\t", "date": "2018.05.29", "title": "Българският паспорт - в ТОП 16 на най-силните в света"}
{"url": "http://www.bnews.bg/article/242739-potvardeno_i_krisiya_izbyaga_ot_dalgiya", "text": "\n Крисия Тодорова и Слави Трифонов официално приключиха работните си отношения. Продуцентът и малката изпълнителка са прекратили договора си по взаимно съгласие и от няколко месеца Крисия се изявява сама по участия.  „Крисия и продуцентска компания „Седем осми” прекратиха договора си по взаимно съгласие. Оставаме приятели с хората от „Шоуто на Слави”, няма драми и не си тръгваме със скандали”, уточни Тодоров. \r\nЗвездата на Крисия изгря в кастинга за партньорка на победителя от „Разсмей Слави” Димитър Андреев, а Трифонов събра двете деца в петъчната рубрика „Запознай се с малките”. Крисия дори участва в големите концерти на Слави в София, както и в някои от участията му в чужбина. През последната година обаче изявите на изпълнителката станаха изключително епизодични, докато накрая тя не слезе от екран. \r\nСлед като спря рубриката й в шоуто, зрителите се питаха къде е Крисия и какво се случва с нея. Оказа се, че уроците и изпитите са взели своя дял и певицата е разредила участията си, за да се погрижи за училищните си ангажименти.  „Към днешна дата сами си организираме изявите на Крисия. В четвъртък й предстои концерт в Пловдив, на 10 юни отново е там, а на 18 юни ще пее пак в София. Криси е щастлива, че отново има публични изяви и може да покаже таланта си пред хората”, споделят щастливите й родители, пише „България днес”. \r\nМалката певица е имала доста натоварена програма последните месеци. Тя е положила матури, паралелно с това се подготвяла и за изпита на Националното музикално училище „Любомир Пипков”. На 19 юни й се налага да се яви на препитване по музика и солфеж, и ходи на уроци, за да се подготви отлично.  „Много учене имаше, но тя се справя и сега очаква резултатите си от матурите”, разясни Тодоров.  В петък Крисия ще има възможност да си отдъхне поне за малко. На 1 юни тя ще се събере с най-близките си приятелки, за да отпразнува 14-я си рожден ден. Партито ще е в Разград, а подаръците за рожденичката остават в тайна. \r\n  \r\n \n\t\t\t\t\t\t", "date": "2018.05.29", "title": "Потвърдено! И Крисия избяга от Дългия"}
{"url": "http://www.bnews.bg/article/242707-bionse_i_dzhey_zi_praznuvat_rozova_svatba_na_pokriv_na_hotel", "text": "\n Бионсе и Джей Зи отпразнуваха десетата годишнина от сватбата си с романтична вечеря на покрива на хотел в центъра на Лос Анджелис. Двойката е наела частен сервитьор и готвач, които да приготвят и сервират храна и напитки. \r\n\r\n Хотелът се намира в района на историческата забележителност \"Giannini Place\" и е новата предпочитана дестинация в града. Сградата е известна със своята италианска архитектура и на покрива има вдъхновен от Средиземно море басейн. \r\n\r\n Феновете на Бионсе и Джей Зи очакваха те да пуснат албум по повод своята розова сватба, който да бъде включен в предстоящото им турне \"Bey and Jay On the Run II\". Обиколката на звездите ще започне на 6 юни и ще продължи до 4 октомври с 48 концерта в Северна Америка и Европа. Засега дати в България не са обявени. \r\n \n\t\t\t\t\t\t", "date": "2018.05.29", "title": "Бионсе и Джей Зи  празнуват розова сватба на покрив на хотел "}
{"url": "http://www.bnews.bg/article/242771-kilometrichna_opashka_pri_kulata_zashtoto", "text": "\n Километрична опашка от тирове отново се образува на граничен пункт \"Кулата\". \r\n\r\n Проблемът е в кантарите на митницата. На разклона за Петрич се чака близо пет часа.  \r\n\r\n Шофьори на тирове се оплакват, че някои пререждат опашката и си плащат на митницата, за да минат по-бързо. \r\n \n\t\t\t\t\t\t", "date": "2018.05.29", "title": "Километрична опашка при Кулата, защото… "}
{"url": "http://www.bnews.bg/article/242737-gavra_stihove_na_vaptsarov_se_leyat_varhu_mazna_chalga_video", "text": "\n Попфолк певицата Антонина изпя стихове на Вапцаров на фона на ориенталски ритми. Текстът на песента й \"Табу\" ядоса множество интернет потребители. В сутрешния блок на Bulgaria ON AIR тя обясни, че много малко хора всъщност са разпознали стиховете на Вапцаров в песента. Антонина заяви, че с песента си поздравява министъра на културата, а клипът на \"Табу\", по думите й, изобщо не е порнографски. \r\n\r\n „Всички прочетохме един пост, разпространил се светкавично в социалната мрежа. „Понякога ще идвам в съня ти… понякога и на матура.“ Проектът „Табу“ може би е някаква своеобразна матура към целия жанр, към всичко, което направихме през годините. И така, както на изпит, всеки сам сяда на чина и поднася своите виждания и разсъждения пред изпитната комисия. По същия начин всеки сам трябва да отговори на въпросите, които поставя „Табу“. Само ви моля, когато го правите, да не преписвате“ – споделя изпълнителката. Видеото вижте \r\n \n\t\t\t\t\t\t", "date": "2018.05.29", "title": "ГАВРА! Стихове на Вапцаров се леят върху мазна чалга (ВИДЕО) "}
{"url": "http://www.bnews.bg/article/242752-natsionalnata_zdravna_karta_na_ananiev_beshe_prieta_ot_ms_sledva_li_nov_zdraven_kataklizam", "text": "\n На днешното си заседание правителството обсъжда и гласува Националната здравна карта. Тя ще дава основания на НЗОК да сключва договори с регионалните болници. \r\n\r\n Очаква се с помощта на документа болничните легла у нас да намалеят от 38 000 на 32 000. Данните за 2017 г. показват, че са били използвани 24 700. \r\n\r\n Здравната карта също така регламентира максимален брой от 1500 пациенти за общопрактикуващ лекар и около 1000 за зъболекар. \r\n\r\n \r\n\r\n Оказва се, че в документа, който има за цел да определи нуждата от болнични легла на територията на страната, в областите Стара Загора, Ямбол и Пазарджик няма да има нито едно легло за лечение на хора с урологични проблеми. \r\n \n\t\t\t\t\t\t", "date": "2018.05.29", "title": "Националната здравна карта на Ананиев беше приета от МС! Следва ли нов здравен катаклизъм? "}
{"url": "http://www.bnews.bg/article/242753-spipaha_izdirvaniya_mazh_obvinen_v_opit_za_ubiystvo_na_ohranitel_vav_varna", "text": "\n След продължили четири месеца оперативно-издирвателни действия вторият обвиняем за опита за убийство на охранител е установен малко след полунощ днес. Задържан е в района на варненско казино след преследване. С постановление на Окръжната прокуратура във Варна той е бил задържан в ареста за срок до 72 часа до довеждането му пред съда за определяне на мярката му за неотклонение. 36-годишният мъж е съучастник в опита за убийство на охранител в дискотека заедно с 16-годишен ученик. \r\nОкръжната прокуратура във Варна му е повдигнала обвинение за опит за умишлено убийство, извършено в съучастие с непълнолетния, по хулигански подбуди и при условията на опасен рецидив – престъпление по член 116, ал. 1, т. 11 и 12, във връзка с член 18, ал. 1 от НК. \r\nДеянието е било извършено на 28 януари 2018 г. около 2 часа след полунощ. В ОД на МВР във Варна постъпил сигнал от заведение в района на спирка „Акациите“ за сбиване. На място било установено, че пострадал при сбиването е 36-годишният охранител. Младият мъж бил с порезно-прободни рани в крака и гърдите. Настанен бил в болница и благодарение на оказаната медицинска помощ и продължително лечение той е бил спасен. \r\nУтре Окръжната прокуратура във Варна ще внесе искане във Варненския окръжен съд за вземане мярка за неотклонение „Задържане под стража“ спрямо 36-годишния обвиняем. Разследването на опита за умишленото убийство продължава. \r\n  \r\n \n\t\t\t\t\t\t", "date": "2018.05.29", "title": "Спипаха издирвания мъж, обвинен в опит за убийство на охранител във Варна! "}
{"url": "http://www.bnews.bg/article/242710-maya_ilieva_izdarzha_nataliya_simeonova", "text": "\n Залязлата тв водеща Наталия Симеонова тихомълком е намерила начин да си осигури завиден стандарт на живот далеч от светлината на прожекторите. Оправната плевенчанка, за която от години няма място в ефира, се е уредила на длъжност в бившия „ВАИ Холдинг“ на покойния Георги Илиев, писа „Таблоид“. \r\n\r\n Благодарение на своята посестрима – вдовицата на боса Мая Илиева, блондинката се води пиар в една от трите фирми, които останаха в ръцете на Илиева след краха на могъщата корпорация – „ВаиДО 17“. \r\n\r\n Симеонова на практика нямала задължения към работодателката си, освен да се подписва ежемесечно под фиш за заплата от над 3 000 лв. Двете дами отдавна са свързани с крепка дружба, като Мая и Георги Илиев бяха дори кумове на сватбата на Наталия с Денис Ризов. \r\n\r\n Обществена тайна е, че именно парите на Главния стоят зад първия у нас комплекс от затворен тип край Панчарево, който басистът на „Ахат“ до днес се бие в гърдите, че сам си е построил. \r\n \n\t\t\t\t\t\t", "date": "2018.05.29", "title": "Мая Илиева издържа Наталия Симеонова"}
{"url": "http://www.bnews.bg/article/242754-svobodata_na_yuristkonsulta_na_rayon_poduyane_veche_struva_8_bona", "text": "\n Софийският апелативен съд промени мярката за неотклонение на юристконсулта на район „Подуяне“ Лилия Геринска от 1000 на 8000 лева гаранция. \r\n\r\n Геринска е с обвинение, че е взела подкуп от 10 хил. лева, за да уреди обществена поръчка за 2 млн. лева. \r\n\r\n Тя беше задържана на 16 май при спецакция на прокуратурата и ГДБОП в момент на получаване на парите. Ден по-късно беше пусната под гаранция от 1000 лв. \r\n \n\t\t\t\t\t\t", "date": "2018.05.29", "title": "Свободата на юристконсулта на район „Подуяне“ вече струва 8 бона"}
{"url": "http://www.bnews.bg/article/242755-ansambalat_se_zakani_otivame_za_medal_ot_evropeyskoto_no", "text": "\n Националният отбор по художествена гимнастика замина за европейското първенство в Гуадалахара, Испания. Шампионатът на Стария континент стартира в петък, 1 юни. \r\n\r\n Ансамбълът ще бъде в състав Симона Дянкова, Елена Бинева, Мадлен Радуканова, Лаура Траатс и Стефани Кирякова. Катрин Тасева и Невяна Владинова ще ни представят в индивидуалната надпревара. \r\n\r\n Родните грации споделиха, че напрежението преди старта на европейското първенство е голямо, но се надяват да изиграят добре съчетанията и да се върнат с медали. \r\n\r\n \"Надяваме се да се представим по най-добрия начин. Да си изиграем съчетанията така, както можем и да зарадваме хората\", каза Мадлен Радуканова. \r\n\r\n \"За нас всяко едно състезание е важно. Преди всяко състезание се притесняваме, напрежението е голямо. Засега това е най-важното ни състезание тази година\", добави капитанът Симона Дянкова. \r\n \n\t\t\t\t\t\t", "date": "2018.05.29", "title": "Ансамбълът се закани: Отиваме за медал от Европейското, но... "}
{"url": "http://www.bnews.bg/article/242758-do_20_godini_zatvor_za_tiradzhiyata_koyto_ubi_mladoto_semeystvo_na_trakiya", "text": "\n Прокуратурата в Пловдив повдигна обвинение на шофьора на тир, който прегази и уби вчера на магистрала „Тракия” младо семейство. \r\n\r\n При инцидента загинаха мъж и бременна в седмия месец жена от Бургас. \r\n\r\n Случаят е квалифициран от прокуратурата като особено тежък, наказанието е от 5 до 20 години затвор. \r\n\r\n Шофьорът е задържан за 72 часа. След като изтекат, прокуратурата ще поиска постоянното му задържане под стража. \r\n\r\n По делото са разпитани много свидетели, назначена е съдебно-медицинска и авто-техническа експертиза. \r\n\r\n Шофьорът не е употребил алкохол, взета му е кръвна проба, която се тества за наркотични вещества. \r\n \n\t\t\t\t\t\t", "date": "2018.05.29", "title": "До 20 години затвор за тираджията, който уби младото семейство на „Тракия“ "}
{"url": "http://www.bnews.bg/article/242678-hyu_grant_vdigna_svatba_v_london", "text": "\n Хю Грант веднъж бе казал, че не \"вярва в брака\" и не е сред неговите привърженици. Той твърдеше, че бракът е \"най-неромантичната институция\", тъй като хората не са предопределени да имат дълги и верни отношения с друг човек. Но 57-годишният актьор, който изигра блестящо ролята си във филма \"Четири сватби и едно погребение\", в който остави булката си пред олтара, в крайна сметка се венча за пръв път в живота си. \r\n\r\n Церемнонията, на която каза \"да\" на своята любима - шведска телевизионна продуцентка Ана Ебърстийн, се състоя в Лондон. Двойката реши да не вдига много шум около събитието и бракосъчетанието им премина под формата на скромна гражданска церемония, пише fakti.bg. Снимки на 57-годишния \"вечен ерген\" и на бившата шведска телевизионна продуцентка се появиха на страниците на британските вестници. На тях се вижда как Грант и Ебърстийн напускат гражданско в квартал Челси и позират пред фотографите, заедно с малка част от семействата си. Хю носеше тъмносин костюм, а Ана — синя риза и бяла мини пола. Заявлението им за сключване на граждански брак беше подадено в кметството на Кенсингтън и Челси в западен Лондон, където двойката притежава къща. В съответствие с британските закони заявлението беше публикувано три седмици преди събитието. \r\n\r\n За 57-годишния актьор, това е първи брак. Грант и Ебърстийн са двойка от 6 години, като 3 от 5-те деца на актьора са от нея. За 39-годишната съпруга на Хю Грант, която е бивш продуцент на телевизия И Ес Пи Ен, а сега работи за шведския бранд за детско облекло \"Ейс енд Ми\", това е втори брак. \r\n \n\t\t\t\t\t\t", "date": "2018.05.29", "title": "Хю Грант вдигна сватба в Лондон"}
{"url": "http://www.bnews.bg/article/242748-spipaha_2500_kg_perkusor_za_droga_na_pristanishte_varna_zapad", "text": "\n Рекордно количество над 2500 кг от амфетаминопроизводното вещество Алфа-фенилацето-ацетамид или 2-фенилацето- ацетамид, известно още като АПАА /АРАА/, задържаха митническите служители на пристанище Варна Запад. Това е нов вид силен прекурсор за производство на наркотици. Цената при реализация на подобно количество АПАА от нелегални разпространители възлиза на над 500 милиона евро. \r\n\r\n Информация за разкритието съобщиха на съвместна пресконференция в Митница Варна днес заместник-директорът на Агенция „Митници\" Юлиан Мирков, началникът на Митница Варна Светлан Савов и административният ръководител на Окръжна прокуратура Варна Владимир Чавдаров.  \r\nСтоката е пристигнала с контейнер от Китай, като е декларирана като лимонена киселина - 600 торби по 25 кг. По метода „анализ на риска\", контейнерът попада в предварителната селекция на отделите „Митническо разузнаване и разследване\" и „Борба с наркотрафика\" в Митница Варна. \r\n\r\n Предвид спецификата на товара, на 25.05.2018 г. служители на отдел „Борба с наркотрафика\" извършват физически контрол на стоката при пълно разтоварване. След първата половина на контейнера, след като са прегледани 300 торби с лимонена киселина, проверяващите митнически служители се натъкват на вещество от различен тип, с друга структура и цвят. При извършен полеви наркотест, веществото реагира с характерното оцветяване на амфетаминопроизводна субстанция. При последващи тестове, веществото е идентифицирано като АПАА - прекурсор от нов тип, служещ за производството при лабораторни условия на амфетамини и метамфетамини. \r\n„Тук не става въпрос за класически метод на контрабанда, тъй като непосредствено след тапата не е поставена директно контрабандната стока, а прекурсорът е в отделни чували от същия вид, които са подредени по начин, който да направи трудно възможна идентификацията на контрабандната стока при проверка с рентгенова апаратура\"- уточни заместник-директорът на Агенция „Митници\" Юлиан Мирков. \r\nОсновен потребител на този тип прекурсор са страните от Западна Европа, като през последните години такива нелегални лаборатории за производство на синтетични наркотици са засичани и в Централна и Източна Европа. В зависимост от това колко квалифициран е химикът и колко модерна е лабораторията, минимумът таблетки, който може да се произведе от 1 кг подобен прекурсор е 10 000 броя. \r\n\r\n Средната цена на черния пазар на подобно хапче е около 20 евро. Цената на реализация на подобно количество АПАА при нелегалните разпространители на дрога възлиза на над 500 милиона евро, стана ясно на брифинга. \r\nСлучаят е докладван веднага на дежурен прокурор при Окръжна прокуратура Варна. Образувано е досъдебно производство, което се провежда от разследващ митнически инспектор от Митница Варна под надзора на прокуратурата. \r\n \n\t\t\t\t\t\t", "date": "2018.05.29", "title": "Спипаха 2500 кг перкусор за дрога на пристанище Варна-Запад"}
{"url": "http://www.bnews.bg/article/242756-brutalno_mazh_razvyava_kuche_kato_partsalena_kukla_i_go_zabiva_s_palna_sila_v_zemyata_video", "text": "\n Брутален клип с насилие над животно се разпространява във Фейсбук. \r\n\r\n От кадрите е видно, че мъж хваща кучето и с пълна сила го удря в земята. \r\n\r\n Не е предназначено за хора със слаби сърца! \r\n\r\n \r\n\r\n   \r\n \n\t\t\t\t\t\t", "date": "2018.05.29", "title": "БРУТАЛНО! Мъж развява куче като парцалена кукла и го забива с пълна сила в земята! (ВИДЕО)"}
{"url": "http://www.bnews.bg/article/242751-teror_v_belgiya_allah_akbar_ubi_dvama_politsai_i_vze_zalozhnitsi_v_liezh", "text": "\n Двама полицейски служители са били убити при стрелба с похитител в гимназия в източна Белгия, пише La Depeshe.  \r\n\r\n Непознат мъж е открил огън по двамата служители на реда в Лиеж, а след това е взел една жена за заложник в училището. Драмата се е разиграла на булевард \"Авруа\" в центъра на Лиеж, предава RTBF.  \r\n\r\n Трети полицейски служител и цивилен граждани също са били ранени по време на престрелка. Местен новинарски уеб сайт съобщава, че мъжът е извикал \"Аллах Акбар\", докато стрелял.  Похитителят по-късно е бил \"неутрализиран\".    \r\n\r\n \r\n Les ambulances sont parties, la situation revient au calme. Grosse pensée pour les deux policiers tués aujourd’hui à Liège... Pas les mots      \r\n— Victor ⌬ (@VICTORJ_FR)  \r\n\r\n   \r\n \n\t\t\t\t\t\t", "date": "2018.05.29", "title": "Терор в Белгия! \"Аллах Акбар\" уби двама полицаи и взе заложници в Лиеж!"}
{"url": "http://www.bnews.bg/article/242736-balgariya_baza_na_administrator_na_sayt_za_porno_s_detsa", "text": "\n Служители на отдел „Киберпрестъпност“ – ГДБОП и Нидерландската полиция, под ръководството на Върховна Касационна прокуратура, участваха в международна операция. Целта на акцията бе противодействие на лица, използващи анонимизиращи хостинг услуги, за да прикрият престъпната си дейност. Престъпленията били свързани с разпространение на материали, представляващи сексуална експлоатация на деца, предоставяне на интернет ресурс за извършване на други видове киберпрестъпления и пране на пари. \r\n\r\n В резултат на съвместните действия на българските и холандските полицейски власти е свален уебсайтът на доставчика на услугите. Преди това било направено копие на цялата база данни за клиентите на двете компании. Установени са конкретни IP адреси, както и финансови записи. По предварителни данни по-голяма част от потребителите, които качвали материали, представляващи сексуална експлоатация на деца, са извън пределите на Нидерландия и България. \r\n\r\n Собственикът на двете компании е арестуван в Тайланд, а техническият администратор на сайта - на територията на България. Установено е, че администраторът е пребивавал в страната ни повече от месец с кемпер с молдовска регистрация и е извършвал престъпна дейност. Той е задържан на връх Ком, обл. Монтана. Наложена му е постоянна мярка за задържане, с цел екстрадиция за Кралство Нидерландия. \r\n\r\n Анонимизиращите хостинг услуги, познати още като „Bulletproof hosting services“, и лицата, които ги предлагат, играят важна роля при извършването на киберпрестъпленита. Този вид услуги предоставят сървъри за престъпно ползване с цел възпрепятстване на правоприлагащите органи. В хода на разследването е установено, че двамата задържани са били наясно относно съдържанието, което е хоствано, и въпреки това не са предприели действия за спиране на разпространението. \r\n\r\n С реализирането на операцията успешно е прекратено тригодишно разследване, иззети са сървъри, свързани с две чуждестранни търговски дружества, предоставяли хостинг услуги и такива за споделяне на данни. \r\n\r\n   \r\n \n\t\t\t\t\t\t", "date": "2018.05.29", "title": "България  - база на администратор на сайт за порно с деца!"}
{"url": "http://www.bnews.bg/article/242738-pechalno_za_darzhavata_nad_polovin_milion_balgari_rabotyat_zad_granitsa_vseki_treti_ot_tyah_visshist", "text": "\n Повече от половин милион българи на възраст 20-64 г. живеят и се трудят в други страни членки на Европейския съюз (ЕС), показват данни от анализ на Евростат за трудоспособните европейци в тази възрастова категория, които през 2017 г. са живели в страна на ЕС, различна от тяхната родина. Според анализа около 4% от гражданите на ЕС са пребивавали през миналата година в страна, различна от тяхното гражданство. \r\n\r\n Според данни на НСИ през миналата година населението у нас на възраст 20-64 г. е наброявало около 4,5 млн. души. \r\n\r\n Анализът на Евростат отчита, че около 12% са били българите в тази възрастова група, които са пребивавали през 2017 г. в друга страна-членка на ЕС, което означава, че близо 550 хил. българи са живели и работили извън пределите на родината си през миналата година.  \r\n\r\n Този брой се е увеличил повече от два пъти за последните 10 години, тъй като през 2007 г. извън страната са били около 5% от трудоспособните българи (около 220 хил.), докато през 2017 г. процентът е нараснал до 12 на сто, или повече от 550 хил. българи, живеещи и работещи извън пределите на страната ни. \r\n\r\n Според анализа на Евростат около 30 на сто от българите, живеещи извън пределите на страната ни през м.г. са били с висше образование или почти всеки трети наш сънародник, пребиваващ в друга страна на ЕС, е бил висшист, предаде БТА. \r\n\r\n Освен това около 70% от българите, живеещи в друга страна на ЕС, са били трудово заети, или всеки 7 от 10 пребиваващи в чужбина наши сънародници, е работел в някоя друга страна на ЕС. \r\n\r\n Близо 4% от населението на ЕС (510 млн. души през 2017 г.) или около 20 млн. души, са пребивавали в страна, различна от тяхната родина, показва анализът на Евростат. \r\n\r\n Най-висок дял от граждани на една страна, които са пребивавали в друга страна на ЕС, е регистриран при румънците - близо 20 на сто от гражданите на северната ни съседка на възраст 20-64 г. са живели и са се трудили в различна страна от Румъния. \r\n\r\n Следващите страни с висок процент трудоспособни граждани, пребиваващи в друга страна на ЕС, са били: Литва, Хърватия и Португалия - по 14%, Латвия - 13%, България - 12%. \r\n\r\n Най-нисък дял на трудова мобилност е регистриран сред гражданите на Германия и Великобритания - по около 1%, както и в Швеция и Франция - и двете по 1,3 на сто. \r\n\r\n Въпреки ниския дял на мобилност, французите имат най-висок дял на висшисти, работещи в страна, различна от Франция - близо 63 на сто са били висшисти. \r\n\r\n Най-висок дял на трудова заетост е бил регистриран при словенците, които са били извън родината си - 80%, или 8 от 10 словенци са били на трудов договор в друга страна на ЕС. \r\n\r\n   \r\n \n\t\t\t\t\t\t", "date": "2018.05.29", "title": "Печално за държавата: Над половин милион българи работят зад граница, всеки трети от тях - висшист"}
{"url": "http://www.bnews.bg/article/242741-piyan_mladok_zabi_v_mantinela_otkradnat_avtomobil", "text": "\n 18-годишен, отнел противозаконно автомобил и катастрофирал с него след употреба на алкохол, беше задържан от полицаи от РУ-Крумовград няколко часа след престъплението. \r\n\r\n Лек автомобил \"Ауди\" с хасковска регистрация изчезнал от землището на село Голям Девесил около 12 часа вчера. След подадения сигнал и организираните издирвателни действия полицаите задържали извършителя. \r\n\r\n По първоначални данни той успял да намери резервни ключове в незаключената кола, отишъл да пазарува в съседно село и на разклона за село Девесилица катастрофирал. \r\n\r\n Неправоспособният водач се движил с несъобразена скорост, загубил контрол над управлението и се ударил в мантинела, след което напуснал мястото на произшествието. Три часа по-късно полицаите установили шофьора и при направения тест за алкохол дрегерът отчел 0,77 промила. \r\n\r\n Мъжът е задържан в РУ-Крумовград за срок до 24 часа. Образувано е бързо производство за противозаконно отнемане на моторно превозно средство и последвало изоставяне след пътен инцидент. Работата по случая продължава разследващ полицай, съобщава Канал 3. \r\n \n\t\t\t\t\t\t", "date": "2018.05.29", "title": "Пиян младок заби в мантинела откраднат автомобил"}
{"url": "http://www.bnews.bg/article/242706-dzhoni_dep_s_alis_kupar_v_moskva", "text": "\n Джони Деп посети музея на съветския поет Владимир Маяковски в Москва, предава ТАСС. Холивудската знаменитост е в руската столица в рамките на турнето на групата Hollywood Vampires, в която той гастролира заедно с легендата Алис Купър и китариста на Aerosmith Джо Пери. Концертът на бандата е предвиден за утре на стадион \"Олимпийски\" в Москва. Това ще бъде първият гастрол на групата в Русия. \r\n  \r\n \n\t\t\t\t\t\t", "date": "2018.05.29", "title": "Джони Деп с Алис Купър в Москва"}
{"url": "http://www.bnews.bg/article/242742-el_mundo_ispanski_politsai_sa_na_hranilka_pri_ivo_balgarina", "text": "\n \"Общински полицаи в Мадрид на заплата при Иво Българина\" - статия с такова заглавие излезе днес в авторитетния испански всекидневник \"Ел Мундо\". \r\n\r\n Повече от година Звеното за борба със специализираната и силова престъпност към Националната полиция разследва заподозрени в корупция общински пазители на реда, действащи в сговор с един от клановете в Мадрид, контролиращ живота в баровете. Най-малко двама агенти работят незаконно за групировка, свързана с българската мафия. И по-точно за Бейхан Ремзи Рафи, известен като Иво Българина, пише изданието, цитирано то \"Клуб Z\". \r\n\r\n Този човек, който е български гражданин, е стар познайник на полицията. В миналото той е бил обвиняван в контрол на питейни заведения чрез мафиотски похвати и заради предполагаемо участие в други престъпни банди. Става дума за Клана на българите, разбит преди години за опит за контрол на нощния живот в Мадрид, както и случая \"Ребротрошачите\" с наказателни акции на едноименната банда, включващи незаконно задържане и осакатяване на хора. \r\n\r\n Иво, започнал някога като портиер на дискотека, създал по-късно своя фирма на име Apolo Checking. Днес той притежава бара The Host в мадридския район Монклоа-Аравака. И именно там двамата разследвани полицаи работят през уикендите. Те получават пари, като в замяна вършат услуги, състоящи се предимно в спиране на рутинни инспекции на заведението. Така те спасяват Иво от конфликт с кметството в испанската столица. \r\n\r\n По време на разследването са събрани различни доказателства за тесните връзки между полицейските служители, Иво Българина и неговия адвокат Роберто Родригес Касас. Преди години юристът е бил арестуван да опит за създаване на банка в Панама с цел пране на пари. \r\n\r\n Свидетели разкрили, че освен че получавали пари от Иво Българина, общинските полицаи пътували за негова и на съучастниците му сметка. В замяна те осигурявали полицейска защита на групата и предотвратявали проверки в бара. Пазителите на реда дори работили от време на време като портиери - нещо, което законът изрично забранява поради несъвместимост със задълженията ми. \r\n\r\n Единият от разследваните полицаи, който е със звание сержант, спрял най-малко пет проверки. При всичките случаи той не позволил на проверяващите да влязат в заведението, като им показвал полицейската си карта. И ги убеждавал да подпишат документ, че всичко в заведението е наред. \r\n\r\n Така Иво Българина се разминавал със солени глоби. Той можел да бъде строго санкциониран, тъй като барът има капацитет за 300 души, но било съвсем нормално в петък и събота вечер там да се намират едновременно между 500 и 700 младежи. Което било твърде опасно. \r\n\r\n Иво Българина всъщност е етнически турчин - според едни източници от Айтоско, според други от Балчик. Той е бил арестуван неведнъж, но така и не е бил осъден. За него и Клана на българите се носят легенди в Мадрид. Те обаче винаги намират начин да се отърват от правосъдието. За тях работят най-добрите адвокати, за което получават и солидни суми, твърдят испански полицейски източници. Нерядко обаче на тази банда се приписват и деяния, които тя не е извършвала. Но с нея се свързва почти всяко престъпление, дело на българи не само в Мадрид, но и в други части на Испания. \r\n\r\n Преди две години някои испански издания писаха, че \"Ребротрошачите\" на Иво са по следите на българката Гошка, спечелила рекордните 68 милиона евро на тото. Вече две години обаче със сънародничката ни не се е случило нищо опасно. \r\n\r\n В момента Иво е разследван и по друго обвинение - за укриване на доходи на дискотеката. Става дума за сума в размер на 1 милион евро. \r\n\r\n   \r\n \n\t\t\t\t\t\t", "date": "2018.05.29", "title": "Ел Мундо: Испански полицаи са на хранилка при  Иво Българина"}
{"url": "http://www.bnews.bg/article/242743-ima_nyama_80_godini_i_stavame_bezsmartni", "text": "\n Известният физик и футуролог Мичио Каку е един от малкото сериозни учени, които не се страхуват да говорят истината. В списъка на най-цитираните автори в академичния свят, д-р Каку заема 22-о място. \r\n\r\n Той взе участие в икономическия форум в Санкт Петербург, Русия и разказа как вижда бъдещето на човечеството до 2100 година. \r\n\r\n Според д-р Каку неговите прогнози са основани на интервюта с 300 водещи учени по целия свят, а част от тях са базирани и на вече започнали промени и регистрирани открития. Ето най-важните от прогнозите му: \r\n\r\n - През 2100 година човекът ще притежава не само биологично безсмъртие, но и цифрово безсмъртие. Медицината вече е отделила 60 от гените ни, които отговарят за все още необратимия процес на стареене. \r\n\r\n - Хората ще използват слънчевата енергия и енергията на синтеза, които ще са в пъти по-евтини от енергията, получавана от изкопаеми. \r\n\r\n - Интернет ще стане мозъкнет (brainnet), ще можем да предаваме усещания, емоции, чувства. Днес вече има опити за предаване на спомени от една мишка на друга. Съвсем скоро това ще е достъпно и за хората. \r\n\r\n - Предаването на човешки емоции през интернет ще промени хората. Цялата индустрия на развлеченията ще бъде основана на това, ще се появят филми, които ще предават чувства на зрителите. \r\n\r\n - Ще се появи свръхзвуков космически транспорт, първите образци на който ще бъдат реалност към 2025 година. НАСА твърди, че вече има проект на свръхзвуков самолет, в който няма да има претоварване на хората при прехода през звуковата бариера. \r\n\r\n - Ще можем да възкресим изчезнали преди десетки хиляди години животински видове. Имаме геном на мамут и на неандерталец и науката вече има способност да ги възпроизведе. \r\n\r\n - Бъдещето ще е подвластно на три технологии-изкуствен интелект, биотехнологията и нанотехнологията. \r\n\r\n - Изкуственият интелект ще направи роботехниката по-голям отрасъл от автомобилостроенето днес. Главната опасност тук е, че рано или късно роботите ще се осъзнаят, но все пак това едва ли ще стане преди края на настоящия век. \r\n\r\n -Днес роботите имат интелект на хлебарка, на която е извършена лоботомия. Но те ще стават все по-умни и до края на века ще са умни колкото маймуните. А маймуните ще започнат да разбират, че те не са хора. за разлика от кучетата, които ни възприемат като кучета и се подчиняват на алфа-мъжкаря. Към 2100 година на роботите ще трябва да бъде поставен чип, който ще ги изключва, ако поискат да убият човек. \r\n\r\n - През 22 век роботите ще открият, как да изключат този чип и тогава хората ще трябва да се слеят с тях и ще се получи homo superior. \r\n \n\t\t\t\t\t\t", "date": "2018.05.29", "title": "Има-няма 80 години и ставаме безсмъртни!"}
{"url": "http://www.bnews.bg/article/242744-potvardeno_shofyorat_na_avtobusa_e_vinoven_za_katastrofata_kray_vratsa", "text": "\n Състоянието на ранените във вчерашната катастрофа между автобус и лек автомобил край Враца се подобрява. \r\n\r\n Момичето и още двама от ранените са в болница. \r\n\r\n От полицията официално потвърдиха, че виновник за сблъсъка е 64-годишният водач на автобуса, който не е спрял на знак „Стоп“ при пресичане на главен път и не е спазил предимство. Така той е застрашил живота на девет деца и трима възрастни пътници, както и на още пет души в колата, участвала в инцидента. \r\n\r\n Двамата шофьори са тествани за алкохол, пробата е отрицателна. \r\n \n\t\t\t\t\t\t", "date": "2018.05.29", "title": "Потвърдено: Шофьорът на автобуса е виновен за катастрофата край Враца!"}
{"url": "http://www.bnews.bg/article/242761-borisov_vodi_tsyal_ansambal_ministri_pri_putin_patreotite_sa_aut_koeto_e_napalno_logichno", "text": "\n Вицепремиерът Томислав Дончев, финансовият министър Владислав Горанов, министърът на енергетиката Теменужка Петкова, министърът на туризма Николина Ангелкова и министърът на културата Боил Банов, както и изпълнителният директор и член на УС на „Булгартрансгаз“ ЕАД Владимир Малинов ще влязат заедно с Бойко Борисов на разговорите с руския президент Владимир Путин, съобщиха от МС. \r\n\r\n Срещата с президента на Русия ще започне утре в 14.00 часа в Кремъл. Това е първата визита на Борисов в Москва, въпреки че е вече трети мандат премиер на България. \r\n\r\n В първия му мандат отношенията с Москва бяха \"приватизирани\" от президента Първанов, а във втория бяха \"замразени\" от президента Плевнелиев. \r\n\r\n С избирането на Румен Радев за президент бе възстановен диалогът с Кремъл, за което способства и външно-политическата ситуация. Въпреки санкциите ЕС и Москва развиват прагматичните си отношения с Русия, а Макрон и Меркел направиха знакови визити при Путин през този месец, които имат конкретни икономически измерения. \r\n\r\n Посещението на Борисов идва седмица, след като в Сочи българският президент Румен Радев за първи път бе приет от руския си колега. Това бе и първият диалог на високо ниво между двете страни в последните 5-6 години. \r\n \n\t\t\t\t\t\t", "date": "2018.05.29", "title": "Борисов води цял ансамбъл министри при Путин! ПатрЕотите са АУТ, което е напълно логично! "}
{"url": "http://www.bnews.bg/article/242747-eto_kakva_e_bila_karvavata_drama_v_kyustendil_i_koya_e_ubitata_zhena_v_mazeto", "text": "\n  е проститутка, а убиецът й -  неин клиент. \r\n\r\n До разплитането на случая се стига вчера, след като 53-годишният Божидар Драганов – Докера отива сам в полицейското управление и прави пълни самопризнания за случилото се в нощта на 13 май. \r\n\r\n Мъжът живеел на квартира в къща, намираща се на площад „Априлско въстание“ 10. В злополучната нощ той повикал на гости 32-годишната Мариана Емилова, която често ползвал за платена любов. След изпито голямо количество алкохол двамата се скарали и Докера намушкал няколко пъти с нож жертвата си. \r\n\r\n На сутринта видял, че е починала, омотал я в найлонови чували и скрил трупа й в едно от мазетата на къщата, пише \"Монитор\". „След направени пълни самопризнания е открит трупа на жената в напреднала фаза на разложение. 53-годишният извършител е задържан в ареста на полицейското управление. По случая е започнато досъдебно производство, работата продължава под прякото наблюдение на прокурор от Окръжна прокуратура – Кюстендил“, обявиха от пресцентъра на ОД МВР. \r\n\r\n Изкарвал пари от контрабандни цигари и алкохол Докера от няколко години живеел на квартира на площад „Априлско въстание“ 10. Къщата е собственост на 68-годишният Пламен, който давал стаи под наем. За случилото се обаче дори той самият не предполагал до идването на екипи от полицията. Иначе Божидар Драганов бил известен сред съседи си с незаконната продажба на контрабандни цигари и алкохол. Не веднъж или два пъти пък при него идвали жрици на любовта. „Целия квартал знаеше с какво се занимава. Купуваха цигари, алкохол и какво ли не. \r\n\r\n Чухме от полицията, че даже е разчленил жената. Дали е вярно не сме видели. Не сме усетили и миризма, защото трупа е бил в мазето, а там е по-хладно. Видяхме с очите си обаче как снощи полицаите влизаха в къщата с противогази, заради силната миризма“, разказват живеещи в района кюстендилци.  Те самите виждали не веднъж или два пъти да прибират в полицията Божидар заради незаконния му бизнес, но след ден-два отново се връщал и продължавал. „Тука до къщата има гараж и едно прозорче. Там беше сложил звънец и който дойде през него му продаваше цигари и алкохол. Идва ли са и хора с луксозни джипове, но какво от това. Ето, сега сме сигурни, че ще сключи споразумение с прокуратурата и ще лежи по-малко в затвора“, гневяха се съседи на 53-годишният кюстендилец. \r\n  \r\n \n\t\t\t\t\t\t", "date": "2018.05.29", "title": "Ето каква е била кървавата драма в Кюстендил и коя е убитата жена в мазето!"}
{"url": "http://www.bnews.bg/article/242745-iznenada_sadat_pusna_ot_aresta_narkomana_napadatel_ot_troley_7", "text": "\n Съдът пусна под домашен арест Георги Георгиев, който наръга 18-годишният Борислав в тролей № 7. \r\n\r\n Той призова магистратите да го пуснат под домашен арест, защото искал да види майка си за последно жива. \r\n\r\n Според съдиите нарокоманът, който е с обвинение за опит за убийство, обвинението, което му е повдигнато, е прекалено тежко. Магистратиет посочиха в мотивите си още, че има данни само за това, че е нанесъл телесна повреда на жертвата и няма опасност да извърши ново престъпление или да се укрие предаде БТВ. \r\n\r\n Припомняме, че Георги наръга 18-годишния младеж, защото направил забележка на деца в тролея, че ядат семки и цапат превозното средство. \r\n\r\n Припомняме, че на  \r\n \n\t\t\t\t\t\t", "date": "2018.05.29", "title": "ИЗНЕНАДА:  Съдът пусна от ареста наркомана нападател от тролей 7!"}
{"url": "http://www.bnews.bg/article/242746-uzhas_37_miliona_martvi_pcheli_sled_zasazhdane_na_gmo_tsarevitsa", "text": "\n Милиони пчели са били намерени мъртви, след като GMO царевица е била засадена преди няколко седмици в Онтарио, Канада. Местният пчелар Дейв Шуит, който произвежда мед в Елъмууд, е загубил около 37 милиона пчели, което се равнява на около 600 кошера. Много от пчеларите обвиняват неоникотиноидите или \"неониката\" за колапсния колапс на пчелите, поради което много страни в ЕС вече забраниха неоникотиноидния клас пестициди. Два от най-продаваните пестициди  е известно, че навлизат в нектара и убиват полезни насекоми като пчелите. \r\n\r\n Масовата търговия с тези лекарства през последните години отчита и странно съвпадение с появата на мащабни смъртни случаи на пчелите в много европейски страни и в САЩ. От доста време  учените  се мъчат да намерят точната причина за масовото умиране на пчелите, феномен, който те наричат ​​\"разстройство на колапсния колапс\" (CCD). \r\n\r\n В САЩ, в продължение вече на седем последователни години, медоносните пчели са в упадък. Американски учени са открили 121 различни пестициди в проби от пчели, восък и цветен прашец, като поставят акцент на идеята, че пестицидите са ключов проблем. \"Ние вярваме, че някои фини взаимодействия между храненето, експозицията на пестициди и други стресови фактори се сближават, за да убиват колониите\", каза Джефри Петис от лабораторията за изследване на пчелите на АРС. \r\n\r\n Сривът в глобалния брой на пчелите е сериозна заплаха за културите. Смята се, че една трета от всичко, което ядем, зависи от опрашването на пчелите, което означава, че пчелите допринасят за глобалната икономика. \r\nНово проучване, публикувано в журналистическите издания на Националната академия на науките, показва, че неоникотиноидните пестициди убиват пчелите, като увреждат имунната им система и ги правят неспособни да се борят с болести и бактерии. Напрактика умирането на пчелите е напът да постави човечеството пред нова хуманитарна криза, предизвикана от невъзможността да произвеждаме храни по естествен път. Европейския съюз вече предприе сериозни мерки след масовото умиране на пчели в Обединеното кралство и забрани много от вредните за пчелите препарати, това обаче явно не е достатъчно, за да спасим  насекомите, от които зависи и нашия живот. \r\n  \r\n \n\t\t\t\t\t\t", "date": "2018.05.29", "title": "Ужас! 37 милиона мъртви пчели след засаждане на ГМО царевица!"}
{"url": "http://www.bnews.bg/article/242726-abramovich_veche_e_nay_bogatiyat_izraelets", "text": "\n Руският бизнесмен Роман Абрамович е получил израелско гражданство и местните веднага го обявиха за най-богатия израелец. \r\n\r\n За това съобщи ТАСС, като цитира вестник \"Таймс ъф Израел\". \r\n\r\n Според изданието Абрамович ще живее в престижен район на Тел Авив, в частна резиденция, която купил от израелската актриса Гал Гадот. В качеството му на нов гражданин на Израел Абрамович нямало да плаща данъци в период от 10 години, допълва изданието, цитирано от БНР. \r\n\r\n Абрамович прибегна до тази хитрост, заради затруднения около получаването на британска виза. Според британски медии той щял да получи нова виза, ако докаже поризхода на парите си. \r\n\r\n Заявлението за инвеститорска виза на собственика на футболния клуб \"Челси\" все още не е одобрено, а причина за забавянето са рестриктивните мерки и санкции срещу Русия, които започнаха през 2015 година. \r\n \n\t\t\t\t\t\t", "date": "2018.05.29", "title": "Абрамович вече е... най-богатият израелец"}
{"url": "http://www.bnews.bg/article/242735-upravlyavashtite_ot_gerb_i_obedineni_patrioti_se_podigraha_na_naroda", "text": "\n \r\nУправляващите от ГЕРБ и Обединени патриоти се подиграха на народа чрез промените в  Закона за защита от шума в околната среда. Както е известно тези промени бяха инициирани от вицепремиера Валери Симеонов. \r\n\r\n Странното обаче е, че ако вие се веселите в дискотека или заведение след 23. 00 часа на по силна музика, собственикът ще трябва да плати доста сериозна  санкция. Интересна поправка обаче обезсилва действието на закона, ако веселбата ви е в следствие на партийно събрание. \r\n\r\n Оказва се, че управляващите са си оставили врата чрез създаването на нова точка седем  на алинея втора от член трети на закона, чрез която законът няма да се прилага за партийните оргии и веселби на партийните величия. Така управляващите за пореден път се подиграха с народа и показаха, че не им пука за електората!  \r\n  \r\n \n\t\t\t\t\t\t", "date": "2018.05.29", "title": "Управляващите от ГЕРБ и Обединени патриоти се подиграха на народа!"}
{"url": "http://www.bnews.bg/article/242728-i_vse_pak_sreshta_mezhdu_tramp_i_kim_chen_un_mozhe_i_da_ima", "text": "\n \r\nВисш съветник на севернокорейския лидер Ким Чен-ун пристигна снощи в Сингапур, съобщи японската обществена телевизия Ен Ейч Кей, цитирана от Ройтерс. Това е най-новата индикация, че насрочваната и отлагана среща на върха САЩ - Северна Корея ще се състои. \r\n\r\n Ким Чхан-сон, де факто началник на генералния щаб на севернокорейските въоръжени сили, отпътува за Сингапур през Пекин снощи. \r\n\r\n Наред с това екип от американски правителствени служители, включително заместник-началникът на кабинета на Белия дом Джо Хагин, отпътува снощи от американската военновъздушна база Йокота в Япония за Сингапур, посочва Ройтерс. \r\n\r\n Южнокорейският президент Мун Дже-ин каза, че в дните преди срещата Тръмп - Ким може да има и още негови непредвидени срещи с Ким, като тази в събота в граничното село Панмичжон в демилитаризираната зона.  \r\n\r\n Това се случва след като Тръмп първа заяви категорично, че такава среща няма да има и то с нарочно писмо до севернокорейския лидер, а дни по-късно омекна и каза, че може пък и да се срещнат. \r\n \n\t\t\t\t\t\t", "date": "2018.05.29", "title": "И все пак: Среща между Тръмп и Ким Чен-ун може и да има"}
{"url": "http://www.bnews.bg/article/242723-vtornik_s_letni_temperaturi_no_nad_planinite_mozhe", "text": "\n През нощта над по-голямата част от страната ще преобладава ясно и почти тихо време. Утре ще е предимно слънчево с временни увеличения на облачността. Валежи са малко вероятни. Ще духа слаб източен, в Източна България до умерен североизточен вятър. Максималните температури ще са между 26° и 31°, съобщават от НИМХ към БАН. \r\n\r\n Атмосферното налягане е по-високо от средното за месеца и ще остане без съществена промяна. По Черноморието ще бъде предимно слънчево. Сутринта на места ще е с ниска облачност. Ще духа до умерен североизточен вятър. Максималните температури ще са 22°-26°. Температурата на морската вода е 20-22°. Вълнението на морето ще е 3-4 бала. \r\n\r\n В планините ще преобладава слънчево време с временни увеличения на облачността, вероятността за валежи е малка. Ще духа слаб до умерен вятър от изток-североизток. Максималната температура на височина 1200 метра ще е около 18°, на 2000 метра – около 11°. \r\n\r\n \r\n  \r\n \n\t\t\t\t\t\t", "date": "2018.05.29", "title": "Вторник с летни температури, но над планините може..."}
{"url": "http://www.bnews.bg/article/242731-patreotarite_na_valeri_simeonov_iskat_nalagane_na_po_visok_imoten_danak_tselyat_zaselvane_na_bezhantsi", "text": "\n \r\nПореден безумен законопроект сътвориха патреотарите на Валери Симеонов! \r\n\r\n Искат собствениците на жилища в несъществуващи курорти да плащат по-високи имотни данъци за наследените жилища. В  желанието си да изгонят руските собственици на жилища по Черноморието, капацитети като Йордан Апостолов, който се прочу с укриването на имоти за милиони, неговия колега Валентин Касабов, който пък се прочу с измислен прадядо ковчежник на Левски, Георги Колев, който гордо се е снимал с брояча на гласове за ДПС в Турция  и другите им ортаци на практика удариха с по-висок данък хората по селата, на които обещаваха полицейска защита от кражбите на малцинствата. \r\n\r\n С предлаганите промени в закона за местните данъци и такси хората на Валери Симеонов увеличават имотния данък в 138 населени места, които някога са били обявени за курорти.Всички, които притежават жилища , които не са основно такова за тях в куророти включени в списъка на Министерски съвет ще плащат по-висок данък. Ето линк към списъка с курортите : \r\nЗа съжаление повечето населени места са обезлюдени отдавна и основното им население е от роми. Ярък пример е село Стефан Караджово, което е било обявено за курорт през далечната 1963 г. За съжаление родното място на Стефан Караджа е населено предимно с роми, а по-голямата част от жителите му отдавна търсят поминък в чужбина или по големите градове. \r\n\r\n Сега тези хора ще плащат по-високи данъци за пустеещите бащини домове, които не са тяхно основно жилище.Същата участ ще споделят и собствениците на такива жилища в десетки други села като Мараш, Бели Искър,Михалково, Елешница, Красново, гр. Меричлери, гр.Котел, който е загубил 2500 души от населението си и още много други населени места. \r\n\r\n Според запознати в пъкленото дело патриотарите целят чрез законопроекта си хората да продадат на безценица имотите си и в тях да бъдат заселени бежанци и работници от трети страни, които ще бъдат внасяни, за да работят за по- ниски заплати. Въобще капацитетите на Симеонов ще нанесат пореден тежък удар върху българското население и за пореден път ще обслужат чужди антибългарски интереси!    \r\n  \r\n \n\t\t\t\t\t\t", "date": "2018.05.29", "title": "Патреотарите на Валери Симеонов искат налагане на по-висок имотен данък! Целят заселване на бежанци!"}
{"url": "http://www.bnews.bg/article/242711-bashar_rahal_veche_ne_krie_lyubovnitsata_si", "text": "\n На Башар Рахал очевидно не му пука, че кръшка на жена си, че дори е запознал най-новата си любовница с роднините. Актьорът вече не крие връзката със своята колежка от „Лотария България“ – Райна Караянева. Той бе с нея и сестра си Карла на официално светско събитие миналата седмица, без да се притеснява, че всички колеги ще ги видят заедно, а фотографите ще го щракнат с прясната му тръпка, писа „Таблоид“. \r\n\r\n Явно връзката на непоправимия женкар с хубавата Райна вече е напълно официална и двамата не се притесняват да демонстрират близостта си. Това стана ясно, след като се появиха под ръка на премиерата на най-новия филм с участието на Башо „Революция Х“, а после цяла вечер бяха заедно на партито, с което бе полята първата прожекция. \r\n\r\n Впечатление направи, че водещата както преди прожекцията, така и след нея със сестра му Карла не се разделиха и изглеждаше, че и двете се чувстваха спокойно в една компания. През цялото време си говореха приятелски, обсъждаха филма, гостите на премиерата, храната и т.н. \r\n\r\n Башар бе настанил Карла и Райна на най-удобните места, здрависа се с всичките си колеги, след което се присъедини към двете жени. Башо от години е в отворен брак със съпругата си Калина, която живее в САЩ. Флиртът му с Караянева е стартирал преди 2 години, но не продължил дълго, заради връзката на Рахал с актрисата Ралица Паскалева. Тя пък му би шута по-късно заради волейболиста Теодор Салпаров, след което Башар се завърнал при Райна.    \r\n \n\t\t\t\t\t\t", "date": "2018.05.29", "title": "Башар Рахал вече не крие любовницата си"}
{"url": "http://www.bnews.bg/article/242733-haosat_sas_zashtita_na_lichnite_danni_prodalzhava_kzld_obache_parvo_nyama_da_nakazva_a", "text": "\n Докато бизнесът още се чуди как да процедира с новия Регламент за защита на личните данни, като мнозина още не са направили още задължителните пренастройки, а самите промени в Закона имат крайна дата за приемане на становища и обсъждане 30 май, от Комисията за защита на личните данни дадоха обещания. \r\n\r\n омисията за защита на личните данни (КЗЛД) няма да налага незабавно санкции в случай на нарушение на влезлия в сила в петък Общ регламент за защита на данните (GDPR), а първо ще предупреждава и ще дава срок за отстраняване на проблема. Подходът на регулатора беше разяснен лично от председателя на КЗЛД Венцислав Караджов в интервю за БНР. \r\n\r\n От петък той е и зам.-председател на Европейския комитет за защита на личните данни, който е надзорният орган за спазването на регламента в целия ЕС. Караджов посочи, че регулаторите в ЕС са разделени в подхода, който ще следват, следейки за изпълнението на правилата, въведени от GDPR. Половината от тях незабавно ще налагат санкции, а други, като българската комисия, ще ги използват като последно решение. \r\n\r\n „Нашият начин на мислене като регулатор е, че ние трябва да подпомогнем бизнеса да спази изискванията, по този начин и физическите лица ще се чувстват по-защитени. В  противен случай за бизнеса ще възникнат много финансови и други задължения, за да може да отговори на новите изисквания“, каза Караджов. \r\n\r\n И обясни: „Санкциите ще се прилагат, след като се установи, че не може с други механизми да се отстрани определено нарушение или когато то е станало вече съществено. Надзорните органи целят да изградят една превантивна среда. Тяхната цел не е да фалират бизнеса или да го поставят в невъзможност да си върши работата. Ние винаги сме давали първо задължителни указания, ако не бъдат спазени, задължителни срокове за тяхното изпълнение“. \r\n\r\n „Приветстваме конструктивния подход на комисията, Това би бил работещ вариант и бизнесът ще бъде научен как да спазва регламента“, коментира изпълнителният директор на Асоциацията на индустриалния капитал Добрин Иванов. \r\n\r\n Караджов коментира и вече възникнали казуси. Например този, че столична болница изисква от пациент от провинцията да дойде в София, за да си запише час при специалист, само за да подпише декларация, че предоставя личните си данни, а после да пътува втори път за същинския преглед. \r\n\r\n „За мен става въпрос за незнание и презастраховане, поради липса на знание. Заради това се извършват практики, които не би следвало да се прилагат. Няма защо за едно записване по телефон за уговорен ден и час от физическо лице да се изисква то да дойде и да го направи на място, камо ли пък да се съберат лични данни от него. Става дума за определено физическо лице, което си дава двете имена и желае да се запише при определен лекар. Аз не виждам тук обработване на лични данни в такива обеми, които да навредят на физическото лице, в случай, че то ги предостави на болницата“, каза Караджов. \r\n\r\n Той обясни, че няма нужда хората, които купуват лекарства, частично или изцяло платени от здравната каса, да попълват никакви декларации в аптеките. „Всеки клиент си има здравна книжка с определен номер, записването му, като му се снемат данни от лична карта, е напълно достатъчно. Защо трябва да се подписва декларация от физическото лице, още повече, че лекарствата могат да се вземат от негов роднина“, каза шефът на КЗЛД. \r\n\r\n Караджов направи коментар и на друг казус – използването на документи, съдържащи лични  данни, при журналистически разследвания. „Обработването на данни за журналистическо разследване е основание за изключване на общото правило на регламента за обработване на лични данни. Има обществен интерес и той надделява над индивидуалния интерес на физическото лице. Още повече като е разследване на публични лица, чието ниво на защита поначало е занижено“, обясни той. Но направи разграничение между истинско журналистически разследване в полза на обществото и материалите на жълтите медии. Като посочи, че в тези случаи КЗЛД ще събира данни и ще преценява всеки конкретен случай, за да не може под прикритието на разследване да се събират данни за нечие омаскаряване. \r\n \n\t\t\t\t\t\t", "date": "2018.05.29", "title": "Хаосът със защита на личните данни продължава, КЗЛД обаче първо няма да наказва, а..."}
{"url": "http://www.bnews.bg/article/242729-pleven_pochita_golemiya_svetlin_rusev_sas_spetsialna_izlozhba", "text": "\n В Плевен днес отварят съболезнователна книга в памет на акад. Светлин Русев, който почина в събота на 84-годишна възраст. На своя роден град големият художник остави над 400 картини, графики и скулптури от цял свят, които са изложени в Художествената галерия Дарение „Колекция Светлин Русев“. \r\n\r\n Неговите картини и това дарение привличат любители на изкуството от цял свят вече над 30 години в град Плевен. Големият художник е удостоен със званието „Почетен гражданин на Плевен“. \r\n\r\n „Той е от фигурите, които остават в културната история на България и не само в културната но и в обществено-политическата“, каза кметът Георг Спартански. „Той беше изключително ангажиран човек -  със свое мнение, със свои принципи, които отстояваше и когато беше необходимо, без значение дали се харесва на някого, казваше нещата такива, каквито ги вижда. Вярвам, че ще остане в паметта на българите с многото дела, които е направил, с изключителния дарителски жест към Плевен“. \r\n\r\n Съболезнователната книга ще бъде отворена за граждани от 10.00 часа в Художествена галерия Дарение „Колекция Светлин Русев“, предаде БНР. \r\n \n\t\t\t\t\t\t", "date": "2018.05.29", "title": "Плевен почита големия Светлин Русев със специална изложба"}
{"url": "http://www.bnews.bg/article/242734-zloveshta_nahodka_v_mazeto_trup_na_ubita_zhena_v_kyustendil", "text": "\n 53-годишен мъж е арестуван за убийството на 32-годишна жена от Кюстендил, съобщават от Областната дирекция на МВР. \r\n\r\n Мъжът е направил самопризнания за престъпното деяние. Той е признал пред полицаите, че е убила жената още на 13 май,  но после укрил трупа в мазето на къщата си. При последвалите процесуално-следствени действия е намерено тялото на 32-годишната жена в напреднала фаза на разложение. \r\n\r\n Жертвата е била обявена за общодържавно издирване на 23 май. Тялото е закарано за аутопсия в кюстендилската болница. \r\n\r\n По случая е започнато досъдебно производство в РУ - Кюстендил, работата продължава под прякото наблюдение на прокурор от Окръжна прокуратура. Разследват се причините, довели до убийството. \r\n \n\t\t\t\t\t\t", "date": "2018.05.29", "title": "Зловеща находка в мазето -  труп на убита жена в Кюстендил! "}
{"url": "http://www.bnews.bg/article/242724-sebastian_kurts_s_zhelezni_merki_sreshtu_chuzhdentsite_nikakvi_sotsialni_pomoshti_ako_ne_govoryat_nemski_ezik", "text": "\n Австрия планира орязване на помощите на чужденци, неговорещите немски език, обяви австрийският канцлер Себастиан Курц, цитиран от Deutsche Welle, цитиран от \"Фокус\". \r\n\r\n \"Фундаментален закон ще въведе владеенето на немски език като ключово условие за получаване на пълния пакет от социални помощи\", заяви канцлерът Курц на пресконференция. \r\n\r\n \"Това означава, че който има недостатъчни езикови знания няма да може да получава пълната минимална социална помощ\", добави той. От неговите думи става ясно, че повечето хора на социални помощи живеят във Виена. Половината от тях са чуждестранни граждани, факт, който той описа като \"плашещ\". \r\n\r\n Съгласно европейската директива за свободно движение Австрия трябва да третира всички граждани на Европейския институт наравно с австрийските граждани. \r\n \n\t\t\t\t\t\t", "date": "2018.05.29", "title": "Себастиан Курц с железни мерки срещу чужденците: Никакви социални помощи, ако не говорят немски език!"}
{"url": "http://www.bnews.bg/article/242730-sergey_i_yuliya_skripal_mozhe_da_imat_porazheniya_v_badeshte", "text": "\n Лекарите в Солсбъри се опасяват, че пораженията за Сергей Скрипал и неговата дъщеря може да са по-сериозни в бъдеще. Двамата станаха жертва на атака с нервнопаралитичен агент \"Новичок\" на 4 март. Как се лекува отваряне с подобно вещество засега остава по-скоро неизвестно. \r\n\r\n Честният отговор е, че не знаем. Целият ни опит е лечението на трима души, отровени с Новичок. Мога да кажа, че още се учим, коментира д-р Кристин Бланшард, директор на болницата в Солсбъри. \r\n\r\n Персоналът в болницата обаче се тревожи дали и някой от тях няма да стане жертва на нервнопаралитичния агент. Признават също, че не са очаквали Скрипал да оживеят. \r\n\r\n Инцидентът със семейство Скрипал предизвика остра реакция от страна на западните правителства и САЩ, които обвиниха Русия за това и доведе до прогонване на дипломати. Русия отрича да е замесена. \r\n \n\t\t\t\t\t\t", "date": "2018.05.29", "title": "Сергей и Юлия Скрипал може да имат поражения в бъдеще"}
{"url": "http://www.bnews.bg/article/242732-opasni_ulitsi_avtobus_pomete_motoristka_v_stolitsata", "text": "\n Катастрофа между автобус и мотор е станала на столичния бул. \"Черни връх\" преди минути, научи БЛИЦ. \r\n\r\n Момичето, което е управлявало мотора е пострадало, но няма опасност за живота. Не е ясно какво е предизвикало сблъсъка. Към мястото на инцидента пътуват екипи на полиция и спешна помощ. \r\n  \r\n \n\t\t\t\t\t\t", "date": "2018.05.29", "title": "Опасни улици: Автобус помете мотористка в столицата!"}
{"url": "http://www.bnews.bg/article/242727-belodrobno_bolnite_na_protest_pred_mz_trima_ot_nas_veche_sa_martvi_darzhavata_ni_ubiva", "text": "\n Днес от 10:00 ч. белодробно болни организират протест пред сградата на Здравното министерство. Недоволството е породено от проблеми, свързани с отказ за извършване на белодробни трансплантации от страна на клиника във Виена, с която би трябвало да имаме договор по линия на международната организация \"Евротрансплант\". \r\n  \r\nСпоред пациентите заради подобни откази вече трима българи са починали. Към момента чакащи за белодробни трансплантации според Изпълнителната агенция по трансплантация са 16 души. Ако не се предприемат спешни мерки, те няма да дочакат своя нов бял дроб, обясни пред Дарик организаторът на недоволството и председател на „Асоциация пулмонална хипертония“ Тодор Мангъров: \r\n  \r\n„Трансплантация на бял дроб в България не може да бъде извършена поради ред причини. Все още български клиники тази манипулация не могат да я правят. За да се направи трансплантация на бял дроб на български пациент е необходимо българският пациент да отиде и да бъде обгрижен, само че в клиника в Европа“, посочи той. \r\n  \r\n„За да могат тези трансплантации да се осъществят, конкретно за клиниката във Виена, българският пациент трябваше да бъде вкаран в листата за чакащи, която е към фондация „Евротрансплант“, което е обединение от седем държави, които се намират в Централна Европа, и по този начин, ако евентуално се появи подходящ донор, българският пациент получава своя нов бял дроб, от който има необходимост. Това обаче прекъсна преди година и половина“, каза още Тодор Мангъров. \r\n  \r\n„Според нашите здравни власти, визирайки Министерство на здравеопазването и Агенцията по трансплантациите, работата е свършена и няма нито една основателна причина българските пациенти да не се обгрижват по линията на Евротрансплант, а според Евротрансплант ние нямаме такъв договор. Така се оказва, че сме в този Параграф 22 вече година и половина. Има трима пациенти, които не дочакаха трансплантация на бял дроб и няма нито един активно чакащ пациент за трансплантация на бял дроб“, допълни Мангъров и посочи, че протестът е провокиран от това, че уж всички са си свършили работата, но реално хората умират, защото няма пациент, който да чака за трансплантация на бял дроб в Европа, предаде Дарик. \r\n\r\n „Ние символично ще им раздадем един еднопосочен самолетен билет, с който ще им пожелаем успех по пътя им към успешна емиграция в Европа. Единственият шанс за тях е да емигрират“, каза още организаторът на недоволството и председател на „Асоциация пулмонална хипертония“ Тодор Мангъров. \r\n  \r\n\r\n   \r\n \n\t\t\t\t\t\t", "date": "2018.05.29", "title": "Белодробно болните на протест пред МЗ: Трима от нас вече са мъртви, държавата ни убива!"}
{"url": "http://www.bnews.bg/article/242704-mira_dobreva_debela_i_obezobrazena_ot_botoks", "text": "\n Мира Добева не прилича на себе си от многото ботокс, с който е наблъскано лицето й, видя HotArena.Репортер на „Таблоид“ засече журналистката в центъра на София, преди да мине през макиажа на гримьорите в БНТ, и установи, че гледката наистина е плашеща. \r\n\r\n Физиономията на красавицата от Златоград е подута, а от огромните скули очите й почти не се виждат. Изкуствената визия най личи, когато водещата на „Денят отблизо“ се усмихне. За капак блондинката е сложила поне 10 кг отгоре на фината си някога осанка. Мира се носи с широки дрехи, поли или рокли. \r\n\r\n От БНТ издадоха, че в последно време тя движи предимно с ефирни поли, които подчертават наедрелия ханш и коремче. Напоследък любимата на режисьора Жоро Торнев  не спирала да обикаля клиниките, за да се боде с още помпи ботокс. Всячески се опитвала да стопира старостта и и не успявала да приеме, че това е неизбежен процес. Не пропускала новост в лицевата пластика, уголемяването на устните и опъването на бръчките. Редовно посещавала салоните за красота, за да заглади кожа с крем, гел и подмладяващи инжекции. \r\n\r\n На снимките в социалната мрежа Мира изглежда доста по-различно, отколкото на живо. Ако в интернет изглежда като секс символ, то на живо изглежда дори на повече от 45 години. \r\n \n\t\t\t\t\t\t", "date": "2018.05.29", "title": "Мира Добрева дебела и обезобразена от ботокс "}
{"url": "http://www.bnews.bg/article/242725-strashna_seriya_uchilishten_avtobus_katastrofira_kray_kubrat", "text": "\n Училищен автобус и лек автомобил са се ударили на пътя Кубрат – Завет, съобщи МВР. \r\n\r\n През болнично заведение са преминали 10 деца. Те са без сериозни наранявания и са освободени. \r\n\r\n По-тежко е пострадала водачката на лекия автомобил. \r\n\r\n Сигнал за инцидента е подаден около 7 ч. тази сутрин. \r\n\r\n Път II-23 Кубрат – Исперих в участъка от Кубрат до Завет е временно затворен за всички МПС. На място се извършва оглед. Пътни полицаи регулират движението. \r\n\r\n Обявен е обходен маршрут:  Кубрат – Савин – Севар – Сушево – Завет. \r\n\r\n Припомняме, че вчера  \r\n \n\t\t\t\t\t\t", "date": "2018.05.29", "title": "Страшна серия: Училищен автобус катастрофира край Кубрат!"}
