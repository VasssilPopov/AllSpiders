{"url": "http://www.bnews.bg/article/237245-zhenite_v_sauditska_arabiya_veche_imat_pravo_da", "text": "Жените в Саудитска Арабия вече имат право да откриват собствени фирми, без да искат съгласието на настойник от мъжки пол, съобщават световните агенции. Правителството обясни, че целта е да стимулира частния сектор. „Сега жените могат да основават собствени предприятия и да ползват интернет услугите (на правителството), без да е необходимо да доказват, че имат съгласието на свой настойник“, обяви на сайта си министерството на търговията и инвестициите. Досега саудитките трябваше да представят доказателство, че имат разрешение от свой настойник от мъжки пол (най-често съпруг, баща или брат), за да могат започнат административни процедури.   От миналата година влиятелният 32-годишен саудитски престолонаследник Мохамед бин Салман извършва поредица реформи за стимулиране на участието на жените в обществения живот. Целта е до 2030 г. делът на работещите жени в Саудитска Арабия да нарасне от 22 на над 30 процента.   На 12 февруари прокуратурата в Рияд съобщи, че възнамерява за първи път в историята си да назначи жени. Саудитската паспортна служба наскоро съобщи, че 107 000 жени са кандидатствали за 140 свободни работни места на летищата и граничните пунктове.   Миналата година кралството обяви, че от юни 2018 г. жените ще имат право да шофират, а от януари саудитските жени вече могат да посещават стадионите.   Принц Мохамед бин Салман обеща Саудитска Арабия да стане \"умерена и толерантна\" страна, скъсвайки с уахабизма - крайноконсервативно течение в исляма, което досега вредеше на имиджа на монархията на Запад.   Въпреки отварянето на кралството обаче, саудитките остават подчинени на множество ограничения – например при следване в университет или пътуване. \r\n ", "date": "2018.02.18", "title": "Жените в Саудитска Арабия вече имат право да..."}
{"url": "http://www.bnews.bg/article/237242-nov_doping_skandal_raztarsi_igrite_ruski_sportist_dade_polozhitelna_proba_na_olimpiadata", "text": "Руски спортист е дал положителна допинг проба на Зимните олимпийски игри в Пьонгчанг, съобщава АФП, цитирайки руски медии. Новината е потвърдена от говорителя на олимпийската делегация на страната Константин Виборнов, който обаче не разкри кой е атлетът или за кой спорт става въпрос. \"Днес в централата на нашата делегация бе получено писмо от МОК относно евентуално нарушение на антидопинговите правила. Няма да назоваваме атлета или спорта, докато не бъде отворена и Б-пробата, което трябва да стане до 24 часа\", коментира Виборнов, цитиран от ТАСС. Според медиите в Русия става въпрос за употреба на мелдоний, вещество, което влезе в забранения списък в началото на 2016-та година, предаде БГНЕС. Заради системните нарушения на антидопинговите регулации МОК забрани на Русия да участва на Олимпиадата в Пьонгчанг, но все пак разреши на руските спортисти да се състезават под неутрален флаг. Общо 168 руснаци участват на Игрите, като до момента те са спечелили три сребърни и осем бронзови медала. \r\n ", "date": "2018.02.18", "title": "НОВ ДОПИНГ СКАНДАЛ РАЗТЪРСИ ИГРИТЕ!\r\nРуски спортист даде положителна проба на Олимпиадата\r\n"}
{"url": "http://www.bnews.bg/article/237246-federer_zapisa_poredna_pobeda_sreshtu_grisho_nashemetsat_zagubi_s_0_2", "text": "\r\nГригор Димитров загуби с 0-2 (2:6, 2:6) срещу идола си Роджър Федерер във финала на тенис турнира в Ротердам. Номер 2 и номер 5 в ранглистата на АТП и номер 1 и 2 в схемата на турнира ще се борят за трофея (97-и за швейцареца или 9-и за българина), след като на полуфинал отстраниха Андреас Сепи и Давид Гофен. Балансът в срещите им досега е катастрофален за Григор, който има 6 загуби в 6 мача, като последното му поражение бе на \"Уимбълдън\" през миналата година. Плюс за 10 години по-младия Григор е, че игра само сет срещу Гофен на полуфиналите и имаше няколко часа повече за почивка преди финала. \r\nДомакините се бяха постарали с организацията за финала, като двамата тенисисти се появиха под звуците на местния DJ Афроджак в светлинно шоу в залата.", "date": "2018.02.18", "title": "Федерер записа поредна победа срещу Гришо, нашемецът загуби с 0:2"}
{"url": "http://www.bnews.bg/article/237244-balgarskoto_posolstvo_v_atina_otkri_pametna_plocha_na_vasil_levski", "text": "В деня на 145-ата годишнина от обесването на Васил Левски в българското посолство в Атина откри паметна плоча на националния ни герой. Председателят на българо-гръцкото сдружение за култура обяви, че Васил Левски ще бъде патрон на неделното училище към дружеството и то ще носи неговото име. Ученици от българските неделни училища в гръцката столица рецитират стихове за Апостола. Под звуците на български възрожденски песни гостите поднесоха венци и цветя пред барелефа. Тържеството започна с панихида за упокой на Васил Иванов Кунчев в българския храм \"Свети преподобен Йоан Рилски Чудотворец\" и продължи пред българското посолство. Над 200 наши сънародници - представители на културните дружества и неделните училища в Гърция, както и много българи от гръцката столица и приятели на България, взеха участие. Отец Иван отслужи освещаване на плочата и благослови присъстващите. Приветствие отправи временно управляващият посолството Веселин Иванов. За най-малките гости в киносалона на посолството е изнесен \"Урок по родолюбие\" с режисьор Искрен Красимиров (в ролята на Христо Ботев) и актьорът Симеон Владов (в ролята на Васил Левски).", "date": "2018.02.18", "title": "Българското посолство в Атина откри паметна плоча на Васил Левски\r\n"}
{"url": "http://www.bnews.bg/article/237241-otriha_martvo_i_obgoreno_tyalo_na_mazh_v_doma_mu_v_montata_ubiystvo_ili_neshtasten_sluchay", "text": "66-годишен мъж е открит мъртъв и обгорен в дома си в Монтана, съобщиха от полицията. Стопанинът на жилището на улица \"Хан Крум\" от два дни не вдигал телефона и обезпокоени роднините му вчера го потърсили. Намерили го овъглен в една от стаите, съобщава \"Булнюз\". Най-вероятно смъртта на човека е нещастен случай - той е паднал върху печката, след като му е прилошало заради сърдечен пристъп, смятат криминалисти.  По случая е образувано досъдебно производство.  \r\n ", "date": "2018.02.18", "title": "Oтриха мъртво и обгорено тяло на мъж в дома му в Монтата! Убийство или нещастен случай?"}
{"url": "http://www.bnews.bg/article/237243-machat_na_titanite_grisho_sreshtu_federer_v_bitka_za_titlata_v_roterdam_gledayte_na_zhivo_tuk", "text": "Григор Димитров срещу идола си Роджър Федерер във финала на тенис турнира в Ротердам. Номер 2 и номер 5 в ранглистата на АТП и номер 1 и 2 в схемата на турнира ще се борят за трофея (97-и за швейцареца или 9-и за българина), след като на полуфинал отстраниха Андреас Сепи и Давид Гофен. Балансът в срещите им досега е катастрофален за Григор, който има 6 загуби в 6 мача, като последното му поражение бе на \"Уимбълдън\" през миналата година. Плюс за 10 години по-младия Григор е, че игра само сет срещу Гофен на полуфиналите и имаше няколко часа повече за почивка преди финала. Тук може да гледате на живо мача на титаните:  ", "date": "2018.02.18", "title": "МАЧЪТ НА ТИТАНИТЕ! Гришо срещу Федерер в битка за титлата в Ротердам (ГЛЕДАЙТЕ НА ЖИВО ТУК)"}
{"url": "http://www.bnews.bg/article/237229-vanshno_ministerstvo_s_ostra_pozitsiya_za_lukovmarsh", "text": ". Това се посочва в декларация на Министерство на външните работи. \" \r\n ", "date": "2018.02.18", "title": "Външно министерство с остра позиция за Луковмарш "}
{"url": "http://www.bnews.bg/article/237218-momiche_s_hidzhab_predizvika_istinski_furor_izumi_s_talanta_si_zhurito_na_video", "text": "Френската студентка от сирийски произход Манал участва в забавното танцово шоу \"Глас\" във Франция и направи фурор сред журито и обществеността.  \r\nОтначало изпя песента \"Алилуя\" на английски, а след това на арабски популярната песен \"Аз съм Илах\" (О, Боже). За първи път момиче с покрита глава се появява на френското шоу за вокални таланти \"Глас\".  \r\n   ", "date": "2018.02.18", "title": "Момиче с хиджаб предизвика истински фурор! Изуми с таланта си журито на... (ВИДЕО)"}
{"url": "http://www.bnews.bg/article/237240-miro_ot_karizma_postavi_tezhak_ultimatum_na_zhena_si", "text": "„Ние сме като всички хора на своето време, с нищо не се различаваме. Вечно сме забързани и отлагаме хубавите неща, но идва момент, в който няма на къде повече и тогава просто трябва да се решим да ги реализираме”, обяснявал Миро на всички, които го подпитвали за личните му планове, пише \"Уикенд\". Певецът Мирослав Костадинов е твърдо решен скоро да има истинско семейство, разбраHo tArena.  Изпълнителят на „Гълъбо” повече от всичко иска да стане баща и с половинката му Ели най-накрая са достигнали разбирателство по темата. Двамата вече са започнали да работят над идеята за дете, за да може още тази година да го приветстват в живота си. Най-силното им желание било да го посрещнат в дома си още следващата зима, но това и двамата оставили в ръцете на Бог.  До сега двойката все отлагаше момента, в който да се сдобие с наследник. Макар да са заедно повече от 12 години, съпрузите никога не са били в съгласие по темата.  В последните години бащинските му инстинкти обаче ставали все по-силни и по-силни, а той трудно можел да им устои. Изпълнителят искал да има дете, на което да се посвети и на което да предаде своите виждания и ценности за живота.  За слабостта си към малките Миро е говорил не веднъж. Той има племенник от сестра си, който му е одрал кожата и с когото са много близки. Покрай него певецът се запознал с грижите за едно дете и осъзнал, че животът има смисъл именно в отглеждането и възпитаването на достойни хора. Всеки път, когато бил около малкия, той се чувствал толкова млад и жизнен, че му се приискало да има поне три свои хлапета, за които да се грижи.  Когато преди две години сключи брак с дългогодишната си партньорка Елена, Миро имал една основна цел – да я убеди, че им е време да имат деца. Това обаче далеч не се оказало лесна задача, защото съпругата му имала по-големи амбиции за бъдещето си от домакинстването.  Ели искала да направи ресторанта, в който работи като управител, едно от топ местата за хранене в Лондон и точно в момента никакви майчински пориви не я навестявали. Дори отказала са се прибере в София, където съпругът й има красива къща в полите на Витоша, за да води един спокоен и безгрижен семеен живот. Това решение щяло да означава само и единствено край на кариерата й, за която толкова се била стараела.  „Планът да имаме деца е много труден за постигане, защото с Ели не живеем заедно през повечето време. Когато съм при нея, се уговаряме да е в почивка, защото тя много работи. Какъв е смисълът двама души да живеят заедно като съквартиранти и да се разминават в коридора. С Ели може да не сме постоянно заедно, но времето си използваме ползотворно и не си позволяваме да се отегчим и скучаем както други улегнали двойки”, издавал е не веднъж своята стратегия певецът.  Вероятно на нея се дължи и фактът, че двамата са вече толкова години заедно, без да са преживели кризи, характерни за толкова много звездни двойки.  Разстоянието пазело страстта им жива и давало свобода на двамата да се развиват личностно и духовно.  Един обаче е неоспоримият недостатък на това положение. За да заченат бебето си, се налагало старателно планиране. За това и Миро решил да отдели 4 месеца, в които да остане във Великобритания и да е близо до жена си. В началото на годината пък двамата по традиция си взимали няколко седмици, за да пътуват по малко популярни места. Дори тайничко се надявали, че така може Ели да забременее с едно интернационално бебе.  „Ако Господ е рекъл, ще имаме деца с Ели. Вече чувствам, че ми е време за това решение”, философства Миро. След като получил принципното й съгласие по темата, вече настоявал, че ако се наложи той ще излезе в бащинство, за да не спира развитието на кариерата й.  \r\n ", "date": "2018.02.18", "title": "Миро от \"Каризма\" постави тежък ултиматум на жена си! \r\n"}
{"url": "http://www.bnews.bg/article/237230-brutalno_trima_turski_zhurnalisti_poluchiha_dozhivotni_prisadi", "text": "Истанбулски съд даде най-тежкото наказание – доживотен затвор - на шестима обвиняеми, сред които известните журналисти Назлъ Ълъджак, Ахмет Алтан и неговият по-малък брат Мехмет Алтан. Те бяха признати за виновни по обвинението „опит за премахване на конституционния ред в Република Турция като прибегнат до използването на сила и насилие\", съобщи в. „Хюриет дейли нюз“. В заключителното изслушване Назлъ Ълъджак, Ахмет Алтан, Мехмет Алтан, Феви Язъджъ, Якуп Шимшек и Шукрю Тюгрул Озшенгюл бяха признати за виновни и получиха тежките присъди. Условията за излежаване на наказанието предполагат, че те ще бъдат в изолирано затворено помещение до 23 часа на ден, без право на помилване и с ограничени посещения. Друг заподозрян в случая, Тибет Мурат Санлиман, беше оправдан, припомня БГНЕС. Съдийската колегия взе решение срещу възможно съкращаване на присъдата на виновните. Делото, известно като насочено срещу \"медийното крило\" на Фетхуллалистката терористична организация (ФЕТО), включваше и укрили се от правосъдието като Екрем Думанлъ, главен редактор на вестник „Заман“, чието издаване беше прекратено след обявяването на извънредно положение през май 2016 г., както и журналистите Емре Усулу и Тунчай Опчин. \r\n ", "date": "2018.02.18", "title": "БРУТАЛНО! Трима турски журналисти получиха доживотни присъди "}
{"url": "http://www.bnews.bg/article/237219-dneshnata_mladezh_udari_danoto_studentka_ot_plovdiv_razkazva_zashto_ne_iska_da_ima_detsa_skandalno_video", "text": "Студентка от Пловдив взриви Фейсбук със скандално видео. В краткия запис младото момиче описва защо не иска да има деца. \"Има няколко причини, поради които няма да бъде бременна. Първо - уважавам себе си. Второ - обичам да пуша и наркотици. Трето - реших, че е по-добре да отделя време на моите кожуси, отколкото да имам деца, защото изискват същите грижи. Децата са ужасни, не виждам смисъл защо трябва да отдам живота си на някакво лайно, което някой ден ще ми казва, че аз съм ужасен родител. Това е един прекрасен, слънчев ден, в който мога да отида да се напуша някъде, но трябва да изведа детето си на разходка... Не, мерси!\"  \r\n ", "date": "2018.02.18", "title": "ДНЕШНАТА МЛАДЕЖ УДАРИ ДЪНОТО! Студентка от Пловдив разказва защо не иска да има деца! (СКАНДАЛНО ВИДЕО)"}
{"url": "http://www.bnews.bg/article/237238-otlichno_predstavyane_oshte_edin_zlaten_medal_za_nasha_gimnastichka", "text": "Отличното представяне на българските гимнастички на Гран при в Москва продължи, след като Боряна Калейн спечели златен медал във финала на топка. По-рано днес злато спечели и националният ни ансамбъл във финала на пет обръча, а Калейн завърши втора на обръч. След това младата ни гимнастичка стъпи едно стъпало по-нагоре, стигайки до титлата на топка с резултат 17.950 точки. Тя остави зад себе си представителката на домакините Дина Аверина, която бе оценена със 17.350, а на почетната стълбичка се качи и Катарина Халкина от Беларус, предаде БГНЕС. Още едно отличие имаше и за ансамбъла, който спечели среброто във финала на три топки и две въжета. Родните грации получиха оценка 18.500 за изпълнението на съчетанието си, като единствено рускините получиха по-висока оценка - 19.300 точки. Медал за България имаше и в съпътстващия турнира в Москва, след като Ерика Зафирова стигна до бронзовото отличие в многобоя. \r\n ", "date": "2018.02.18", "title": "ОТЛИЧНО ПРЕДСТАВЯНЕ! Още един златен медал за наша гимнастичка! \r\n"}
{"url": "http://www.bnews.bg/article/237231-v_zdraveopazvaneto_e_krazhbata_na_desetiletieto", "text": "„В здравеопазванета е кражбата на десетилетието. Там липсва и диалог, което е плашещо. Може би затова, управителят на Здравната каса е изпратил писма до всички парламентарни групи, че е нужна актуализация на бюджета на НЗОК\". Това каза народният представител от ПГ на „БСП за България\" Александър Симов пред БТВ. Той добави, че е възможно високопоставен политик да е заплашвал шефа на касата. „Обвързаността, министърът непременно да си води шефа на НЗОК, показва, че нещо в системата не е наред\", каза още той. Симов припомни, че НЗОК, като институция, има проблем откакто Дянков, като финансов министър, е взел 1.5 млрд. лв. от нея, за които не е ясно къде са отишли. „Народният съд ни е наложен от Великите сили и ненапразно те пращат наблюдатели тук. Трябва да се проведе разговор за това, такъв ли е трябвало да бъде обхватът му\", заяви народният представител. „България по време на цялата Втора световна война е съюзник на Германия и в чл.5 на Парижкия мирен договор е заложено такъв съд да бъде проведен\", припомни социалистът. Симов добави, че БСП не наказва хората, които имат мнение, различно от това на партията. „При нас има вътрешнопартийна демокрация и Валери Жаблянов има право на мнение\", каза още той. „Познавам Иво Христов, а Бойко Борисов каза лъжа, още когато започна да го атакува. Не знам дали беше грешка или не\", отбеляза народният представител по темата за конфликта премиер- президент. Симов попита, защо премиерът коментира администрацията на президента и по-специално шефа на кабинета. „Според мен целта на Борисов е една- видимо е, че той е изморен от изпълнителната власт и се е прицелил в едно друго кресло, но няма да го получи\", заяви Александър Симов. Народният представител добави, че Румен Радев формулира редица въпроси, които витаят отдавна в общественото внимание.", "date": "2018.02.18", "title": "В здравеопазването е кражбата на десетилетието"}
{"url": "http://www.bnews.bg/article/237232-uzhasyavashta_statistika_do_nyakolko_godini_pochti_polovinata_balgarski_uchiteli_izlizat_v_pensiya", "text": "В следващите 8 години над 40% от българските учители предстои да излязат в пенсия и това ще доведе до един сериозен дефицит. Това предупреди заместник-министърът на образованието Деница Сачева пред БНР. \"Необходимо е да привлечем повече млади хора към професията на учителя и да се обърнем към учениците, които сега са на 15-16 години и да им кажем, че професията на учителя предстои да бъде много по-добре платена, с много по-добри условия на труд в рамките на следващите няколко години и е професия, която ще има голямо търсене\", посочи Сачева. Тя обясни, че на среща с родителски организации се е стигнало до консенсус, че видеонаблюдението в училищата и класните стаи може да бъде и много опасно за децата. \"По отношение на видеонаблюдението по-голямата част от участниците се обединиха около това, че подобен тип мярка не само че не би била решение, а би била отваряне на \"кутията на Пандора\". Агресията и насилието, за съжаление, е феномен, който далеч не е само в образователната система. Поели сме ангажимент за това да разработваме антистресова програма за учителите в детските градини и училищата\", увери високопоставеният чиновник.  Заместник-министърът уточни, че Министерството на образованието работело в посока на подобряването на работната среда на учителите. През 2016 година над 10 хиляди учители са придобили пенсия \"За първи път се говори за двойно увеличение на заплатите на учителите. Това е една от много съществените мерки, които трябва да бъдат взети. Говорим за инвестиции повече от 600 млн. лв. в образователна инфраструктура, които, въпреки мащаба на това число, ще бъдат недостатъчни за всички нужди\", коментира Деница Сачева.  От своя страна учителят по литература от 105 СОУ \"Атанас Далчев\" Николай Милчев смята, че видеонаблюдението е част от силно преувеличаване и фетиш към технологиите. \"Не знам защо в 21 век си помислихме, че технологията може да реши всичко. Слагането на камери в училище довежда до онзи абсурд, в който доверието се превръща в нещо като книга на Оруел. Чувал съм, че в училища е издигнат девиза \"Не на аналоговите учители в дигиталния свят\". Това е смразяващо! Камерата не е действителност, те я воайорство маскирано като страх. Прекрачва се много важна граница\", предупреди даскалът.  Настояват да се изпълнят пет основни искания Увеличението на заплатите е един лост, но той въобще не е достатъчен, смята още Милчев и предупреди, че в училище след време ще влязат такива учители, каквито условия и мотивация се създадат от държавата, за да стане настина престижна тази професия. \"Дайте права и самочувствие на учителите, защитете ги!\", настоя Николай Милчев.", "date": "2018.02.18", "title": "УЖАСЯВАЩА СТАТИСТИКА! До няколко години почти половината български учители излизат в пенсия"}
{"url": "http://www.bnews.bg/article/237225-chastnitsi_ograbvat_zlatoto_na_balgariya_zakupuvat_rudnitsi_s_privatizatsionni_bonove", "text": "Един от най-известните рудници в България е частна собственост и е закупен срещу приватизационни бонове, сигнализира загриженият нашенец Тони Диков. Става въпрос за най-голямото медно находище на Балканите - Елаците, което произвежда меден концентрат, от който годишно се получава над 50 хил. т мед и около 1,5 т злато.   ", "date": "2018.02.18", "title": "ЧАСТНИЦИ ОГРАБВАТ ЗЛАТОТО НА БЪЛГАРИЯ! Закупуват рудници с приватизационни бонове!"}
{"url": "http://www.bnews.bg/article/237233-stana_yasno_koya_e_zaginalata_zhena_v_pirin_snimka", "text": "Младата жена, която загина вчера при нелеп инцидент с лавина в Пирин, е опитната преводачка Ния Трейман. Инцидентът се случи вчера около 17:00 часа. 25-годишната Ниа е била на преход в снежната планина с двама свои приятели към хижа „Синаница“. Намирайки се на Момин връх, Ниа по невнимание е стъпила на снежна козирка, която се е счупила и това е предизвикало лавина, която повлякла и затрупала младата жена. Въпреки изключително бързата мобилизация и пристигане на спасителите до мястото на инцидента, те не можаха да спасят жената. Веднага след подадения сигнал са сформирани две групи от по две шейни, като втората група включва и кучето Норт, разказа спасителят Атанас Уков. Имахме доста трудности, защото мястото се намира в средата на планината, теренът е изключително труднодостъпен и опасен. Все пак кучето успя да намери момичето, но, за съжаление, късно, каза той. Жертвата е имала достатъчно опит с планината, не само у нас, но и с Пиринеите и Алпите, каза алпинистът Боян Петров, който я е познавал. „Това ѝ беше първото за сезона ходене на Пирин, някак си все го избягваше тази година. Не мога да кажа дали е било умишлено, но, ето – съдба“, каза той. Опитната планинарка е изкачвала също върхове и в Грузия, а миналата година е била и в Непал. Ния Трейман е родена през 1993 г. в град София. Завършва 9-а ФЕГ „Алфонс дьо Ламартин” през 2011. Приета е в специалност Френска филология в Софийския университет „Св. Климент Охридски” и след специализация във Франция завършва магистратура по превод в същия университет. Интересува се от съвременна литература, културология и педагогика. Сред авторите, които е превеждала, са Блез Сандрар, Франсис Жам и Андре Жид и др. \r\n ", "date": "2018.02.18", "title": "Стана ясно коя е загиналата жена в Пирин (СНИМКА)"}
{"url": "http://www.bnews.bg/article/237221-vremeto_ryazko_se_razvalya_vizhte_kakvi_temperaturi_ni_ochakvat", "text": "Облачността над страната ще бъде значителна. Вечерта в северозападните райони ще превали слаб дъжд. В източните райони от страната ще духа слаб южен, в Дунавската равнина запад-северозападен вятър. Максимални температури между 5° и 10°, в югозападните райони до 13°.  През нощта срещу понеделник на много места в Северна България ще има превалявания от дъжд, а след полунощ, с проникването на по-студен въздух от североизток, в Предбалкана и високите полета на Западна България ще превали сняг. Атмосферното налягане ще бъде близко до средното за месеца. През деня ще се задържи почти без промяна. Над планините ще има значителна облачност, но почти без валеж. Ще духа предимно умерен запад-югозападен вятър, който по-късно през деня ще се ориентира от северозапад. Максимална температура на височина 1200 метра около 6°, на 2000 метра - около 0°. \r\nНад Черноморието ще има значителна облачност, с повече слънце над южното крайбрежие. Ще духа слаб, преди обяд до умерен южен вятър. Максимални температури на въздуха: 7°-9°. Температурата на морската вода е 5-7°. Вълнението на морето ще бъде 1-2 бала.", "date": "2018.02.18", "title": "ВРЕМЕТО РЯЗКО СЕ РАЗВАЛЯ! Вижте какви температури ни очакват!"}
{"url": "http://www.bnews.bg/article/237222-pochitame_145_g_ot_obesvaneto_na_levski", "text": "1873 г. Васил Левски е псевдонимът, с който е известен Васил Иванов Кунчев, български революционер, идеолог и организатор на българската национална революция, национален герой. Основател е на Вътрешната революционна организация (ВРО) и на Българския революционен централен комитет (БРЦК). Известен е и като Апостола на свободата заради организирането и разработването на стратегията за освобождаване на България от османско иго. Той пътува по страната и създава тайни районни комитети, които да подготвят националния бунт. Неговата мечта е чиста и свята република, в която всички да имат равни права, независимо от етническата си и религиозна принадлежност. Създадената от него Вътрешна революционна организация е основата, върху която стъпват организаторите на Априлското въстание. Това въстание и последвалата Руско-турска война довеждат до възстановяване на държавата България на европейската карта. Други известни негови прозвища са „Дяконът“ и „Джингиби“ (Неуловимият). През 2007 година чрез национално телевизионно допитване на БНТ е избран за номер едно в списъка на най-великите българи за всички времена.  Васил е роден на 18 юли (6 юли стар стил) 1837 г. в Карлово в семейството на Иван Кунчев Иванов и Гина Василева Караиванова. Има двама братя — Христо и Петър — и две сестри — Яна и Марийка. Учи във взаимно училище в гр. Карлово и в класното в Стара Загора. През 1851 г. баща му умира и тримата братя остават да се грижат за семейството. Васил е на 14 и започва да учи абаджилък. От 1855 г. е послушник при вуйчо си Василий, таксидиот на Хилендарския манастир в Карлово и Стара Загора. Учи две години в класно училище в Стара Загора и изкарва едногодишен курс за подготовка на свещеници в Пловдивското класно епархийско училище „ Св. Св. Кирил и Методий“, основано от Найден Геров през 1850 година. На 7 декември 1858 г. приема монашеството и името Игнатий в Сопотския манастир „Св. Спас“ под мантията на йеромонах Кирил, а през следващата 1859 г. пловдивският митрополит Паисий го ръкополага за йеродякон в църквата \"Света Богородица\" гр. Карлово. Някои автори свързват Левски с масонството, като допускат, че той бива посветен като масон през 1861 г. Това твърдение е категорично отречено от някои академични автори, макар те да не отхвърлят възможността Левски да е бил запознат с масонските идеи. Той владее отлично няколко езика: турски, гръцки и арменски, които се оказват полезни в революционната му дейност.  \r\nРеволюционна дейност в Сърбия и Румъния \r\nНа 3 март 1862 г. заминава за Сърбия и взема участие в Първата българска легия на Раковски в Белград. Запознава се отблизо с бунтовните среди на българската емиграция. Заради своята ловкост и храброст по време на сраженията с турците за белградската крепост Васил получава името Левски (според легендата е направил „лъвски“ скок по време на военни упражнения в Сърбия). На този етап изпитва силно влияние на Раковски и възприема идеята за организиране на чети, чрез които да се вдигне народът на въстание. След разтурянето на легията се присъединява към четата на дядо Ильо войвода. През 1863 г. заминава за Румъния и след кратък престой се завръща в България. През пролетта на 1864 г., навръх Великден в Сопот, Левски в присъствието на най-близките си приятели сам отрязва дългите си монашески коси. От този момент той става мирски дякон (служител, помощник) на свободата Васил Левски. Архимандрит Василий се опитва да възбуди църковно следствие срещу племенника си, а Пловдивският митрополит заплашва самия Василий с наказание, ако упорства в настояването си. От април 1864 до 1866 година Левски е учител в село Войнягово, Карловско, след това от март до октомври 1866 година в добруджанското Еникьой, а от края на годината до март 1867 година в съседното Конгаз. По-близо до границата, той се надява да се свърже с Раковски и да се запознае с неговите по-нататъшни планове. Като учител Левски развива революционна пропаганда сред народа и организира патриотични дружини за бъдещото въстание. През 1866 година на румънска земя се движи в средите на Хаджи Димитър и Стефан Караджа. През ноември 1866 година се среща с Раковски. През 1867 г. по предложение на Раковски е определен за знаменосец в четата на Панайот Хитов, която се подготвя за прехвърляне в България. Заедно с четата изживява всички трудности и разочарования по време на похода в Балкана през 1867 г. После заедно с четата преминава в Сърбия и постъпва във Втората българска легия (1867-1868). След разтурянето ѝ той се разболява и остава 2 месеца в с. Зайчар. През това време преосмисля изминатия път. Съмненията му в целесъобразността на четническата тактика се превръщат в убеждение, че трябва да се търси нов път за постигане на крайната цел. За пръв път изразява мнение, че трябва предварителна подготовка на народа за участие в освободителното дело. В писмо до Панайот Хитов загатва за своите изводи и намерения, като му съобщава, че е решил да извърши нещо голямо в полза на отечеството, „в което ако спечеля, печеля за цял народ, ако загубя, губя само мене си“. В него се засилва недоверието спрямо Сърбия и убеждението, че българите трябва да разчитат преди всичко на себе си, а не на външни сили. Гибелта на четата на Хаджи Димитър и Стефан Караджа окончателно го убеждава, че предварителната подготовка е необходимо условие за победата на българската революция. През август 1868 година, Левски отива в Букурещ, където се свързва с Иван Касабов и дейците на „Българското общество“. Към това време се отнася запознаването му с Христо Ботев и техният съвместен живот в една изоставена вятърна мелница край Букурещ. Организиране на революционни комитети Със средствата, предоставени от „Българското общество“ и читалище „Братска любов“, организация на „младите“, Левски заминава за Цариград с параход на 11 декември 1868 г., за да предприеме оттам първата си обиколка из българските земи. Тя е с осведомителна цел. При извършването ѝ, Левски се запознава с условията и възможностите за революционна дейност в българските земи. В началото на януари 1869 г. напуска турската столица и се отправя към Тракия и Северна България. Преминава през Пловдив, Карлово, Сопот, Казанлък, Сливен, Велико Търново, Ловеч, Плевен и Никопол. Навсякъде разговаря със свои доверени хора и познати, за да ги спечели за делото. Обнадежден, че в непродължителен срок може да бъде обявено въстание, Левски приключва своята обиколка и на 24 февруари се завръща в Румъния. \r\nСлед двумесечен престой в Румъния на 1 май 1869 г. Апостола започва втората си обиколка в българските земи с изходен пункт Никопол. Сега той е снабден с революционна прокламация и пълномощно, получени от Иван Касабов. И двата документа, които удостоверяват, че Левски не е случаен човек, а изразява мнението на българската политическа организация в Румъния, са подпечатани с печат на Привременното правителство на Балкана. По време на тази обиколка Левски поставя началото на изграждането на вътрешната революционна организация (ВРО). Първият комитет е основан в Плевен с препоръките и помощта на Данаил Попов. После продължава изграждането на местни (частни) революционни комитети и в Ловеч, Троян, Карлово, Калофер, Казанлък, Пловдив, Сопот, Чирпан и др. Втората обиколка на Левски го убеждава, че въстанието не може да бъде вдигнато толкова скоро, както мисли няколко месеца преди това. Той съзира необходимостта от по-голяма подготовка на народа, осъществявана от революционни комитети, свързани организационно помежду си. След завръщането си в румънската столица на 26 август 1869 г. Левски се включва активно в живота на младата българска емиграция. В края на 1869 г. заедно с Любен Каравелов участва в създаването на Българския революционен централен комитет. Той се стреми да убеди емиграцията, че центърът на подготовката на предстоящото въстание трябва да се пренесе във вътрешността, че българите трябва да разчитат на своите собствени сили, а не на външна помощ, че трябва да се скъса решително с необмислените комбинации с балканските страни. Емигрантските дейци съзнават необходимостта от организиране на народа, но никой няма план кой и как да го направи. Те трудно се разделят и с традиционните си схващания за чужда помощ и за ръководене на революционното движение извън страната. Разочарован от емиграцията, през май 1870 г. Левски се завръща в България и се заема с доизграждането на комитетска мрежа. До края на 1871 г. успява да създаде гъста мрежа от революционни комитети, обединени в цялостна ВРО. За столица на ВРО е обявен Ловеч, а комитетът в този град е обявен за БРЦК. В запазената документация и в печата на организацията той е наричан още Привременно правителство на България. Създаването на ЦК в България изключително важна стъпка в укрепването на вътрешната комитетска организация. С това Левски осигурява организационно работата си по подготовката на въстанието в страната. Ловешкият комитет го подпомага в поддържането на връзките с емиграцията. Левски разглежда ЦК в България като върховно ръководство на революционното движение с общонационални функции. Селските и градските частни комитети в революционната организация обединяват в себе си представители на всички социални групи в българското общество. Левски единствен от „четеримата големи“ на българската революция достига до прозрението, че в подготовката трябва да бъдат привлечени и чорбаджиите. Техните средства са особено нужни за материалната осигуреност на предстоящото въстание. Той предвижда получаване на тези средства по доброволен начин, но за тези, които отказват да подкрепят народното дело, той въвежда революционен терор. Към края на 1871 г. изградената ВРО е единствената реална сила, способна да постави на дневен ред българския национален въпрос. Комитетите започват активна работа за привличане на привърженици, за събиране на средства и закупуване на оръжие. Когато работата нараства, БРЦК изпраща двама помощници на Левски през втората половина на 1871 г. — Димитър Общи и Ангел Кънчев. Същата година изработва програма и проектоустав на БРЦК. Инициатор и участник е на първото общо събрание на БРЦК в Букурещ (29 април — 4 май 1872 г.). В края на юни 1872 г. напуска Букурещ и като пълномощник на БРЦК пред комитетите в България започва преустройство на Вътрешната революционна организация. Създава окръжни комитети.  \r\nЗалавяне и смърт \r\nНа 22 септември 1872 г. Димитър Общи организира обир на турската поща в Арабаконак. Левски е против, но е подкрепен единствено от поп Кръстю Никифоров. Залавянето на участниците нанася тежък удар на революционната организация. Левски получава нареждане от БРЦК и Каравелов за вдигане на въстание, но отказва да го изпълни и решава да прибере архивите на ВРО от Ловеч и да се прехвърли в Румъния. Той знае за провала при обира в Арабаконак, но не знае, че турската полиция разполага с негова фотография и с точно описание на особените му белези, както и с информация, къде евентуално може да бъде открит. Васил Левски не е предаден от един човек, а е жертва на дълга верига от полицейски разкрития. На 27 декември 1872 г. бива заловен от турската полиция до Къкринското ханче (източно от Ловеч). При залавянето му архивът, е останал незабелязан от хайката. Същият архив с комитетски книжа е запазен и по-късно предаден на Захари Стоянов. Липсващите парични средства са намерени през 1972 г. в темелите на къщата на Марин Поплуканов. Предполага се, че причината за неговото залавяне е предателство от съмишленик. Спори се за името на предателя — Поп Кръстю (съучредителя на комитета в Ловеч) или Марин Поплуканов (председателя на комитета). През 1925 историкът Димитър Страшимиров публикува обширен труд, в който представя доказателства, че именно поп Кръстю става доносник на турските власти и дава сведения за местоположението на Левски. Според други проучвания предателство спрямо Левски не е имало. До последно османците не знаят кого са заловили и Левски е откаран в Търново, за да бъде разпознат. Чак там става ясно кой е той. При Къкрина отиват едва няколко заптиета, а в случай, че са знаели кого залавят, подобна малочисленост не би била логична. Също така се доказа, че поп Кръстю не е имал точна информация за плановете на Левски. Левски, който е охраняван само от 20 заптии по време на пътя си от Търново до София, се е надявал напразно до последно, че ще бъде освободен от съмишленици. Впоследствие Левски е отведен в София, където е предаден на съд. Апостола изгражда защитата си на основите на правата на християните според Хатихумаюна, за да не издаде някого и организацията. Той подчертал няколко пъти, че е търсил законни пътища за изменение на живота в Империята. Левски се разграничава от дейността на Димитър Общи, за да избегне криминални обвинения. Очаквало се Великото везирство да освободи всички освен обирачите на пощата, защото политически процес не е в интерес на Турция и вреди на авторитета ѝ пред Европа. Комисията за процеса е: Али Саид паша, Шакир бей и Иванчо Хаджипенчович. В инструкциите към съдиите е записано да се накажат строго само ръководителите. В състава на съда са включени и българите: х. Мано Стоянов и Пешо Тодоров като представители на българската община в града. Включени са още мюсюлмани и евреи. Смъртната присъда е издадена на 14 и е потвърдена на 21 януари 1873 г. Процесът завършва, а комисията е иззела функциите на съд, което е недопустимо по законите на самата империя. 60 подсъдими са осъдени на затвор и заточение и двама са обесени — Димитър Общи и Васил Левски. Присъдите са потвърдени от султана по целесъобразност. За да не се навреди на турската дипломация, не са извършвани по-мащабни разследвания и гонения. На 18 февруари (6 февруари по стар стил) 1873 г. присъдата е изпълнена в околностите на София. Мястото на обесването на Васил Левски се намира в центъра на днешна София, където е издигнат негов паметник. \r\n ", "date": "2018.02.18", "title": "Почитаме 145 г. от обесването на Левски"}
{"url": "http://www.bnews.bg/article/237237-ognen_ad_zhiv_mazh_izgorya_v_avtomobila_si", "text": "\r\nШофьор е изгораля жив по време на инцидент с кола в неделя по пътя Правенци - Велино в Шуменско. Новината потвърди кметът на село Правенци Юсеин Мехмед, който подал и сигнала на тел. 112. Загиналият е 59-годишният жител на Велино П. В., научи \"Монитор\". Произшествието е станало между 10.30 и 10.50 близо до границата на землищата на двете села. \"Отидох в края на селото да си видя нивата и гледам на около километър разстояние - пламъци, не можеш да се доближиш, видях, че гори автомобил, обадих се веднага на 112, от другата страна откъм Велино  идваше автомобил, спря, дойдоха пожарна, линейка, полиция, но всичко свърши, автомобилът изгоря и с него и човекът, който е бил вътре\", разказа кметът на Правенци Юсеин Мехмед. \r\nОт Правенци за Велино Петър пътувал с личния си \"Опел Астра\". Колата е на газ и вероятно се е запалила от късо съединение в електрическата инсталация.  Според кмета на Велино Димитър Димитров, който също е на мястото на инцидента газовата бутилка не е гръмнала, предстои да бъде извършен оглед на местопроизшествието и да бъде установена причината за пожара. \r\n  \r\n ", "date": "2018.02.18", "title": "ОГНЕН АД! Жив мъж изгоря в автомобила си "}
{"url": "http://www.bnews.bg/article/237226-ogromna_tragediya_29_godishna_krasavitsa_mayka_na_5_mesechno_bebe_zagina_pri_zverska_katastrofa_video", "text": "29-годишната Асиана Митева загина, след като излезе с мощния си джип от магистрала „Струма”. Трагедията се е разиграла вчера следобед на разклона за град Бобошево. Катастрофата е станала в платното в посока Дупница при 72-и километър, където между пътя и канавката няма мантинела. Към 16 часа на плавна дясна крива огромен джип излиза от пътя, преобръща се по ската, преминава през канавка, след което се търкаля по ската оттатък канала. Пречупено е едно дърво, в канала са и двете колела на автомобила. Младата жена бе управител на нощен клуб \"Маскара\". Била е и управител в \"Бедрум\".    ", "date": "2018.02.18", "title": "ОГРОМНА ТРАГЕДИЯ! 29-годишна красавица, майка на 5-месечно бебе загина при зверска катастрофа! (ВИДЕО) "}
{"url": "http://www.bnews.bg/article/237228-tragichen_intsident_patnicheski_samolet_s_60_dushi_na_borda_se_razbi_v", "text": "Пътнически самолет се е разбил в района на град Семиром в иранската провиция Исфахан, съобщава агенция \"Тасним\", позовавайки се на иранския център за извънредни ситуации. Самолетът е летял от столицата Техеран за Ясудж. Според различни източници на борда са се намирали най-малко 60 пътници и 6 души екипаж. Машината е паднала в района на планинския масив Загрос в централните части на Иран.  \"Всички служби за извънредни ситуации са вдигнати на крак. В самолета е имало между 50 и 60 души\", заяви говорителят на службите за извънредни ситуации.  Отбелязва се, че няколко души може да са оцелели. Иранската телевизия Press TV уточнява, че няколко очевидци са видели как самолетът се е опитал да направи аварийно кацане край ферми.  Лошото време пречи на спасителен хеликоптер да се добере до мястото на катастрофата.   Самолетът се смята, че е ATR 72-500 на иранската иранския авиопревозвач Aseman Airlines. ", "date": "2018.02.18", "title": "ТРАГИЧЕН ИНЦИДЕНТ! Пътнически самолет с 60 души на борда се разби в..."}
{"url": "http://www.bnews.bg/article/237223-mechtan_final_v_roterdam_federer_sreshtu_dimitrov_vizhte_koga", "text": "Мечтата на всички фенове на тениса в България, а и на много по света, за финал между номер 1 и номер 2 в схемата на турнира от серията \"500\" в Ротердам вече е факт. В неделя, 18 февруари, не по-рано от 16:30 часа българско време, първата ракета на България и световен номер 4 Григор Димитров излиза срещу най-великия тенисист в историята и актуален номер 1 Роджър Федерер. Димитров стигна до финала без загубен сет, след като в полуфиналния му двубой противникът му Давид Гофен пострада много нелепо. При резултат 3:6, 1:0, белгиецът опита да отиграе от воле силен топспин форхенд по правата на българина, но уцели окото си и това го принуди да се откаже от борбата. \r\nОт своя страна Федерер изигра доста нервен за стандартите му полуфинален мач срещу италианеца Андреа Сепи. Швейцарецът взе първия сет, след като направи два пробива - в седмия и деветия гейм, но във втория сет италианецът успя да позабави темпото и да влезе под кожата на Федерер, като частта мина гейм за гейм и се стигна до тайбрек. Той започна с минипробив за Сепи, който успя да покаже хитростта си в дълго разиграване и да накара швейцареца да обърка крачките накрая, но след това Федерер наниза 5 поредни точки, включително 3 минипробива. Сепи успя да върне единия минипробив след невероятен ретур от форхенд по правата, който кацна на линията, но това беше всичко и Федерер завърши мача след излизане на мрежата и две поредни волета. \r\nДосега Григор е играл 6 мача срещу Федерер на ниво ATP, но още няма победа. Швейцарецът е единственият от \"Голямата четворка\" (Федерер, Надал, Джокович, Мъри), срещу когото българинът няма победа.  \r\n ", "date": "2018.02.18", "title": "Мечтан финал в Ротердам: Федерер срещу Димитров! Вижте кога!\r\n"}
{"url": "http://www.bnews.bg/article/237239-shokirashto_balgarin_e_izvarshitelyat_na_brutalnoto_ubiystvo_v_seres", "text": "55-годишен българин е арестуван за убийството на 48-годишен наш сънародник в град Серес. Тялото на жертвата беше открито в изоставено жилище в града. Според информация, той е гостувал в дома на 55-годишния българин, който по време на сън го удря с остър предмет в следствие на което настъпва и смъртта, пише в. \"Български новини\".   Мъжът е идентифициран като български гражданин. Тялото му било открито от друг българин, който го издирвал.   \r\n ", "date": "2018.02.18", "title": "ШОКИРАЩО! Българин e извършителят на бруталното убийство в Серес? "}
{"url": "http://www.bnews.bg/article/237227-priyatelite_na_zaginalata_v_katastrofa_krasavitsa_sa_v_shok_otkazvat_da_povyarvat_che_sluchiloto_se_e_istina", "text": "Часове, след като стана ясно, че жертвата на жестоката катастрофа с джип БМВ Х5 край Дупница е Асиана Митева, приятелите й не могат да повярват на сммъртта й.  Страницата й във Фейсбук се изпълни с десетки съболезнователни послания, от които си личи колко много е била обичана тя.  Един от тях е известният фотограф на звездите Иван Ерменков. \"В първите ми стъпки, като професионален фотограф се сбълсках с много и различни хора, едните ми показаха какъв НЕ трябва да бъда, други ми показаха какъв бих искал да бъда след време и ми служеха за пример. Бях едва 17 годишен, но работих, като клубен фотограф в един от най-елитните нощни клубове в България. Лесно и разбираемо е да се опиташ да окастриш току що разперените криле за полет на един по онова време никому неизвестен фотограф, но има и хора, които никога няма да забравя ... все още чувам думите им - \"Ванка, никой не ме е снимал толкова добре, има бъдеще в теб момче! За огромно съжаление този невероятно красив не само външно, но и вътрешно в душата си човек днес отлетя от тази земя след автомобилна катастрофа. Почивай в мир Asiana Miteva, ти беше и си оставаш един добър и прекрасен човек. Това беше най-силния допинг за мен\", пише във Фейсбук Иван Ерменков. \"Днес е много тъжен ден за мен ,един млад човек си отиде от този свят и остави своята рожбичка без майчица\", пише управителката на столичен музикален клуб Йорданка Полеганова.   След като новината за тежката катастрофа става известна, приятели на Асиана един през друг се питат във Фейсбук дали това е истина. Някои дори признават, че са звънели в отчаянието си на мобилния й телефон, но той бил изключен. Младата жена оставя сираче 5-месечно бебе.  \r\n ", "date": "2018.02.18", "title": "Приятелите на загиналата в катастрофа красавица са в ШОК!  Отказват да повярват, че случилото се е истина"}
{"url": "http://www.bnews.bg/article/237234-karvav_uzhas_v_lom_zhena_zakla_mayka_si_a_sled_tova_opita_da_slozhi_kray_i_na_svoya_zhivot", "text": "66-годишна жена от Лом е заклала 84-годишната си майка, а после е опитала да сложи край и на собствения си живот. Трагедията е станала в Лом. Иванка И.е в критично състояние с тежки прорезни рани по гърдите, в областта на сърцето, и шията. Тя е настанена в реанимацията на местната болница. Докторите се борят за живота й и вече е стабилизирана. Майка й Екатерина Г. е издъхнала на леглото в дома си, пише \"Конкурент\". Мъртвата и дъщеря й са открити потънали в кръв от сестрата на Иванка. В събота 62-годишната В.И. е подала сигнал, че в лятната кухня в дома на майка си е открила сестра си седнала на пода с прорезни рани в гърдите и шията, а майка си заклана и мъртва на леглото. Трагедията потресе и полицията. По първоначални данни възрастната жена от няколко месеца била на легло. Бабата се залежала след падане, при което счупила таза си, разказват съседи. За нея се грижела по-голямата й дъщеря Иванка. Дните и нощите на баба Екатерина минавали в болки и мъки. Двете жени се гледали с пенсиите си, които едва стигали за най-необходимото. Скъпи обезболяващи Иванка не можела да си позволи да купува за страдащата си майка. Съседи разказват, че жената буквално изнемогвала и се била предала от бедност и мъка и дори споделяла, че е готова да направи нещо, за да спаси и себе си и бабата. По непотвърдена информация Иванка е оставила писмо. Криминалистите изчакват тя да се позакрепи, за да я разпитат.  \r\n ", "date": "2018.02.18", "title": "КЪРВАВ УЖАС В ЛОМ! Жена закла майка си, а след това опита да сложи край и на своя живот"}
{"url": "http://www.bnews.bg/article/237220-raztarsvashta_istoriya_pochernena_mayka_razkazva_kakvo_e_da_nadzhiveesh_deteto_si_sakrushitelno_video", "text": "Това е една история за неочаквана, смазваща и много ненавременна смърт – смъртта на Бистра - току-що дала живот на първородното си дете, без да може дори да го види. История за една майка, надживяла дъщеря си и един син, който никога няма да види майка си. Разказ за едно бебе, чийто живот едва е започнал, и за една жена, чийто живот, едва започнал, е прекършен – от болест или от лекарска грешка – това тепърва ще трябва да изясни прокуратурата, предава Нова телевизия. “Болката на майката на Бистра е огромна и съмненията й, че смъртта на дъщеря й не е инцидент, а брутална поредица от лекарски грешки, не й дава покой. Въпросът дали потърпевшите и техните близки трябва да се бъркат в работата на дипломирани лекари винаги се повдига в подобни ситуации. В такива случаи нерядко се стига и до физическа саморазправа от страна на близките. Осъдените за лекарска грешка медици пък се броят на пръстите на едната ви ръка. Кой е прав – лекарите или близките - ще каже прокуратурата”, размишлява Елена Чопакова върху историята, която разказва.  \r\n ", "date": "2018.02.18", "title": "РАЗТЪРСВАЩА ИСТОРИЯ! Почернена майка разказва какво е да надживееш детето си! (СЪКРУШИТЕЛНО ВИДЕО)"}
{"url": "http://www.bnews.bg/article/237224-barekov_iznese_skandalni_danni_evrodeputatat_razkri_istinata_za_smazvashtata_tsenzura_u_nas", "text": "*публикуваме коментара на Бареков от личния му профил във Фейсбук без редакторска намеса: \"  ", "date": "2018.02.18", "title": "Бареков изнесе скандални данни! Евродепутатът разкри истината за смазващата цензура у нас! "}
{"url": "http://www.bnews.bg/article/237235-zlatnite_momicheta_otnovo_pokoriha_varha_zavoyuvaha_parvo_myasto_na_sachetanieto_s_obrachi", "text": "Българският ансамбъл по художествена гимнастика завоюва златен медал на финала на пет обръча на турнира от веригата Гран При, който се провежда в руската столица Москва, съобщи Дарик. \r\nСимона Дянкова, Мадлен Радуканова, Елена Бинева, Теодора Александрова и Лаура Траатц получиха оценка от 18.900 за изпълнението си. Русия остана на второто място с 18.500, а Узбекистан грабна бронза с 15.900. Финландия е на четвъртото място с 12.950. \r\n  \r\nДнес възпитаничките на Весела Димитрова и Михаела Маевска постигнаха по-висок резултат на съчетанието си, отколкото в многобоя в събота (18.500). Грациите допуснаха лека неточност, но тя не повлия на оценката. \r\nБоряна Калейн също си тръгва с медал от турнира. Нейното съчетание с обръчи й донесе оценка от 17,150 и сребърен медал. Преди нея е рускинята Дина Аверина с 18.650 точки. \r\n ", "date": "2018.02.18", "title": "ЗЛАТНИТЕ МОМИЧЕТА ОТНОВО ПОКОРИХА ВЪРХА! Завоюваха първо място на съчетанието с обръчи "}
