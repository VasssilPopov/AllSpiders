{"url": "http://www.bnews.bg/article/249652-golyamata_lyubov_na_lyusi_dyakovska_pak_varti_biznes", "text": "\n Бившата голяма любов на Люси Дяковска–Камелия Веселинова се върна към бизнеса със заведения. Блондинката и настояща бизнесдама отново е решила да се изявява като мениджър \r\n\r\n Преди да се събере и после да се раздели с Люси, Камелия управлява столично кафене. По-късно тя се събра с Ивана Стоичкова–дъщеря на голямата певица Йорданка Христова, пише \"България днес\". \r\nПо-късно тя отново опита да пробие в бизнеса, но опитите й пропаднаха. Сега красавицата е отново на работа в скъпарско заведение в центъра на София. \r\n \n\t\t\t\t\t\t", "date": "2018.10.02", "title": "Голямата любов на Люси Дяковска пак върти бизнес"}
{"url": "http://www.bnews.bg/article/249681-rumen_gechev_borisov_kato_kazhe_dobar_den_nie_si_poglezhdame_chasovnika_na_nego_ne_mozhem_da_vyarvame", "text": "\n „ГЕРБ правят законите на крак, ден за ден”, коментира Румен Гечев в студиото на „Лице в лице”. Той каза, че е възмутен от държанието на управляващите относно оттегления законопроект за хората с увреждания. \r\n\r\n „Очевидно е, че това управляващо мнозинство лъже хората и протака във времето”, смята Румен Гечев. \r\n\r\n Той е категоричен, че здравеопазването е приоритет и именно то е най-подходящо за нова тема на вот на недоверие към правителството. \r\n\r\n Борисов каза, че ще даде на майките на деца с увреждания 150 млн. лв. Когато казва: „Добър ден”, ние си поглеждаме часовника. На него не можем да вярваме, каза още проф. Румен Гечев. \r\n\r\n Той си сменя мнението по 10 пъти на ден. Няма ги парите. Това е безобразие и цинизъм, четири месеца не могат да направят един закон, заяви Гечев. \r\n\r\n Има зловещ умисъл в поведението на управляващите по отношение на хората с увреждания. Внесоха законопроект, после го изтеглиха. Това управляващо мнозинство лъже тези хора, протака във времето. Министърът на финансите трябва да внесе проектобюджета. Екселската таблица вече е готова, а в същото време се обещава на хората с увреждания. \r\n\r\n Защо не кажат на хората, че са похарчили само 30 % от бюджета за инвестиции. Бавят плащанията. Едно говорят, друго мислят, трето правят. \r\n\r\n Това управляващо мнозинство управлява 10 г. Не можем да ги чакаме до 2070 г. да видим реформа в здравеопазването. Парите изтичат през корумпирани схеми за покупко-продажба на лекарства, парите изтичат към частните болници. Печалбите на частните болници растат. \r\n\r\n Хората, които трябва да финансират новото здравеопазване, казват, че никой не е говорил с тях. Предлагат някакви наброски, които не са публикувани и хората не могат да се запознаят с тях, възмущава се проф. Гечев. \r\n\r\n   \r\n \n\t\t\t\t\t\t", "date": "2018.10.02", "title": "Румен Гечев: Борисов като каже \"Добър ден\", ние си поглеждаме часовника. На него не можем да вярваме!"}
{"url": "http://www.bnews.bg/article/249658-desislava_nahlupi_peruka_pesti_ot_frizyor", "text": "\n Гласовитата певица Десислава намери начин как да задели някой лев. Тя инвестира в хубава перука, която слага на всяко свое участие. По този начин се лиши от ежедневното посещение при фризьора си. В началото Деси възнамерявала да ползва перуката само в извънредни ситуации, когато няма време да отскочи при коафьора си. \r\n\r\n Видяла обаче, че по този начин си спестява доста пари и от известно време насам го превърна в традиция.  Мнозина дори смятат, че кестенявата коса с бретон е нейна, което сочи, че ролята на изкуствената грива постига успешен резултат. Репортер на „Шоу“ научи, че Деси си е поръчала още две, за да ги смени по-натам. \r\n\r\n Откакто се завърна след раждането на втория си син, участията й рязко намаляха. Младото й гадже Благой Найденов също не е от най-печелившите и на семейството се налага да се ограничава, за да може да оцелее. \r\n \n\t\t\t\t\t\t", "date": "2018.10.02", "title": "Десислава нахлупи перука, пести от фризьор"}
{"url": "http://www.bnews.bg/article/249680-senzatsionno_skripal_ne_vyarva_kremal_da_e_zamesen_v_otravyaneto_mu", "text": "\n Бившият полковник от ГРУ Сергей Скрипал, който през пролетта тази година бе отровен във Великобритания, не вярва в съпричастността на Русия към случилото се. Британският вестник \"Гардиън\" пише, че това се казва в книгата \"Досиетата Скрипал\", която бе представена от журналиста на Би Би Си Марк Ърбан (Mark Urban). Ърбан твърди, че той лично е общувал със Скрипал, когато той е излязъл от комата. При това бившият полковник от ГРУ, въпреки измяната си пред Родината, открито е изразявал патриотични чувства, подкрепил е анекса на Крим и е опровергал наличието на руски военни в Донбас. Той дори одобрявал \"линията на Кремъл по редица въпроси\". \r\n\r\n По думите на бившия шпионин, украинците са \"просто овце, които имат нужда от добър овчар\".  В материала пише, че Скрипал се определя като \"руски националист, който не се срамува от този факт\". В книгата си Ърбан си спомня за серия от срещи със Скрипал през лятото на 2017 година, когато руският шпионин е живял тихо и кротко в привидна безопасност в купен от МИ6 дом в града. \r\n\r\n По думите на журналиста, Скрипал е казал, че не иска да бъде цитиран дословно, обяснявайки: \"Разбирате ли, ние се страхуваме от Путин\". Той обаче не е вярвал, че лично е застрашен, но е искал да избягва публични изявления, за да може дъщеря му и синът му свободно да му идват на гости от Москва.  \r\n\r\n У дома си Сергей Скрипал, както пише журналистът, вечер е гледал \"Первий канал\". Докато се е разразявала информационната война между Лондон и Москва, Скрипал се е възстановявал, като понякога е седял в градина, разположена до основната част на болницата в Солсбъри. Въпреки всичките прогнози, лекарите са успели да спасят живота му и този на дъщеря му, използвайки \"иновативни методи\".  Заедно с това книгата не хвърля никаква светлина върху факта на отравянето. Нови данни по този повод няма.  \r\n\r\n Според британското следствие, Сергей Скрипал и дъщеря му Юлия са били отровени в Солсбъри на 4 март. Лондон подозира за покушението двама руснаци - Александър Петров и Руслан Боширов, които в онзи ден са се намирали в града. Според британската версия, те са сътрудници на руските специални служби, които са изпълнявали задача. В Москва категорично отричат тази версия, призовавайки да предоставянето на доказателства и съвместно разследване.   \r\n\r\n Бившият полковник от ГРУ Сергей Скрипал през 2006 година бе осъден на 13 години лишаване от свобода за шпионаж в полза на специалните служби на Великобритания. В хода на следствието бе установено, че по време на службата си в армията през 1995 година той е бил вербуван от британското разузнаване, на което е предавал информация, представляваща държавна тайна. През 2010 година руският президент Дмитрий Медведев подписа указ за помилване, включително и на Скрипал.  \r\n\r\n В замяна на 3000 долара Скрипал се е съгласил да предаде данни относно организацията и командната структура на ГРУ. Той не се е срещал лице в лице с британски шпиони, а е писал чувствителната информация в книга с невидимо мастило. След това съпругата му Лидия е пътувала до Испания и е предала книгата на отговорника за Скрипал. Скрипал е бил издаден от къртица в испанското разузнаване.   През изминалите дни The Times раздуха нова версия за отравянето на Сергей Скрипал.  \r\n\r\n Нападателят на Сергей Скрипал Анатолий Чепига (Зад името Руслан Боширов, според британски медии, всъщност се крие 39-годишният полковник Анатолий Чепига) може да е имал и личен мотив да извърши атаката, пише британският вестник. Полковник Анатолий Чепига е завършил Висшата военна академия за разузнаване, като е служил три пъти активна служба по време на войната в Чечня. Военен ветеран с дълга поредица от отличия и медали, той изглежда е бил професионален военен от специални сили, преди да се издигне в редиците на могъщата военна разузнавателна служба на ГРУ. \r\n\r\n Неговата кариера всъщност е поразително подобна на тази на Сергей Скрипал, също полковник от ГРУ, когото се смята, че се е опитвал да отрови. И това може да е много важно в продължаващото разследване на опит за убийство. Сергей Скрипал също е бил на активна военна служба, макар и в Афганистан 20 години по-рано. Той също е награждаван ветеран , издигнал се до полковник. Въпреки това, вместо да остане лоялен към ГРУ, той реши да работи за МИ6, като предаде, както се казва, \"целият указател\" на работещите в ГРУ в Европа. Много от тях бяха служили заедно с него в Афганистан или по-късно в Чечня. Някои разузнавателни анализатори смятат, че личното отмъщение може също да има значение в опита за отравяне. \r\n\r\n Както и в много други конфликти, ветераните от афганистанските и чеченските кампании споделят обвързаност и лоялност. Сергей Скрипал е нарушил тази връзка и така е спечелил гнева на бившите си другари по оръжие. Ако тази теория се окаже вярна, тогава изборът на полковник Чепига като един от опитните убийци следва силна, частично символична логика: изберете лоялен ветеран да извади нелоялен и да \"накаже“ предателя. Чепига може би е познал лично човека, когото е изпратен да убие. Говорителят на руското външно министерство Мария Захарова обаче нарече „подхвърляне на информация“ данните за самоличността на лицето, което е заподозряно от Лондон за отравянето на бившия полковник от ГРУ и дъщеря му.  \r\n  \r\n \n\t\t\t\t\t\t", "date": "2018.10.02", "title": "Сензационно: Скрипал не вярва Кремъл да е замесен в отравянето му"}
{"url": "http://www.bnews.bg/article/249671-gloriya_se_sbabichosa_tazi_snimka_shte_vi_shokira_samo_za_hora_sas_zdravi_nervi", "text": "\n Звездната щерка Симона Загорова посрещна 22-ия си рожден ден в компанията на семейството си и близки приятели. Кадрите показват, че майка й Глория все още е по-кльощава от нея, но пък слаботата я е състарила с няколко години отгоре. \r\n\r\n И все пак Симона е преборила битката с килограмите и в момента изглежда доста елегантно. За ЧРД партито си тя заложи на черна рокля, разкроена около дупето и бедрата. Въпреки че снощи бе студено, тя избра черни ултра изрязани сандали, но ако е празнувала вкъщи на топло, разголеният й аутфит не е притеснителен за здравето й. \r\n\r\n На един от кадрите Загорова позира с майка си Глория. Впечатление прави, че Гло се е стопила до неузнаваемост и изглежда по-стройна от щерка си. \r\n\r\n HotArena публикува сурови кадри от последния клип на певицата, които показват, че 45-годишната й възраст, която доскоро не й личеше, вече е оставила своите белези. Примата на поп фолка дори изглежда на 50 на въпросните фотоси, а слабостта й подчертава още повече бръчките и й придават допълнително уморен вид. Снимката вижте  \r\n \n\t\t\t\t\t\t", "date": "2018.10.02", "title": "Глория се сбабичоса! Тази снимка ще ви шокира (Само за хора със здрави нерви)"}
{"url": "http://www.bnews.bg/article/249679-mladen_marinov_si_izmi_ratsete_s_prestsentara_za_greshkite_v_statistikata_na_zaginali_pri_katastrofi", "text": "\n Грешките в сайта на МВР за броя загинали по пътищата били технически. Това заяви за предаването „Седмицата” вътрешният министър Младен Маринов. От Института по пътна безопасност обвиниха вътрешното министерство, че системно манипулира статистиката и занижава броя на жертвите. От института публикуваха справка от сайта на МВР, където ежедневно се отчита броят на загиналите спрямо същия период за изминалата година. Въпреки че числата показват ясно колко точно е разликата, под таблиците за различните дни МВР отчита по-малък брой загинали в противоречие със собствената си статистика. \r\nСпоред Диана Русинова от института е изключено да става дума за техническа грешка и е необходима независима проверка на статистиката, вместо МВР да се самоконтролира чрез проверки дали дава верните данни. Според Младен Маринов обаче грешки можело да станат винаги, но МВР нямало за цел да манипулира статистиката и не можело да скрие смърт на пътя. \r\n\r\n \"Вчера направих проверка от всички, които имат отношение по събиране, обработване и качване на информацията на сайта на МВР и се установи, че това е чисто техническата грешка, която е допусната в нашия пресцентър при качване на информацията. Смяна на цифри може да се проследи в дните как е вървяла статистиката. Има документ, на който е реалната цифра. Но пак казвам, ние няма как да излъжем за загинал човек на пътя. Дайте да започнем да мислим как да решаваме проблема, защото ние в България винаги търсим кусурите. Когато имаме сериозен пропуск, ние сме ОК да бъдем критикувани и ще го отстраним. Ние търсим широка платформа за обединение около няколко основни задачи и цели, които да ги постигнем съвместно с неправителствени организации, с държавни институции, така че да работим напред. Винаги стават грешки, може да стане техническа грешка. Нямаме за цел да манипулираме статистиката, защото така не бихме, могли да вземем правилните решения\". \r\n \n\t\t\t\t\t\t", "date": "2018.10.02", "title": "Младен Маринов си изми ръцете с пресцентъра за грешките в статистиката на загинали при катастрофи"}
{"url": "http://www.bnews.bg/article/249660-guinet_poltrou_se_omazhi", "text": "\n Носителката на Оскар Гуинет Полтроу каза заветното „да“ на любимия си – продуцента Брад Фалчък. Тържествената церемония се състоя в Лонг Айлънд, а на нея присъстваха близки и приятели на двойката, сред които и знаменитостите Робърт Дауни младши, Джери Зайнфелд, Стивън Спилбърг, Камерън Диас и др. Преди време актрисата от Железния човек обяви, че няма да участва активно в организирането на втората си сватба. Причината – актрисата има прекалено много професионални ангажименти, пише Монитор.  \r\n\r\n Тя е жертва на диетолозите! Бракът е втори и за Полтроу, и за Фалчък. Актрисата беше омъжена за фронтмена на британската група Coldplay Крис Мартин, а продуцентът - за колежката си Сузан Фалчък. Гуинет Полтроу и Брад Фалчък, които са заедно от 2014 г., имат по две деца от предишните си връзки. \r\nБракът е втори и за Полтроу, и за Фалчък. Актрисата беше омъжена за фронтмена на британската група Coldplay Крис Мартин, а продуцентът - за колежката си Сузан Фалчък. Гуинет Полтроу и Брад Фалчък, които са заедно от 2014 г., имат по две деца от предишните си връзки. \r\n  \r\n \n\t\t\t\t\t\t", "date": "2018.10.02", "title": "Гуинет Полтроу се омъжи"}
{"url": "http://www.bnews.bg/article/249661-dzhastin_v_kanada_s_heyli_naricha_ya_sapruga", "text": "\n Джъстин Бийбър и Хейли Болдуин продължават да пътуват. След като бяха в Англия и Италия, двамата се отправиха към нова дестинация. Младото семейство бе забелязано на разходка в Стратфорд, Онтарио, където живеят бабата и дядото на певеца. \r\n\r\n В понеделник влюбените са разгледали изложба в „Стратфорд Пърт“, посветена на най-важните моменти от кариерата на изпълнителя. По думите на служители на музея, Джъстин е представил своята любима като негова съпруга. \r\n\r\n Певецът и жена му са прекарали около 45 минути в музея, като отделили от свободното си време за снимки с фенове. \r\n\r\n „Аз и ти завинаги – Хейли Б.“, това написа моделът в Instagram, където качи снимка от табло, на което всеки посетител на музея може да напише нещо. \r\n\r\n Хейли и Джъстин вече подписаха, но се очаква да вдигнат пищна сватба в Канада. Междувременно техни фенове пуснаха слух, че красавицата е бременна. \r\n \n\t\t\t\t\t\t", "date": "2018.10.02", "title": "Джъстин в Канада с Хейли, нарича я съпруга"}
{"url": "http://www.bnews.bg/article/249677-ekaterina_zaharieva_za_istoricheskite_si_sreshti_v_oon_s_kolegite_si_ot_dominikana_i_nepal", "text": "\n Външния ни министър Екатерина Захариева се похвали с исторически срещи в ООН, които е провела.  Това било за първи път в българската история и политика. \r\n\r\n Това стана ясно от изявленията й в студиото на БТВ. На въпроса кои са били те, тя започна да изрежда със заекване държави, в крайна сметка следа като й бе повторен въпросът, тя каза, че това е било с министрите на Доминикана и Непал. \r\n\r\n Е, вярно, че били на официално събитие, но все пак.. \r\n\r\n От тези срещи колко зависи бъдещето на България и какво са произвели не стана ясно. Нито за бъдещите икономически ползи на страната ни. \r\n\r\n   \r\n \n\t\t\t\t\t\t", "date": "2018.10.02", "title": "Екатерина Захариева за \"историческите\" си срещи в ООН - с колегите си от Доминикана и Непал"}
{"url": "http://www.bnews.bg/article/249678-tir_se_obarna_na_granitsata_s_gartsiya_i_zatvori_patya", "text": "\n Катастрофа затвори границата с Гърция при ГКПП „Капитан Петко Войвода” до Свиленград, предаде кореспондент на bTV. \r\n\r\n По първоначални данни тир с българска регистрация се е обърнал в зоната между двете граници и е препречил двете платна. На асфалта има разлято гориво и масло. \r\n\r\n Инцидентът е станал по-рано днес. \r\n\r\n От Гранична служба – Смолян съобщиха, че камионът се намира на гръцка територия. Шофьорът не е пострадал. \r\n\r\n От българска страна на място са изпратени противопожарни автомобили, които да почистят пътя. Операцията по преместването на камиона от пътя трябва да бъде извършена от гръцките власти. \r\n \n\t\t\t\t\t\t", "date": "2018.10.02", "title": "ТИР се обърна на границата с Гърция и затвори пътя"}
{"url": "http://www.bnews.bg/article/249674-boris_dzhonsan_popilya_tereza_mey_za_plana_chekars", "text": "\n Бившият външен министър на Великобритания Борис Джонсън разкости плана на премиера Тереза Мей от \"Чекърс\", описвайки ги като \"опасен и нестабилен\". Борис Джонсън подчерта, че това \"не е демокрация и не е това, за което гласувахме\", съобщават \"Ройтерс\" и \"Гардиън\". \r\n\r\n Той поясни, че алтернативата на \"Чекърс\" за свободна търговия след Брекзит е изградена на база на изложената от Мей позиция по време на речта й в Ланкастър през миналия януари. Джонсън добави, че евроскептиците трябва да \"подкрепят Тереза Мей по възможно най-добрия начин\" като я насърчат да подкрепи споразумение за свободна търговия. \r\n\r\n \"Това е моментът, има време да отхвърлим \"Чекърс\", призова той на ежегодната конференция на Консервативната партия, бурно аплодиран от делегатите. \r\n\r\n Бившият кмет на Лондон изключи втори референдум, обосновавайки се, че това би било \"катастрофа\" за доверието в британската политика. \r\n\r\n Той предупреди, че предложенията на премиера \"нарушават конституцията\". \r\n\r\n \"Това не е прагматично, това не е компромис. Това е опасно и нестабилно - политически и икономически\", продължи Борис Джонсън. \r\n\r\n \"Това не е демокрация. Не гласувахме за това. Това е нарушаване на конституцията. Това не е връщане на контрола: лишаване от контрол\", добави той и призова партията да си върне увереността. \r\n\r\n Според него с този план на Мей Великобритания ще остане зависима от европейските закони и няма да може да сключва споразумения за свободна търговия, а също така ще спечелят крайната левица и крайната десница. \r\n\r\n Според \"Ройтерс\" атаката на Борис Джонсън е опит да замени Тереза Мейкато лидер на Консервативната партия. \r\n\r\n \"Не им вярвайте, когато казват, че нямат друг план и друга алтернатива\", заяви Джонсън пред стотици консерватори в зала с 1500 места. \r\n\r\n \"Това е моментът да зарежем \"Чекърс\". Ако измамим електората, и \"Чекърс\" е измама, ние ще увеличим това чувство на недоверие\", предупреди той. \r\n\r\n Борис Джонсън не пропусна да атакува и Лейбъристката партия. \r\n\r\n Той призова консерваторите да се върнат към традиционните си ценности и да намалят данъците.  \r\n \n\t\t\t\t\t\t", "date": "2018.10.02", "title": "Борис Джонсън попиля Тереза Мей за плана  \"Чекърс\""}
{"url": "http://www.bnews.bg/article/249673-madona_otlozhi_izdavaneto_na_14_iya_si_album", "text": "\n Въпреки че напоследък се изявява в козметичната индустрия със свои парфюми и кремове, Мадона заяви, че не може да се откаже от музиката, пишат от БТА. \r\n\r\n \"Да, между спрейове с рози и серуми, всъщност се занимавам и с музика. Не мога да се откажа от професията си\", заяви 60-годишната Кралица на попа пред WWD. \r\n\r\n Предишният албум на Мадона \"Rebel Heart\" излезе през 2015 г. През август тя каза, че новият й албум ще бъде повлиян от португалската музика и в записите му ще участват португалски музиканти. Певицата живее в Лисабон, откакто 12-годишният й син Дейвид бе приет в детската футболна школа на \"Бенфика\". \r\n\r\n Мадона изпълни първата си нова песен от три години \"Beautiful Game\" на благотворителния бал в музея \"Метрополитън\" в Ню Йорк през май. \r\n \n\t\t\t\t\t\t", "date": "2018.10.02", "title": "Мадона отложи издаването на 14-ия си албум"}
{"url": "http://www.bnews.bg/article/249675-aznavur_e_pochinal_ot_estestvena_smart", "text": "\n Легендата на френския шансон Шарл Азнавур е починал на 94-годишна възраст от естествена смърт вследствие на остър белодробен оток, довел до спирането на сърдечно-дихателната функция, съобщава Франс прес. \r\n  \r\nНа Азнавур e направена аутопсия в болничния център в град Ним. Специалистите изключват хипотезата певецът да се е удавил неволно, след като се е почувствал зле на 1 октомври в имението си в Муриес. \r\n\r\n Безжизненото тяло на Шарл Азнавур беше открито в понеделник по обяд във ваната на банята до неговата спалня. Специалистите констатираха оток на белите дробове, които са се напълнили с течност и са довели до неговата смърт. \r\n  \r\nТялото на покойника беше предадено на семейството му. Неговите близки се обявиха срещу провеждането на общонационална церемония във връзка с прощаването с него. \r\n  \r\n \n\t\t\t\t\t\t", "date": "2018.10.02", "title": "Азнавур е починал от естествена смърт"}
{"url": "http://www.bnews.bg/article/249676-malko_predi_remonta_y_fasadata_na_poliklinikata_v_kazanlak_se_sruti_varhu_starets", "text": "\n 71-годишен мъж пострада при срутване на част от мраморната фасада на поликлиниката в Казанлък. Мъжът е със счупен крак и наранявания по главата, без опасност за живота. \r\n\r\n Парчето на мраморната облицовка на сградата е паднало от над 15 метра. Пострадалият е бил откаран за оперативно лечение в Стара Загора. Няма опасност за живота му, съобщи управителят на поликлиниката в Казанлък д-р Лучев:  \r\n\r\n \"Снимката не показа счупвания на черепа. Предстои изясняване дали няма някакво мозъчно сътресение. Има и закрита фрактура на лявото бедро, която подлежи на оперативно лечение\".  \r\n\r\n От Община Казанлък, която е собственик на сградата, уточниха, че тя не е ремонтирана от 40 години, но е в ход проект за цялостното ѝ обновяване по европейска програма. \r\n \n\t\t\t\t\t\t", "date": "2018.10.02", "title": "Малко преди ремонта й...фасадата на поликлиниката в Казанлък се срути върху старец!"}
{"url": "http://www.bnews.bg/article/249672-poredna_agresiya_na_patya_shofyori_se_biha_v_stolitsata_ediniyat_e_v_bolnitsa", "text": "\n Мъж на 40 години е приет в болница с тежка травма след поредния случай на агресия на пътя, съобщиха от МВР. \r\n\r\n Сигналът за инцидента е подаден към 12:30 ч. днес. \r\n\r\n По първоначални данни на столичните улици „Пловдив” и „Габрово” в кв. „Св. Троица” е възникнала лека катастрофа между два автомобила. \r\n\r\n Двамата шофьори се скарали, а скандалът прераснал в побой. \r\n\r\n По случая е задържан 24-годишният водач на другия автомобил. \r\n\r\n Работата по изясняване на случая продължава, предаде БТВ. \r\n \n\t\t\t\t\t\t", "date": "2018.10.02", "title": "Поредна агресия на пътя: Шофьори се биха в столицата, единият е в болница!"}
{"url": "http://www.bnews.bg/article/249668-mvr_otkaza_da_se_optimizira", "text": "\n Обществената поръчка за оптимизиране работата на МВР и преструктурирането му е прекратена поради отпаднала необходимост от провеждането ѝ. Това става ясно от решение на шефа на дирекцията за обществени поръчки в министерството Георги Балабанов, което е подписано на 26 септември. \r\n\r\n През август ведомството обяви обществена поръчка за 1.15 млн. лв., която има за цел проектиране на нова структура на МВР, изготвяне на методология за \"реинженеринг на процесите в МВР\" и провеждане на обучения.  \r\n\r\n Не е ясно защо необходимостта от провеждането на обществената поръчка е отпаднала, но от документацията по поръчката става ясно, че по нея е работено до последно. Така например на 3 септември са публикувани разяснителни бележки до всички заинтересувани страни, които са отправили запитвания по спецификите на поръчката. На 30 август пък е направена промяна на методиката по оценяване на участниците.  \r\n\r\n Амбициите на ръководството на МВР за оптимизиране на процесите в него за пореден път удрят на камък. След като вътрешен анализ показа, че проблемите на ведомството идват от ръководството му, последващ анализ на Световната банка препоръча драстично свиване на броя на областните дирекции на МВР, консолидиране на администрациите им и по-ефективни обществени поръчки. \r\n\r\n Изводите в анализа доказват известни и до момента неща, като например факта, че в МВР се поддържа раздута администрация, което пък е причина за драстично увеличаване на разходите за персонал. От тях се разбра още, че служителите в МВР са едни от най-скъпо платените, защото осигурителните вноски са прекалено скъпи и по този начин месечните разходи за човек в системата на МВР достигат 1776 лв. за 2016 г. \r\n\r\n Към момента не е ясно какви са плановете на новия министър на вътрешните работи Младен Маринов по отношение на оптимизиране на работата в МВР. От негови изказвания в последните дни обаче стана ясно, че кадровият проблем във ведомството вече е преодолян, а усилията на ведомството са довели до спад в жертвите на пътя. \r\n\r\n В същото време стана ясно, че в МВР са констатирани пропуски и разминавания между реално заявените престъпления и тези, които се водят за статистиката,  съобщи OFFNews. \r\n \n\t\t\t\t\t\t", "date": "2018.10.02", "title": "МВР отказа да се оптимизира"}
{"url": "http://www.bnews.bg/article/249669-arestuvaha_i_posle_osvobodiha_bivshiya_mazh_na_folkdivata_emiliya", "text": "\n Бившият съпруг на фолк певицата Емилия -  Красимир Димов – Бойса е освободен, научи Дарик. \r\n  \r\nТой беше арестуван при мащабна полицейска акция, при която бяха задържани близо 40 души. От тях 36 души са иракчани, преминали нелегално границата, а другите са българи, организирали трафика. \r\n Състав на Районен съд Свиленград е постановил мярка за неотклонение – парична гаранция от 1500 лв. на Бойса. От прокуратурата съобщиха, че ще протестират решението. Обвинението срещу него е, че е откраднал чисто нов трактор от земеделски производител от село Студена. \r\n \n\t\t\t\t\t\t", "date": "2018.10.02", "title": "Арестуваха и после освободиха бившия мъж на фолкдивата Емилия"}
{"url": "http://www.bnews.bg/article/249649-viktoriya_bekam_ochakva_petoto_si_dete", "text": "\n В разгара на мощните слухове за развод между една от най-стабилните двойки в шоубизнеса – Дейвид и Виктория Бекъм, се понесе контра новината – дизайнерката е бременна с петото дете на семейството. \r\nБлагата вест изскочи от американското издание на списание „ОК“, което се позовава на източник, близък до фамилията. Той твърди, че 44-годишната „спайска“ и 43-годишният футболист вече са събрали най-близките си на официална вечеря и са им съобщили новината. „Всички пиха шампанско, с изключение на Виктория. Със сълзи на очи Дейвид се изправи и сподели, че чакат пето дете“, допълва източникът. Дизайнерката вече знаела и пола на детето. \r\nВъпреки това официално потвърждение на новината от страна на семейство Бекъм все още няма. Това не е първият път, в който медиите пишат, че звездната двойка очаква нов наследник. \r\n \n\t\t\t\t\t\t", "date": "2018.10.02", "title": "Виктория Бекъм очаква петото си дете"}
{"url": "http://www.bnews.bg/article/249667-chehiya_shte_sadi_balgarin_za_terorizam_toy_tvardi_che_e_shega", "text": "\n \r\nЖивеещият в Чешката република 21-годишен българин Николай Иванов може да получи до 12 години затвор за заплаха с терористичен акт, съобщава чешкият вестник „Лидове новини“.  \r\nИванов, който работи в завод в град Пилзен, е изпратил от телефона си писмено съобщение, а също и имейл, до две пакистански медии, в което заплашва с терористични действия, ако не бъде освободена чехкиня, задържана на международното летище в Лахор с 9 килограма хероин през януари.  \r\nНа днешното гледане на делото му в съда в Пилзен Иванов е заявил, че просто е искал да помогне на чехкинята, която е познавал, и не е мислел на сериозно това, което е написал.  \r\nИванов е допълнил, че се е запознал с Тереза, както медиите наричат чехкинята, по интернет и се е виждал с нея три пъти, предаде БНР. \r\n  \r\n \n\t\t\t\t\t\t", "date": "2018.10.02", "title": "Чехия ще съди българин за тероризъм, той твърди, че е шега"}
{"url": "http://www.bnews.bg/article/249670-razdelyat_balgariya_na_4_rayona", "text": "\n Административните центрове на районите няма да се определят в Закона за регионалното развитие. В определени градове да става планирането, програмирането, ресурсното осигуряване, наблюдението и оценката на регионалното развитие. Това се предвижда в подготвения проект за изменение на Закона за регионалното развитие, обясни новият регионален министър Петя Аврамова по време на XIII-ата Годишна среща на местните власти, пише \"Строител\". \r\n\r\n С промените в закона се предлага нов териториален обхват и вариант с четири района - Дунавски, Черноморски, Югозападен и Тракийско-Родопски район. \r\n\r\n Промените в Закона за регионалното развитие предвиждат нова система от документи за стратегическо планиране на регионалното развитие. Предвижда се с нея да се въведат нов тип документи на всяко ниво, обединяващи стратегическото и пространствено планиране на регионалното развитие, като ще отпаднат стратегическите документи на областно ниво. \r\n\r\n Предвижда се общинският план за развитие да включва и интегриран план за градско възстановяване и развитие. \r\n\r\n Предлага се въвеждане на двустепенен модел на управление на регионални съвети за развитие в регионите, който ще включва управленски и експертно-технически състав, поясни Аврамова. Те ще имат по-широки правомощия. \r\n \n\t\t\t\t\t\t", "date": "2018.10.02", "title": "Разделят България на 4 района"}
{"url": "http://www.bnews.bg/article/249656-plamen_konstantinov_zaryazva_natsionalite", "text": "\n Пламен Константинов вече не е национален селекционер по волейбол. Това става ясно от витиевато прессъобщение на ръководената от инж. Данчо Лазаров федерация ден след края на световното първенство, на което страната беше съвместен домакин с Италия. Нашите отпаднаха след първите две групови фази и не достигнаха финалната шестица в Торино. Шампион за втори пореден път стана Полша. \r\n\r\n \"След завършване на световното първенство по волейбол президентът на БФВ инж. Данчо Лазаров се срещна с треньора на националния отбор Пламен Константинов. Двете страни обсъдиха представянето на националния отбор и за да бъдат свободни в своята преценка за евентуална бъдеща съвместна работа решиха да финализират договорните си взаимоотношения към този момент. \r\n\r\n Окончателните изводи и оценки ще бъдат направени на по-късен етап, когато Управителния съвет на БФВ ще разгледа отчетите на Пламен Константинов и неговия щаб, и на треньора на женския национален отбор Иван Петков, след приключването на световното първенство по волейбол за жени в Япония. \r\nПрезидентът на БФВ инж. Данчо Лазаров пожела успех на Пламен Константинов в работата му в Русия\", пишат от федерацията, предаде OFFnews.. \r\n \n\t\t\t\t\t\t", "date": "2018.10.02", "title": "Пламен Константинов зарязва националите!"}
{"url": "http://www.bnews.bg/article/249644-lavcheto_na_mariya_ilieva_se_tochi_i_na_mira_dobreva", "text": "\n Наско Колев се оказа сериозно хлътнал по Мира Добрева, и то доста преди да прекрачи прага на най-известната къща у нас. След като наскоро в някои от епизодите на „ВИП Брадър“ го видяхме как все по-често скъсява дестинацията към чаровната журналистка, вече са ни напълно ясни и мотивите за тези му действия, писа „Шоу“. \r\n\r\n Рапърът си падал по красивата блондинка от години и дори връзката с вече бившата му изгора – певицата Мария Илиева, не успяла да потуши тази страст, твърди още неговият приятел. \r\n\r\n „Той е от мъжете, които си падат по по-големи жени. А и не е трудно човек да хареса жена като Мира Добрева“, споделя още той. И добавя, че увлечението на Колев по по-зрелите жени никак не е случайно. \r\n\r\n „За него е важно да има какво да си каже с този човек. Да има какво да  научи от него, а с по-младите увеличава само  бройката на купоните и нощния живот“. \r\n\r\n Въпреки че Мира е по-голяма от Наско с цели 24 години, очевидно това ни най-малко не спира мераците на рапъра. Нито пък факта, че тв водещата от години е щастливо омъжена за режисьора Жоро Торнев. \r\n\r\n Всъщност още с влизането си в Къщата на „ВИП Брадър“, щом я видя, Наско Колев показа огромна симпатия към журналистката. А наскоро видяхме как седна до нея и започна да й обяснява колко много се радва, че са се засекли в един и същи сезон на шоуто, защото я намирал за прекрасен човек, който го изпълва с енергия. \r\n \n\t\t\t\t\t\t", "date": "2018.10.02", "title": "Лъвчето на Мария Илиева се точи и на Мира Добрева"}
{"url": "http://www.bnews.bg/article/249663-trima_si_razdeliha_nobelovata_nagrada_za_fizika", "text": "\n Носителите на тазгодишната Нобелова награда за физика са американецът Артър Ашкин, французинът Жерар Муру и Дона Стрикланд от Канада.  \r\n\r\n Половината награда ще бъде присъдена на Ашкин за \"оптичните пинсети и тяхното приложение в биологичните системи\", а другата половина - съвместно на Жерар Муру и Дона Стрикланд за \"техния метод за генериране на ултракъси оптични импулси с висока интензивност\".  \r\nПрез следващите дни ще бъдат обявени носителите на Нобелова награда за химия и за мир. Тази година няма да има носител на приза за литература заради разразилия се сексскандал в организацията. \r\n \n\t\t\t\t\t\t", "date": "2018.10.02", "title": "Трима си разделиха Нобеловата награда за физика"}
{"url": "http://www.bnews.bg/article/249664-nasa_predricha_zapochvane_na_golyamo_zastudyavane", "text": "\n Слънцето навлиза в една от своите най-ниски точки в космическата ера. \r\n\r\n Слънчевите лъчи не са като всички предходни месеци на 2018 г., а ултравиолетовото излъчване бързо намалява. Новите изследвания показват, че най-високите слоеве на Земята отчитат голямо изстудяване. \r\n\r\n \"Над земната повърхност, близо до края на Вселената, нашата атмосфера губи топлината си. Ако тази тенденция продължи, горните слоеве на атмосферата скоро биха могли да станат рекордно студени, с невиждан студ от началото на космическата ера (или: от началото на изследването на космоса), казва Мартин Млинчак от НАСА. \r\n\r\n Тези данни бяха оповестени от апарата \"Кибер\" на сателита на НАСА \"Тимед\", който следи емисиите на въглероден диоксид (CO2) и азотен оксид (NO) - две субстанции, които играят ключова роля в енергийния баланс на въздуха от 100 на 300 км над повърхността на нашата планета. \r\n\r\n Чрез измерване на инфрачервеното лъчение на тези молекули \"Кибер\" може да определи топлинното състояние на газа на самия връх на атмосферата на Земята, т.е. в слой, който учените наричат термосфера, съобщава Новости. \r\n\r\n \"Термосферата винаги е студена по време на минимума на Слънцето и това е една от най-важните причини, поради която 11-годишният слънчев цикъл засяга нашата планета\", обяснява Млинчак. \r\n \n\t\t\t\t\t\t", "date": "2018.10.02", "title": "НАСА предрича започване на голямо застудяване"}
{"url": "http://www.bnews.bg/article/249655-borisov_otkri_zimniya_dvorets_i_zasegna_vsichki_temi_protestirashti_mayki_iztrebiteli_i_makedoniya", "text": "\n Премиерът Бойко Борисов заяви днес, че поетият от него ангажимент към протестиращите майки на деца с увреждания ще бъде изпълнен.  \r\n\r\n Припомняме, че днес следобед майките отново излизат на протест, след като обещанието, дадено им преди три месеца от управляващите, да намерят разрешение на исканията им, така и не беше изпълнено. \r\n\r\n След откриването на обновения Зимен дворец, Борисов призова социалния министър Бисер Петков, майките, представителните организации и омбудсмана да се разберат как ще се разпределят обещаните 150 милиона лева допълнително и отхвърли упрека, че трябва да поеме отговорност за това, че няма реална реформа.  \r\n\r\n \"Всеки ден са се събирали, всеки има своето мнение, но изглежда е най-лесно да кажеш: \"Бойко да отговаря\". Да, аз си отговарям с това, което съм поел като ангажимент - да гледат трите закона и да имат 150 милиона повече. Всяка година оттук нататък, включително и тази, съм го поел като ангажимент, и ако го няма, въпреки че не всички коалиционни партньори са съгласни, тогава могат да кажат: \"Борисов ни излъга\", заяви премиерът. \r\n\r\n Борисов засегна всички теми на деня от вътрешната и външната политика. За изтребителите той каза:  \r\n\r\n \"Аз държа да са нови, за да може, когато му свалят найлона от седалките, да знаят, че ще карат нещо сигурно, добро и няма да са пушечно месо, а ще могат да се сборят във въздуха. Не гледам оферти, не участвам. Това, което знам, го гледах снощи по новините. Единственото, за което съм дал указания, е да се направи публично, отворено, пред медиите, за да могат хората да знаят за пълната прозрачност на този конкурс, защото това са милиарди. От това, което видях, най-добрите самолети, които поне сме чували ние, са участвали - Ф-16, Ф-18, \"Грипен\", \"Юрофайтър\" и не знам още други какви. Ние държим самолетите да бъдат нови, не само да могат да охраняват небето на България, но и в този размирен свят, недай, Боже, ако стане война, да могат да се бият с другите изтребители\", коментира Борисов. \r\n\r\n Според него, когато видиш с какво разполагат останалите държави, потенциално с които може да възникне конфликт в региона, трябва да се избере такъв изтребител, който като излети, да има реални шансове за бой, а не само да обикаля във въздуха и да прави \"еър полисинг\". \r\n\r\n \"Оттам нататък съм помолил Каракачанов да покани и летците от Граф Игнатиево също да участват, да гледат. В края на краищата първо те са най-добрите експерти, защото летят на тези самолети, знаят с какво ще се бият или ако стане война, какво ще правят, и не на последно място, те ще летят на тях. Аз държа да са нови, за да може, когато му свалят найлона от седалките, да знаят, че ще карат нещо сигурно, добро и няма да са пушечно месо, а ще могат да се сборят във въздуха\", каза още Бойко Борисов. \r\n\r\n Любимата му балканска тема също не остана на заден план и той коментира референдума в Македония: \r\n\r\n \"Всеки един народ сам определя съдбата си и можем само да кажем, че подкрепяме нашите съседи по пътя към ЕС и НАТО, защото ние сме в това семейство. Оттам нататък  да даваш съвети или акъл на един народ не е по никакъв начин не само правилно, пък не е и дипломатично, а и не е честно. Оставам на македонските политици да преценят по какъв път да вървят след референдума, а ние всячески сме ги подкрепяли и ги подкрепяме по пътя за ЕС и НАТО.\" \r\n \n\t\t\t\t\t\t", "date": "2018.10.02", "title": "Борисов откри Зимния дворец и засегна всички теми - протестиращи майки, изтребители и Македония"}
{"url": "http://www.bnews.bg/article/249662-dokument_ot_nap_spana_noviya_tv_kanal_na_bsp", "text": "\n Липсващ документ от Националната агенция по приходите (НАП) отложи решението на Съвета за електронни медии (СЕМ) за старт на телевизията на БСП. Това стана ясно на заседание на медийния регулатор, съобщи БНР. \r\nПроверката им показала, че юридическото лице \"Българска свободна телевизия\" има публични задължения, но не е ясно какъв е техният размер. Сега социалистите разполагат със седмица, за да представят удостоверение за размера на дължимото. \r\nНа 27 септември лично лидерът на БСП Корнелия Нинова внесе в СЕМ документи за регистрация на партийната медия. \r\nПредвижда се от 31 декември да започне излъчването на 24-часова програма по сателит и кабел \r\n \n\t\t\t\t\t\t", "date": "2018.10.02", "title": "Документ от НАП спъна новия тв канал на БСП"}
{"url": "http://www.bnews.bg/article/249665-novi_pravila_za_zelena_karta_samo_za_zheneni_dvoyki", "text": "\n При даване на така наречената Зелена карта вече ще бъдат дисквалифицирани случаите, при които кандидатстват неженени двойки, става ясно от съобщение на посолството на САЩ в България. \r\n\r\n На 25 септември Държавният департамент обяви официално изданието на Програмата за разнообразяване на имигрантския поток за 2020 г. \r\n\r\n В съобщението се уточнява какви са промените: \r\n\r\n Електронната система на програмата (E-DV) ще бъде отворена за регистрации от 12 ч. на обед, Източно стандартно лятно време, на 3 октомври 2018 г. до 12 ч. на обед, Източно стандартно време, до 6 ноември 2018 г. Кандидатите могат да попълнят електронния формуляр E-DV на адрес dvlottery.state.gov през периода за регистрация. Програмата DV-2020 ще се проведе изцяло по електронен път и заявки за участие, изпратени по пощата, няма да се приемат. \r\n\r\n Има промяна в общите правила за участие в DV-2020. Освен досегашната дисквалификация на молби, в които не са включени съпруг/съпруга или дете, вече ще бъдат дисквалифицирани и случаи, при които в заявката за участие са включени лица, които не са съпруг/съпруга или дете с право на участие на основния кандидат. (Това е изключително важно за семействата в България, които живеят заедно без официално сключен брак). \r\n\r\n Законът допуска само един електронен формуляр за всеки участник за всеки регистрационен период. Кандидати, които са изпратили повече от един формуляр, ще бъдат дисквалифицирани. Възможно е обаче съпруг и съпруга да подадат по един отделен формуляр, като включат в него своя брачен партньор, ако и двамата отговарят на изискванията. \r\n\r\n Няма такса или изискуема сума за попълване на електронния регистрационен формуляр за участие в програмата. Участниците ще получат официален номер за потвърждение на регистрацията си. Изключително важно е да запазят този номер до 30 септември 2020 г. Единствено чрез него участниците ще могат да проверят дали са изтеглени в програмата DV-2020. Всички участници, включително тези, които не са избрани, ще могат да проверят статуса на заявката си за участие чрез функцията Entrant Status Check на уебсайта на програмата dvlottery.state.gov след 7 май 2019 г. Изтеглените участници, които отговорят на указанията, предоставени им на страницата за проверка Entrant Status Check, ще получат информация за насроченото интервю за имигрантска виза също чрез Entrant Status Check. Данните за DV-2020 ще бъдат достъпни чрез Entrant Status Check поне до 30 септември 2020 г. Държавният департамент няма да изпраща уведомления до изтеглените за резултата от участието им или писма с датата им за интервю по електронната или обикновената поща. \r\n\r\n Всеки получател на писмо или имейл, в който се твърди, че е спечелил от програмата (лотарията за Зелена карта) или му се обещава Зелена карта, може да е сигурен, че съобщението е подвеждащо и измамно. Освен това не се извършва плащане към трета страна в процеса по кандидатстване за виза от лотарията за зелена карта. Единственото необходимо плащане е самата такса за виза, която се плаща в Посолството на САЩ. \r\n\r\n Инструкциите за лотарията за зелена карта са публикувани на английски и на български в сайта на посолството. \r\n \n\t\t\t\t\t\t", "date": "2018.10.02", "title": "Нови правила за Зелена карта: Само за женени двойки!"}
{"url": "http://www.bnews.bg/article/249651-rumantsi_ludnaha_po_shouto_na_miskata_nedelina_tsaneva", "text": "\n Неделина Цанева, която стана първата носителка на титлата „Мис Силикон естетик“ в десет годишната история на „Мис Силикон“, е подписала договор с един от най-баровските клубове в Букурещ. \r\n\r\n Миската е впечатлила собствениците на „Old City“ със собственото си шоу Silicone dolls, което представя с още няколко момичета. Те са получили предложение да танцуват в популярното заведение, което е сред най-популярните увеселителни комплекси в столицата на Румъния. \r\n\r\n  Контрактът е за един месец, след което, ако двете страни са доволни ще продължат съвместната си работа и през 2019г. \r\n\r\n  В края на октомври Неделина Цанева ще представи страната ни на престижния конкурс „Miss Plastic Surgery International“, който ще се проведе в Корея. Именно короната „Мис Силикон естетик“ й дава правото да се състезава на най-престижния световен форум за красавици с естетически издържани корекции. \r\n \n\t\t\t\t\t\t", "date": "2018.10.02", "title": "Румънци луднаха по шоуто на миската Неделина Цанева"}
{"url": "http://www.bnews.bg/article/249659-izvanredno_mitnichari_nahluha_vav_vinzavoda_na_bankerkata_petya_slavova", "text": "\n Неочаквана проверка прави Агенция \"Митници\" във винзавода на банкерката Петя Славова. Изненадващото нахлуване на властите е като в завода на Миню Стайков винпром \"Карнобат\" преди седмица. Това разкриват работници и служители на „Черноморско злато” в Поморие. Те са алармирали, че вероятно ги очаква същата съдба като тази на колегите от Карнобат, съобщава \"Флагман\". Рано тази сутрин служители от оперативното звено на Агенция Митници от София са показали заповед, че трябва да влязат и да направят цялостна проверка на мощностите. \r\n\r\n Рано тази сутрин служители от оперативното звено на Агенция Митници от София са показали заповед, че трябва да влязат и да направят цялостна проверка на мощностите. \r\nПо непотвърдена информация са открити нарушения около 16 крана и колони, но в каква връзка са те с винопроизводството и плащането на данъци – не е ясно. \r\n„Има някакъв натиск върху винопроизводителите от Бургаска област, защо не притискат собственици на подобни предприятия в други части на България”, питат се поморийци, анализирайки съдбата на конкурентите си от Карнобат, които бяха запечатани в пика на гроздобера преди седмица и благодарение на съда не бе унищожена още по-голяма част от суровината им. \r\nПодозренията са, че е вход мръсна поръчка за отстраняването на директора на Митница Бургас Валери Стефанов, който, вероятно, не е удобен на определен кръг с особена власт в държавата. \r\nВинпром „Черноморско злато” в Поморие е собственост на Феста холдинг. Има две производствени бази, основната е край Поморие, а другата – в Каблешково. Произвеждат вино, ракия и винено бренди. \r\n\r\n За Флагман коментира шефът на Митниците Георги Костов: \r\n\r\n \"Запечатване няма. Това е планова проверка като част от нашата дейност – обследваме работата на лицензираните складодържатели. Това е част от контролната ни функция, като в КАТ – спират те, искат ти документите за проверка и ти действаш така, както трябва да бъде по правилата. Продължава проверката дали отговарят на предписанията ни. Проверяващите са  столични служители на Агенция Митници.\" \r\n \n\t\t\t\t\t\t", "date": "2018.10.02", "title": "Извънредно: Митничари нахлуха във винзавода на банкерката Петя Славова!"}
{"url": "http://www.bnews.bg/article/249654-ford_pomete_tiyneydzhar_na_patnoto_platno_kray_pazardzhik", "text": "\n 15-годишно момче е с опасност за живота, след като е блъснато от лек автомобил, съобщиха от ОДМВР - Пазарджик. \r\n\r\n Сигнал за тежкия инцидент се получен снощи около 20.00 часа в РУ - Пазарджик. Движейки се по главния път през пазарджишкото село Братаница 26-годишният Й.П. от съседното село Ветрен дол блъснал с „Форд“ пресичащия пътното платно 15-годишен местен младеж. В резултат на удара се наложило момчето да бъде транспортирано от екип на „Спешна помощ“ в МБАЛ - Пазарджик в тежко състояние и опасност за живота. \r\n\r\n На мястото е извършен оглед от дежурна група при РУ - Пазарджик. Пробите за употреба на алкохол и наркотици направени на водача са отрицателни. По случая се води полицейско разследване. \r\n \n\t\t\t\t\t\t", "date": "2018.10.02", "title": "\"Форд\" помете тийнейджър на пътното платно край Пазарджик"}
{"url": "http://www.bnews.bg/article/249647-zaplaha_ste_narushavate_yadren_dogovor", "text": "\n НАТО обвини Русия в нарушаване на ядрен договор, съобщава \"Политико\". \r\n\r\n Преди среща на военните министри генералният секретар на НАТО Йенс Столтенберг поиска Кремъл да даде обяснение за нова ракета. \r\n\r\n Русия има нов вид ракета, която заплашва Европа. Това е в нарушение на ядрен договор. НАТО иска незабавно обяснение, призова Столтенберг. \r\n\r\n На пресконференция преди срещата с военните министри Столтенберг открито обвини Москва в нарушаване на Договора за ликвидиране на ракетите със среден обсег на действие от 1987 г., който забранява цял клас ракети, които могат да бъдат използвани от Русия по цели в Европа. \r\n\r\n \"Сега този договор е под заплаха заради действия на Русия\", предупреди генералният секретар. \r\n\r\n Договорът от 1987 г. забранява всички ракети с обсег на действие между 500 и 5 500 километра. Също забранява американските крилати ракети \"Пършинг\", които са разглеждани от Русия като сериозна заплаха. \r\n\r\n От 2014 г. САЩ обвиняват Русия в нарушаване на договора. Вашингтон наложи санкции на Москва, за да принуди страната да го изпълнява. Но след като САЩ наложиха други санкции на Русия за Крим и Източна Украйна, мерките относно договора очевидно не са оказали ефект. \r\n\r\n Русия не е предоставила надеждна информация за тази нова ракета, продължи Столтенберг. \r\n\r\n Според него Москва наскоро е признала, че притежава нова ракета със среден обсег на действие, наречена 9M729 (или SSC-8), която нарушава договора. \r\n\r\n След години на отричане Русия наскоро призна, че притежава нова ракетна система, наречена 9M729, отбеляза той. \r\n\r\n Кремъл отрича, че нарушава договора и в същото време обвинява САЩ в нарушаване на споразумението със системата за противоракетна отбрана в Европа, включително в Румъния. \r\n\r\n В съобщение през декември 2017 г. Държавният департамент на САЩ нарече договора \"опора на международната сигурност и стабилност\". \r\n\r\n Срещата на военните министри е първото събрание на най-високо ниво от катастрофалната среща на върха през юли, когато президентът на САЩ Доналд Тръмп заплаши да извади страната от военния съюз, ако страните членки не увеличат разходите за отбрана. \r\n\r\n Министрите ще обсъдят този казус, както и развитието в Македония и Грузия. \r\n \n\t\t\t\t\t\t", "date": "2018.10.02", "title": "Заплаха сте, нарушавате ядрен договор"}
{"url": "http://www.bnews.bg/article/249650-zhurnalistat_dimitar_bayraktarov_izrigna_sreshtu_morala_na_valeri_simeonov", "text": "\n \r\n\r\n \r\nЛицето Валери Симеонов е последния, който може да се изявява като морален съдник на провалените \"господари\" на ефира! \r\n Сега нека той отговори на следните въпроси: \r\n\r\n \r\n1. С какви договори работеха в Скат журналистите Байрактаров, Дражев, Божидаров, Фъртунов? \r\n2. Ако не го е срам да ги покаже и да видят хората какви \"огромни\" хонорари е плащал или вероятно е укривал данъци и осгуровки? \r\n3. Как е изплащал отпуските на служителите си и въобще изплащал ли ги е? \r\n4. Как така разобличени от журналистите на Скат лица се оказаха в последствие депутати и зам.министри? \r\n5.Колко милиона от партийната субсидия са преведени на фирми от групировката Скат? \r\nМога да продължа да задавам и още по-интересни въпроси, но нека Симеонов ако е мъж да отговори поне на тези! \r\n \n\t\t\t\t\t\t", "date": "2018.10.02", "title": "Журналистът Димитър Байрактаров изригна срещу \"морала\" на Валери Симеонов"}
{"url": "http://www.bnews.bg/article/249648-nameriha_tyalo_na_89_godishen_mazh_do_zhp_relsi_v_oblast_shumen", "text": "\n Намериха тяло на мъж до ЖП релси в област Шумен, съобщи \"24 часа\". \r\n\r\n Сигналът за тялото на мъжа е подаден в Областната дирекция на МВР в Шумен вчера, 1 октомври. Според сигнала тялото се намирало до релсите между гарите на село Хан Крум и Търговище. \r\n\r\n Към мястото е изпратен полицейски екип. Униформените установили, че тялото е на 89-годишен мъж от село Троица. Същият бил починал. \r\n\r\n Обстоятелствата около смъртта на възрастния човек се изясняват. \r\n \n\t\t\t\t\t\t", "date": "2018.10.02", "title": "Намериха тяло на 89-годишен мъж до жп релси в област Шумен"}
{"url": "http://www.bnews.bg/article/249641-mey_es_ne_e_kato_sssr", "text": "\n Премиерът на Великобритания Тереза Мей заяви, че Европейският съюз не е като СССР, след като британският външен министър предизвика недоволство със сравняването на 28-членния блок с бившата съветска държава, информират \"Ройтерс\" и други агенции. \r\n\r\n В неделя външният министър Джереми Хънт предупреди ЕС, че е създаден, за да защитава свободите, но урокът от съветската история е, че ако се превърне в затвор, желанието за напускане се увеличава. \r\n\r\n Запитана за коментара на Хънт, Мей отбеляза: \"На масата в ЕС има държави, които са били част от СССР, сега те са демократични държави и аз мога да ви кажа, че двете организации не са едни и същи\". \r\n\r\n Тя отбеляза, че е готова да излезе с ново предложение пред ЕС за излизане от безизходицата на преговорите за Брекзит. \r\n\r\n Мей поясни, че планът на ЕС е неприемлив за Великобритания, тъй като Северна Ирландия остава в митническия съюз и това ще доведе до установяване на митническа граница в Ирландско море. \r\n \n\t\t\t\t\t\t", "date": "2018.10.02", "title": "Мей: ЕС не е като СССР"}
{"url": "http://www.bnews.bg/article/249653-1_godina_uslovno_poluchi_sobstvenikat_na_chernev_klima_za_ukriti_danatsi", "text": "\n Окръжната прокуратура във Варна постигна днес осъдителна присъда за управителя и съдружник в дружество с ограничена отговорност „Чернев клима“ /сега „Нико клима“ ЕООД/  Георги Ч. При условията на съкратено съдебно производство подсъдимият получи наказание лишаване от свобода за срок 1 година, чието изтърпяване Варненският окръжен съд отложи с 3-годишен изпитателен срок. Съдът уважи и гражданския иск от ТД на НАП в размер на 187 142 лева. \r\n\r\n 41-годишният подсъдим избегнал установяването и плащането на данъчни задължения в особено големи размери – 187 142 лева. Престъплението по член 255, ал. 3, във връзка с ал. 1, т. 2 и 7 от Наказателния кодекс е извършено от Георги Ч. като продължавано деяние чрез потвърждаване на неистина в подадени данъчни декларации за 13 отчетни периода. Така управителят на дружеството успял да приспадне неследващ се данъчен кредит.   \r\n\r\n Той декларирал доставки, каквито не били извършвани в дружеството. Престъпната схема с цел приспадане на неследващото се ДДС започнала през май 2009 год. и продължила да се прилага в дружеството до 2011 год. с фиктивни доставки от различни фирми.   \r\n\r\n Присъдата на Варненския окръжен съд подлежи на обжалване пред Апелативния съд. \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2018.10.02", "title": "1 година условно получи собственикът на  \"Чернев клима\" за укрити данъци "}
{"url": "http://www.bnews.bg/article/249645-lepkavo_zlaten_skunks_za_dimitar_varbanov_koyto_zalyaga_nalyavo_nadyasno", "text": "\n Златен скункс за Димитър Вэрбанов, който заляга наляво – надясно, за да се изкара жертва пред оператор на „Господари на ефира“. \r\n\r\n Направил го бил, ти да видиш, „от много адреналин“,  „не е имало умисъл в действията от моя страна…“, „загубих контрол над чувствата си на място, не можах да овладея чувствата си…“, „знаех, че има охранителни камери“… \r\n\r\n Пред „24 часа“ пък продуцентът на „Господари на ефира“ изрича, че те не знаели за цирка, разигран от Върбанов. Къде са потънали тогава кадрите на снимащия оператор, от какво точно са монтирали материала, не става ясно. \r\n\r\n Никой не пита и защо прокуратурата мълча и не оповести кадрите от охранителните камери – а тези записи на първо място и веднага би трябвало прокуратурата да изземе!, и поиска арест за пазачите на склада, а чак след тиражиране от медиите на кадрите се сети, че са невинни! \r\n\r\n Продуцентът на „Господари на ефира“ казва още, че медиите, които не смеели да имат позиция, се правели сега на морални покрай скандала с Върбанов. \r\n\r\n Е, ние, понеже сме медия, която далеч по-ясно от тях, категорично и НЕУГОДНО ЗА ВЛАСТТА винаги сме имали позиция, ще кажем на продуцента на „Господари на ефира“ за бля-бля „връчването на златен скункс“ единствено и само: \r\n\r\n ЛЕПКАВО! \r\n\r\n Връчването на златния скункс на Върбанов може да гледате тук: \r\n\r\n \r\n\r\n Afera.bg \r\n \n\t\t\t\t\t\t", "date": "2018.10.02", "title": "ЛЕПКАВО! Златен скункс за Димитър Върбанов, който заляга наляво – надясно"}
{"url": "http://www.bnews.bg/article/249633-grigor_dimitrov_s_pobeda_na_tenis", "text": "\n Григор Димитров победи американеца Тенис Сандгрен със 7:5, 6:3 в среща от първия кръг на тенис турнира в Пекин. Първата ни ракета е поставен под номер 3 в основната схема на надпреварата и трябваше да играе с Райън Харисън, който обаче се отказа в последния момент заради травма и мястото му зае неговия сънародник Сандгрен, \"щастлив губещ\" от квалификациите. \r\n\r\n 27-годишният българин досега не бе играл срещу връстника си от САЩ, който е 59-и в ранглистата. В първия сет Гришо чакаше своя момент и направи пробив в шестия гейм за 4:2, след което го затвърди (5:2), но впоследствие загуби три поредни гейма и резултатът бе изравнен – 5:5. След това хасковлията показа класата си и взе следващите два гейма, за да поведе в мача. Димитров стартира много добре и втория гейм, повеждайки с 3:0 с пробив във втория гейм. След това българинът контролираше ситуацията на корта и стигна до успех в сета и мача, който продължи, пише БГНЕС. \r\n\r\n Във втори кръг той ще излезе срещу сърбина Душан Лайович, който в първи кръг елиминира канадеца Вашек Поспиши. Димитров и Лайович са се срещали само веднъж и то отново в Китай на твърди кортове - през 2016 г., когато първата ни ракета печели мача. В миналогодишното издание на турнира в китайската столица Гришо стигна до полуфиналите, където загуби от Рафаел Надал. \r\n \n\t\t\t\t\t\t", "date": "2018.10.02", "title": "Григор Димитров с победа на тенис "}
{"url": "http://www.bnews.bg/article/249636-kndr_ima_mezhdu_20_i_60_yadreni_bombi", "text": "\n Топ южнокорейски представител заяви пред депутати, че Северна Корея има между 20 и 60 ядрени бомби, съобщава АП. \r\n\r\n Осведомителната агенция отбелязва, че за първи път Сеул публично разкрива размера на ядрения арсенал на КНДР. \r\n\r\n Министърът на националното обединение Чхо Мьон-кьон обяви пред парламента, че КНДР има между 20 и 60 бомби. Той отговори на въпрос на депутат. Министърът поясни, че информацията е на разузнаването. \r\n\r\n Националната разузнавателна служба на Южна Корея не е коментирала информацията. \r\n\r\n Чхо Мьон-кьон може неволно да е разкрил информацията, според АП. От министерството му отбелязаха, че коментарите на Чхо Мьон-кьон не означават, че Република Корея ще приеме КНДР като ядрена държава и поясниха, че дипломатическите усилия на Сеул за ядрено разоръжаване на Корейския полуостров ще продължат. \r\n\r\n Оценката на Сеул за ядрения арсенал на КНДР не се различава много от други експертни оценки. \r\n\r\n Според доклад на южнокорейското правителство вярва се, че КНДР е произвела 50 килограма плутоний за най-малко 8 бомби. По-рано тази година експерти обявиха, че КНДР има високообогатен уран в размер на 250-500 килограма, достатъчно за 25-30 ядрени оръжия. \r\n \n\t\t\t\t\t\t", "date": "2018.10.02", "title": "КНДР има между 20 и 60 ядрени бомби"}
{"url": "http://www.bnews.bg/article/249632-katsi_vaptsarov_uredi_sina_si_v_otkradnat_zhivot", "text": "\n Шоуменът Къци Вапцаров е уредил малкия си син Александър в хитовия сериал „Откраднат живот“, похвали се самият той. Той пусна снимка на тийнейджъра, гушнат в колегата си Юлиан Вергов, и обяви на последователите си, че могат да го гледат в 9 и 10 серия на медицинската поредица. \r\n\r\n Алекс Вапцаров влезе в ролята на тийнейджъра Младен, който чака трансплантация на бъбрек. На двора, докато играе баскетбол с Владо Карамазов, Вергов го вижда и научава за проблема му. Тогава героят му доц. Банков решава, че може да даде бъбрека на жена си Ева (Ани Пападопулу), която е изпаднала в мозъчна смърт, писа „Телеграф“. \r\n\r\n Синът на Къци не е попаднал със специален кастинг в лентата, а са го изпратили от театралната школа на Мариан Бачев. \r\n \n\t\t\t\t\t\t", "date": "2018.10.02", "title": "Къци Вапцаров уреди сина си в \"Откраднат живот\""}
{"url": "http://www.bnews.bg/article/249638-globa_ot_1000_do_5000_lv_za_napadenie_nad_lekar", "text": "\n Съдът предвижда наказание \"глоба\" от 1000 до 5000 лева за обвиняемата К.Б, която удари шамар на лекар от Спешното отделение в Казанлък. \r\n\r\n Ударът е довел до отоци и кръвонасядания на лицето. \r\n\r\n На 30 август лекарка била изпратена на адрес за спешен случай по сигнал на тел.112. \r\n\r\n След като пристигнали на адреса, лекарката прегледала пациентката, като преценила, че е добре да ѝ се направят изследвания в болница, поради което следвало да я закарат до спешното отделение. \r\n\r\n В момента, в който качвали пациентката в линейката до спешния екип се приближили мъж и жена- обвиняемата К. Б. и синът й. \r\n\r\n 39-годишната жена ударила шамар на лекарката, защото предишен ден те били посетили нейни близки и тя искала да им каже, че е останала недоволна. \r\n\r\n В това време дошъл възрастен човек, който се намесил, разбутал обвиняемата и синът й и те си тръгнали. \r\n\r\n Обвиняемата няма съдено минало. \r\n \n\t\t\t\t\t\t", "date": "2018.10.02", "title": "Глоба от 1000 до 5000 лв. за нападение над лекар"}
{"url": "http://www.bnews.bg/article/249634-zhena_zagina_a_chetirima_sa_raneni_sled_intsident_s_politseyska_kola", "text": "\n Една жена почина, а четирима души са ранени след пътен инцидент с полицейски автомобил. Сигнал е постъпил в понеделник в полицията в Плевен. \r\n\r\n Полицейската кола е ударила четирима души, които са се намирали на пътното платно след претърпян инцидент. Пострадалите, сред които са и полицейски служители, са откарани в болница. На път към медицинското заведение е починала една жена. \r\n\r\n На водача е взета кръв за лабораторно изследване. На мястото на произшествието се извършва оглед в присъствието на следовател от окръжната прокуратура. \r\n \n\t\t\t\t\t\t", "date": "2018.10.02", "title": "Жена загина, а четирима са ранени след инцидент с полицейска кола"}
{"url": "http://www.bnews.bg/article/249640-zadarzhaha_18_bezhantsi_v_gora_kray_am_trakiya", "text": "\n По сигнал на жител в гориста местност в близост до 64-ти километър по посока за София са задържани 18 бежанци, съобщиха от МВР.  \r\n\r\n Полицаите установили на място 14 мъже и 4 деца без документи за самоличност. \r\n\r\n Предстои установяване на самоличността на мигрантите, както и от коя държава идват и как са влезли на територията на страната ни. \r\n\r\n Разследването по случая продължава.  \r\n \n\t\t\t\t\t\t", "date": "2018.10.02", "title": "Задържаха 18 бежанци в гора край АМ \"Тракия\""}
{"url": "http://www.bnews.bg/article/249635-sinat_na_shef_petrov_stava_daskal_vav_vietnam", "text": "\n Синът на популярния готвач шеф Петров ще става даскал. Веселин ще преподава древно българско бойно изкуство във Виетнам. Щастливата новина съобщи гордият татко в официалния си профил в социалната мрежа Фейсбук. \r\n\r\n „Весо отива към Азия да преподава древно бойно изкуство! В началото бях против, чудех се как да го накарам да не го прави… После се сетих, че лудият ни път на българите е един вечен кръговрат. Следвайки дедите ни, които са създали тук мощна цивилизация, пак една част от тях се е запътила за Азия в началото на бронзовата епоха, явно има нещо, което да свърши там, въпреки че и това е бил поводът, който се опитват да ни втълпят, че ние българите идваме от там, а правилният глагол е „връщаме“. На добър път, сине, отиди и ги зарази с красотата, с която са се борели дедите ти мизи. Аз ще си търся истинската храна, която ще върне духа на лъва в българина, който вече хилядолетие му хвърлят помия свинска и му казват, че езикът му е свински и той грухти“, пише Борис, споделяйки фото на младия талант, цитира „Телеграф“. \r\n\r\n Веселин всъщност е по-големият и познат за ТВ зрителите син. Докато бе в звездната къща на „ВИП Брадър“, шеф Петров си позволи да скочи на Дани Златков, плашейки го именно с Весо. Тогава готвачът подчерта, че момчето не е някакъв уличен побойник, а професионалист и за това не е редно хора с възрастта на БГ Роналдо да му повишават тон. \r\n \n\t\t\t\t\t\t", "date": "2018.10.02", "title": "Синът на шеф Петров става даскал във Виетнам "}
{"url": "http://www.bnews.bg/article/249623-pak_se_nadignaha_maykite_na_detsa_s_uvrezhdaniya_izlizat_na_natsionalen_protest", "text": "\nМайките на деца с увреждания излизат на национален протест днес. Той е под надслов \"Системата ни Убива –Системата е блокирала\". \r\n\r\nОт месеци те настояват депутатите да приемат три закона. Това са законите  за хората с увреждания, за личната помощ и за социалните услуги. \r\n\r\nДадоха и срок на народните представители да направят промените до 1 октомври.\r\n\r\nМиналата седмица майките поканиха депутатите на палатката, за да разкажат за проблемите си.\r\n\r\nПротестът на майките започва от 17:30 ч. В София пред парламента.  \n\t\t\t\t\t\t", "date": "2018.10.02", "title": "ПАК СЕ НАДИГНАХА! Майките на деца с увреждания излизат на национален протест"}
{"url": "http://www.bnews.bg/article/249614-mara_otvarachkata_razkri_kade_potavat_parite_y", "text": "\n \r\nФолкаджийката Мария потвърди, че се е разделила с приятели си от Англия още в началото на лятото. В предаването „Папараци” тя даде да се разбере, че има нов мъж в живота си, така че явно сменя любовниците като носни кърпички. Изпълнителката не навлезе в никакви подробности за гаджетата си, но пък надълго и широко говори за щерка си Марая. 36-годишната майка е много горда с успехите на дъщеря си както в училище, така и в спорта. Тя бе категорична, че е преминала през нов етап в живота си и е оставила зад гърба си суетата, която я кара да си купи поредния чифт обувки или суперскъпа чанта. Миньончето, което вечно се фукаше как носи само облекла, слезли току-що от модните подиуми в Париж, се представи като грижовна и отдадена майка. Мария влага всичко спечелено в образованието на дъщеря си. Както неведнъж е ставало дума, детето й е вече в пети клас на елитното Англо-американско училище в София, където таксата започва от 23000 евро. „Там Марая попада в друга среда, има всичко онова, което аз в първата половина на живота си не съм имала”, обясни Мария. \r\n  \r\n \n\t\t\t\t\t\t", "date": "2018.10.02", "title": "Мара Отварачката разкри къде потъват парите й"}
{"url": "http://www.bnews.bg/article/249624-otkriha_telata_na_34_studenti_po_teologiya_pod_srutena_tsarkva_v_indoneziya", "text": "\nСпасители откриха телата на 34 студенти по теология под срутена църква на остров Сулавеси при силното земетресение от петък в Индонезия. \r\n\r\nПредполага се, че откритите тела са на част от 86-те ученици от религиозен лагер, които бяха обявени за изчезнали след труса.\r\n\r\nПо данни на властите най-малко 844 души са загинали при земетресението, последвано от цунами.\r\n\r\nОчаква се броят им да нарасне, защото спасителните екипи все още не са успели да достигнат някои от пострадалите райони.\r\nМеждувременно ново земетресение с магнитуд 6,2 по Рихтер беше регистрирано близо до южния индонезийски остров Флорес, съобщи геофизичният институт на САЩ.\r\n\r\nНяма сведения за жертви и щети, не е издадено предупреждение за цунами. \n\t\t\t\t\t\t", "date": "2018.10.02", "title": "Откриха телата на 34 студенти по теология под срутена църква в Индонезия"}
{"url": "http://www.bnews.bg/article/249625-bivsh_oblasten_koordinator_na_nfsb_osmya_deputata_kasabov", "text": "\n \r\n\r\n Поводът бил, че Дражев е уронил честта и достойнството на ръководството, но истинската причина е участието на Георги Дражев в протестите за защита на животновъдите в Странджа планина. За изключването на Дражев Касабов заявява следното: \r\n\r\n \"Георги Дражев е един от многото, ние го изключваме, сбогом и край.\" Именно тази реплика, както и други изцепки на депутата карат Божидаров да отговори с пространен анализ, в който се разбира, че Касабов е един от хората, които не са свършили нищо съществено за създаването на партията, нещо повече Ангел Божидаров припомня интересни биографични факти на Касабов, от които читателя може спокойно да си направи предположенията , че Касабов е обикновен клиенталист. Божидаров дори осмива Касабов с този интересен израз \"За наколенкаджиите нямам в предвид теб Вальо - по-зле си!\" Целия анализ на Ангел Божидаров можете да прочетете на този линк: \r\n\r\n \r\n \n\t\t\t\t\t\t", "date": "2018.10.02", "title": "Бивш областен координатор на НФСБ  осмя депутата Касабов"}
{"url": "http://www.bnews.bg/article/249626-gospodarite_kato_indiyski_serial_dadoha_skunks_na_reportera_si", "text": "\n Пореден цирк разиграха снощи “Господари на ефира”.След гнусната сага с менте- репортажа от склада за храни, в който репортерът Димитър Върбанов фалшиво се мяташе като риба на суха пред камерите, за да подсили драмата, снощи се излъчи поредния епизод от индийския сериал. \r\n\r\n В сапунката Върбанов, който бил отстранен от предаването, се извини на всички зрители, колеги, началници и пр. И прие “наградата” “Златен скункс” за измамното си поведение. \r\n\r\n Върбанов се овайка като индийска свекърва, че е загубил контрол над чувствата и емоциите си и чу сума ти и време е отдал на разследването с храните. \r\n\r\n Циркаджийски номера разигра и водещия Димитър Рачов, който имитира пльосването на земята от фалшивия репортаж. \r\n\r\n В предаването забъркаха и прокуратурата. С контраатака. Демек, колко много работа свършили те, пък никой не им обърнал внимание. \r\n\r\n Най- добре е продуцентът Джуди Халваджиян, който очевидно се чуди как да се измъкне от изключително нелепата ситуация, да каже “Стоп” на клоунадата и да прочете внимателно въпросите, които вицепремиерът Валери Симеонов му зададе от страницата си във Фейсбук. Пък още по- добре, ако вземе да отговори. Че скункс срам не мие, само повече смърди... \r\n \n\t\t\t\t\t\t", "date": "2018.10.02", "title": "ГОСПОДАРИТЕ КАТО ИНДИЙСКИ СЕРИАЛ: Дадоха скункс на репортера си "}
{"url": "http://www.bnews.bg/article/249627-partiyata_na_valeri_simeonov_izklyuchi_poslednoto_si_znakovo_litse_georgi_drazhev", "text": "\n \r\n\r\n \r\nИменно участието на Дражев в защита на животновъдите накарало ръководството на НФСБ да се почувства с уронена чест и да приложи чл. 57 от устава на партията за изключването на Дражев. От партията дори не си направили труда да се свържат с дългогодишния си съратник, а просто пуснали обява в кабеларката Скат събщение за изгонването на последното знаково и разпознаваемо лице. \r\n\r\n Припомняме, че преди година партията бе напусната от знакови лица и създатели на НФСБ като Димитър Байрактаров, Ангел Божидаров, Кръстьо Кръстев, Велчо Василев, както и хиляди обикновени членове. \r\n\r\n През октомври 2017 г. на нарочна пресконференция в Хасково те обявиха, че членовете на НФСБ снемат доверието си от ръководството на  партията и настояха Валери Симеонов и ортаците му да напуснат властта и парламента, като заявиха, че  НФСБ няма подкрепата на избирателите си. \r\n  \r\n \n\t\t\t\t\t\t", "date": "2018.10.02", "title": "Партията на Валери Симеонов изключи последното си знаково лице Георги Дражев"}
{"url": "http://www.bnews.bg/article/249646-novo_svlachishte_v_burgaskiya_kvartal_sarafovo", "text": "\n Къщи, намиращи се близо до брега в квартал „Сарафово” в Бургас, са застрашени, след като за втори път в рамките на едно денонощие дъждът предизвика свлачище. \r\n\r\n Вчера земна маса се свлече под мостовото съоръжение в квартала, през което минава главния път Бургас – Слънчев бряг, и блокира достъпа към летището. Няма пострадали хора. \r\n\r\n Екипи от експерти тепърва ще обследват мястото. Предстои от Агенция „Пътна инфраструктура” да преценят дали е необходима цялостна реконструкция на съоръжението. \r\n\r\n Към момента на инцидента мостът е бил подложен на частичен ремонт. Причината за свлечената земна маса обаче не се дължи на него. \r\n\r\n Докато не бъде отстранена повредата, движението се пренасочва през кръговото кръстовище под моста. \r\n\r\n Междувременно се установяват и пораженията от краткия, но пороен дъжд. \r\n \n\t\t\t\t\t\t", "date": "2018.10.02", "title": "Ново свлачище в бургаския квартал „Сарафово”"}
{"url": "http://www.bnews.bg/article/249628-nay_malko_42_zhertvi_na_falshiv_alkohol_v_iran", "text": "\n Най-малко 42 души са починали след употреба на фалшив алкохол в Иран. Броят на жертвите не спира да расте през последните дни. Други 16 души са загубили зрението си. \r\n\r\n В южния град Бандар Абас полицията е арестувала двама души, за които се твърди, че произвеждали домашно приготвен алкохол. През последните три седмици повече от 460 души са били настанени в болница след употреба на фалшив алкохол. \r\n\r\n Той е незаконен в Иран, но употребата на контрабандните напитки са широко разпространени. Често пъти за приготвянето им се използва токсичния метанол. \r\n \n\t\t\t\t\t\t", "date": "2018.10.02", "title": "Най-малко 42 жертви на фалшив алкохол в Иран"}
{"url": "http://www.bnews.bg/article/249642-tramp_otseche_nikoga_ne_sam_pil_alkohol", "text": "\n Американският президент Доналд Тръмп за пореден път призна, че не пие никакъв алкохол. \r\n\r\n Изказването му беше по повод думите на номинирания за член Върховния съд Брет Кавано за пиенето на бира в гимназията и в университета. Той е обвинен в сексуално посегателство на парти в началото на 80-те години. \r\n\r\n „Аз не пия. Честно мога да заявя, че не съм изпил и една бира през живота си. Това е една от малкото ми добри черти. Никога не съм пил алкохол. Можете ли да си представите какво щеше да бъде, ако пиех? Щях да съм най-лошият на света”, каза Тръмп. \r\n \n\t\t\t\t\t\t", "date": "2018.10.02", "title": "ТРЪМП ОТСЕЧЕ: Никога не съм пил алкохол"}
{"url": "http://www.bnews.bg/article/249639-shavlivata_emanuela_se_pribra_pri_dinev_vseki_tarsi_trapkata_no_istinata_e_v_semeystvoto", "text": "\n Мъжемелачката - попфолк певицата Емануела се прибра при бащата на сина си Митко – Димитър Динев, пише „Телеграф“. „Всеки търси тръпката, но истината е в семейството“, написа изпълнителката в Инстаграм, а преди броени дни се отбеляза в социалните мрежи от тузарския комплекс на богаташката фамилия. \r\n\r\n Версиите за отношенията на хитовата изпълнителка, сменила куп мъже в леглото си, и бизнесмена са най-различни. И ако досега Емануела не говореше за личния си живот, то публикациите ѝ в социалните мрежи през последните месеци са изключително любопитни. Преди седмица тя бе споделила снимка на чаша кафе, заснета на фона на пристанището във Влас, текстът „Добро утро“ бе допълнен с емотиконките за семейство – жена, мъж и дете. Друг фотос качен преди ден гласи „Какво искаш от мен? - Теб. Нищо друго. - Мен? Но защо само това? - Защото ти си всичко“. Меломаните бързо навързаха две и две и разбраха кой всъщност се крие зад щастието на пайнерката. „Не гледай така лошо, усмивката краси човека“, пише последовател на Емануела под публикувана от нея снимка, а тя на своя ред отговаря: „Този поглед означава – стой далеч от семейството ми“. \r\n\r\n Версията за уж окончателната раздяла на двойката бе кръшкането на певицата по чужди мъже. Не е ясно как двамата са намерили път един към друг, но най-вероятно това се е случило след дружбата на певицата с една от бившите на Димитър – Ванеса. Тогава новото попълнение във фолка качи скрийншот със среднощни обаждания от бизнесмена. Последвалите разговори между Емануела и Митко очевидно са се оказали плюс в отношенията им, имайки предвид действията на певицата. Засега обаче конкретно потвърждение от страна на бизнесмена, че си е прибрал обратно шавливата Емануела няма. \r\n \n\t\t\t\t\t\t", "date": "2018.10.02", "title": "Шавливата Емануела се прибра при Динев: Всеки търси тръпката, но истината е в семейството"}
{"url": "http://www.bnews.bg/article/249629-piyanata_nora_nedkova_chuknaha_me_i_izbyagaha", "text": "\n Навръх 25-ия си рожден ден Нора Недкова претърпя ПТП. Това тя призна в стори в инстаграм на свой приятел. Бившата  брадърка заяви, че калпав шофьор е удари колата й , а след това е избягал. Надяваме се инцидента да е станал в по-ранните часове на деня и Нора да не е била пияна, както изглежда в клипчето. \r\nСкандалната плеймейтка събра най-добрите си приятели в столичен клуб. Източници на ШОУ издават, че Недкова е пръснала близо 10 бона за празника си. През цялата вечер се леело скъпо шампанско, а щедростта й изненадала дори и най-добрите й приятелки. Самата Нора не оставила чашата си празна и гледала да удави нервите от през деня покрай лекото пътно произшествие и да не мисли, че трябва да вкара колата си в сервиз за изчукване на ламарината. Освен това искала да забрави и участието си във ВИП Брадър, в което само за седмица успя да се превърне в най-коментирания участник. \r\nПродуцентите я използваха да им вдигне рейтинга и успяха да я изложат по много брутален начин, След като зрителския вот определи тя да си тръгне от къщата, цял ден я държали заключена и я молили да остане с тайна мисия. Дори и предлагали още пари, които тя отхвърлила с лека ръка. Била доволна и от 55 –е бона, които прибрала.   \r\n \n\t\t\t\t\t\t", "date": "2018.10.02", "title": "Пияната Нора Недкова: Чукнаха ме и избягаха"}
{"url": "http://www.bnews.bg/article/249643-nataliya_gurkova_se_strahuva_za_zhivota_si_sled_razstrela_na_mazha_y", "text": "\n След новината за инцидента с мъжа й Наталия Гуркова се покри, а хора от обкръжението й издадоха, че се страхува за живота си. През годините е получавала множество заплахи. Това довело до изселването й от ЮАР, където е бизнесът на мъжа й. Заради непрекъснатите заплахи за смърт, се стигнало до пускането на слуха, че двамата са разделени. По този начин искал да заблуди враговете си и да предпази съпругата си, писа „Шоу“. \r\n\r\n В медийното пространство битуват няколко версии за разстрела. Една от теориите е, че престъплението е свързано със случващото се около сръбската мафия в Южна Африка. През последните години се наблюдава масово изтребване на видни сърби, които са свързани с Джордже. Те са убити в Йоханесбург при сходни обстоятелства. \r\n\r\n Говори се още, че убийството на мъжа на Гуркова е заради отмъщение. Южноафрикански шпионин бил убит в Нови Белград и подозират Михалевич, че е замесен. Има вариант, макар и минимален, че е убит по погрешка. \r\n\r\n От близки до Наталия се научи, че тя разбрала за смъртта на съпруга си от медиите. Изпаднала в истински шок и побързала да намери убежище, страхувайки се, че убийците на мъжа й ще дойдат за нея и децата им.   \r\n \n\t\t\t\t\t\t", "date": "2018.10.02", "title": "Наталия Гуркова се страхува за живота си след разстрела на мъжа й"}
{"url": "http://www.bnews.bg/article/249575-luiza_grigorova_i_yana_marinova_smeniha_pricheskite", "text": "\n Луиза Григорова промени тотално прическата си. Но това не е случайно, има си конкретна причина. \r\n\r\n Григорова показа снимка от Морската градина във Варна, където позира с колежката си Яна Маринова. Двете дами са неузнаваеми. Луиза е с къдрава и доста изсветлена коса, докато Яна е с тъмен цвят и фризирана. \r\n\r\n И двете актриси са със слънчеви очила и кожени якета, а към снимките Луиза е написала на английски: \r\n\r\n \"Ние сме къдрави, ние сме готини, ние сме дивачки.\" \r\n\r\n Григорова и Маринова вече са започнали работа по новия проект, в който участват заедно, под режисурата на съпруга на Луиза - Мартин Макариев. Работното заглавие на лентата е, която Яна описва като \"романтичен екшън\" е \"Диви и щастливи\". Тримата не работят за първи път заедно. В началото на годината излезе филма \"Привличане\", в който освен че се изяви като актриса, Яна Маринова бе и сценарист. \r\n \n\t\t\t\t\t\t", "date": "2018.10.02", "title": "Луиза Григорова и Яна Маринова смениха прическите "}
{"url": "http://www.bnews.bg/article/249637-i_krisiya_stana_stolichanka_obikalya_zavedeniyata_i_opoznava_sofiya", "text": "\n Талантливата Крисия Тодорова се премести в София, за да учи музика, а междувременно се впусна и в активен социален живот. Чаровната тийнейджърка вече е на 14 години и вече е столичанка. Крисия напусна Разград, за да учи в Националното музикално училище „Любомир Пипков”. Откакто е в София, Крисия коренно е променила всекидневието си. \r\nПокрай усилените уроци тя намира време да разпуска, както подобава на момичетата от нейната възраст. Крисия обича да ходи по кафенета, да си поръчва топли напитки и да си прави селфита—точно като всички останали тийнейджъри. Все пак чаровницата спазва правилата и вместо кафета, пие млечни шейкове, които очевидно много харесва. А компания й правят нейни приятелки, с които активно обикалят и опознават София, пише „България днес”. Крисия обаче не обикаля само заведенията, но и опознава историята на столицата. Тя обиколи антична Сердика, не пропусна да направи снимки около президентството и Министерски съвет и дори ги сподели в социалните мрежи. \r\nЧаровницата вече е засипана от покани за срещи с хиляди свои фенове, но в момента все още свиква с града. „Знам, че няма да ми е лесно да заменя спокойствието и удобствата на малкия град с голямата и динамична София, но се вълнувам много от новото начало! Очаквам промяната да ми се отрази положително и нямам търпение това да стане! Ще ми липсват близките и любими хора”, заяви Крисия, преди да замине от Разград. Месец по-късно след идването в столицата Тийнейджърката се чувства повече от добре. Макар да си пуска снимки от заведения, тя е съвестна ученичка и стриктно ходи на уроци.  Крисия учи джаз и поп пеене, като споделя, че това е стилът музика, който харесва и е изучавала досега. „Беше естествен избор. Имам желание да уча и китара”, добавя още тя. \r\n  \r\n \n\t\t\t\t\t\t", "date": "2018.10.02", "title": "И Крисия стана столичанка, обикаля заведенията и опознава София"}
{"url": "http://www.bnews.bg/article/249601-tanya_i_rushi_krastiha_dashterya_si_lora", "text": "\n Три месеца след раждането на дъщеря си и почти две години, след като стана майка за първи път на сина си Ян, Таня Илиева е в перфектна форма и в разгара на проекта си за откриване на новите топмодели на България, пишат от EVA. Манекенката е на октомврийската корица на списанието. \r\n\r\n Второто дете на Таня и певеца Руши Видинлиев се казва Лора Видинлиева. Момиченцето е кръстено на майката на музиканта. \r\n\r\n Илиева има успешни проекти като модел по цял свят. Тя е работила с фотографи като Хелмут Нютън и Марио Тестино и дизайнери като Александър Маккуин, Том Форд, Изабел Маран, Донатела Версаче. От няколко сезона тя помага на Silent, агенцията си в Париж, за откриването и развиването на нови лица от Европа. \r\n \n\t\t\t\t\t\t", "date": "2018.10.02", "title": "Таня и Руши кръстиха дъщеря си Лора "}
{"url": "http://www.bnews.bg/article/249631-bozhurishte_sabira_sredstva_v_pomosht_na_horata_ot_izgoreliya_blok", "text": "\n Община Божурище започва кампания по набирането на средства за хората, чиито жилища пострадаха от пожара в жилищен блок на 28 септември. \r\n\r\n Местният общински съвет отпусна по 1500 лв. на всяко семейство. Тези пари сне могат да стигнат за ремонт, те са за джобни пари, уточни пред bTV кметът на Божурище Георги Димов. \r\n\r\n Той уточни, че с помощта на пожарникари собствениците на жилищата в изгорялата сграда са влезли и са събрали оцелелите ценни вещи. \r\n\r\n Пари ще се събират по сметки и в търговските обекти в Божурище. Призовавам хората да даряват, но ги призовавам и да си застраховат имотите, коментира Димов. \r\n\r\n Тепърва комисия ще установява дали сградата подлежи на възстановяване или трябва да бъде съборена. \r\n \n\t\t\t\t\t\t", "date": "2018.10.02", "title": "Божурище събира средства в помощ на хората от изгорелия блок"}
{"url": "http://www.bnews.bg/article/249630-sblasatsi_mezhdu_demonstranti_i_politsiya_na_protest_v_barselona_video", "text": "\n Сблъсъци между демонстранти и полицията избухнаха снощи край сградата на регионалния парламент в Барселона. \r\n\r\n Стотици протестиращи сепаратисти събориха огражданията пред входа на сградата. Там приключи шествието по случай първата годишнина от референдума за отделяне на Каталуния от Испания. \r\n\r\n Той беше обявен за незаконен от Мадрид. Близо 180 000 души се включиха в многолюдния протест. Каталунската полиция използва палки, за да разпръсни тълпата. \r\n\r\n \r\n\r\n   \r\n \n\t\t\t\t\t\t", "date": "2018.10.02", "title": "Сблъсъци между демонстранти и полиция на протест в Барселона(ВИДЕО)"}
{"url": "http://www.bnews.bg/article/249622-vremeto_sredizemnomorskiyat_tsiklon_podmina_balgariya", "text": "\nСредиземноморският циклон подмина България и времето се стабилизира. Започва и затопляне.\r\n\r\nСлед пороите в Югоизточна България вчера, днес не се очакват валежи.\r\n\r\nСилен дъжд в Поморие вчера потопи улици и наводни приземни етажи. До евакуация на хора не се стигна. \r\nДъждът усложни обстановката и в Бургас, където се активира свлачище. \r\n\r\nНад 134 литра на квадратен метър за 12 часа се изляха в Ахтопол. \n\t\t\t\t\t\t", "date": "2018.10.02", "title": "ВРЕМЕТО! Средиземноморският циклон подмина България"}
