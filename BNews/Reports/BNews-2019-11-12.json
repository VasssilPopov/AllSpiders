{"url": "http://www.bnews.bg/article/264279-novoto_mnozinstvo_v_sofiya_gerb_vmro_nezavisimiyat_bonev", "text": "\n Независимият Борис Бонев се присламчи към обичайната коалиция ГЕРБ - ВМРО и с гласа си подкрепи избора на председател на Общинския съвет от ГЕРБ Елен Герджиков. Така се оформи мнозинство още в първото ключово гласуване в СОС, в което ГЕРБ надви БСП. \r\n\r\n Бонев събра гласове за 8 съветника, но понеже се яви сам, неговите десетки хиляди гласоподаватели всъщност гласуваха за ГЕРБ и ВМРО и подсилиха изкуствено резултата им, за да имат мнозинство. Нищо ново под слънцето е и коалицията на Борисов с патериците му от ВМРО. \r\n\r\n Джамбазки събра само 3%, защото никой не му повярва, че може да е алтернатива на Фандъкова. За разлика от избягалия в Брюксел евродепутат Борис Бонев явно ще бъде част от конструкцията на ГЕРБ в мнозинството и най-много да го играе “независим” само за личния си пиар. С днешното си гладуване заедно с ГЕРБ Бонев ясно маркира нагласите си. \r\n \n\t\t\t\t\t\t", "date": "2019.11.12", "title": "Новото мнозинство в София- ГЕРБ, ВМРО+\"независимият\" Бонев"}
{"url": "http://www.bnews.bg/article/264274-tragediyata_e_ogromna_kamion_pregazi_6_godishno_momichentse_deteto_pochina_na_myasto_video", "text": "\n 6-годишно дете бе прегазено от камион в русенския квартал „Долапите“ във вторник по обед, предаде БГНЕС. Момиченцето е загинало на място, а шофьорът на тежкотоварния автомобил е избягал и се издирва от полицията. \r\n\r\n Пристигналият екип на Спешна помощ само е констатирал смъртта на детето.  \r\n\r\n Мястото на инцидента е оградено от екипи на Областната дирекция на МВР, които извършват огледи. Детето, което било на улицата с баба си, било блъснато от товарния автомобил, който правел завой. В резултат на удара починало на място, разказаха очевидци, предава ТВН. \r\n\r\n Съседката Йорданка Камарашева е била една от първите, които са се притекли на помощ, след като чула виковете на бабата. „Като идвам тук, на мястото, гледам детето окървавено. Питам бабата какво стана, каза - мина един камион, тук отдолу. Голям, син. Разхождали са се с кучето и камионът е дошъл откъм от свинарниците и е завил. Как, къде се е шмугнало детенцето, не е ли видял този, че го е блъснал“, разказва жената, цитирана от Русе Медиа. \r\n\r\n \r\n\r\n \r\n \r\n  \r\n\r\n   \r\n \n\t\t\t\t\t\t", "date": "2019.11.12", "title": "ТРАГЕДИЯТА Е ОГРОМНА! Камион прегази 6-годишно момиченце, детето почина на място (ВИДЕО)\r\n"}
{"url": "http://www.bnews.bg/article/264271-zabranyavat_na_fizicheski_litsa_da_imat_avtobusi_i_tirove", "text": "\n Физически лица няма да могат да притежават големи микробуси, автобуси и тирове след 31 декември 2021 г. Това предвиждат промени в Закона за автомобилните превози. \r\n\r\n Текстът гласи: “На моторни превозни средства от категория М2 и М3, с изключение на къмпинг автомобилите, и моторни превозни средства от категория N3, които не са регистрирани на юридическо лице, едноличен търговец или физическо лице, регистрирано като земеделски стопанин по реда на Закона за подпомагане на земеделските производители, служебно се прекратява регистрацията след 31.12.2021 г.” \r\n\r\n М2 са моторните превозни средства за превоз на пътници с повече от 8 места за сядане, без мястото на водача, с технически допустима максимална маса не повече от 5 тона. М3 са за превоз на пътници с повече от 8 места за сядане, без мястото на водача, с технически допустима максимална маса над 5 т и N3 са моторните превозни средства, предназначени за превоз на товари, с технически допустима максимална маса над 12 т. \r\n\r\n Проектът предвижда намаляване на ред глоби, но и разширяване на санкциите. Глоба от 1500 лв. за превозвач, който не осигури на шофьора билети и багажни разписки, предвиждат още промените. Досега санкцията не уточняваше точно кой е отговорен и не засягаше липсата на багажна разписка. \r\n\r\n 1000 лв. е санкцията за този, който не организира предпътен медицински преглед на шофьора и допусне да бъде извършен курс било по редовна линия, било за собствена сметка на пътници или товари. \r\n\r\n Санкция от 500 лв. е записана, ако при отнемане на лиценз не бъде върнато в срок от 14 дни копието му и удостоверението на превоз на пътници и товари, което е в автобуса и камиона. Превозвач, на който са отнети тези документи и продължи да извършва превози, се глобява с 2000 лв. За преотстъпването на тези документи санкцията е 1500 лв. При повторение на тези нарушения глобата е 3000 лв. \r\n\r\n За нелегална пътна помощ, тоест фирмата не е вписана в регистъра, глобата е 1000 лв. \r\n\r\n Промените предвиждат и спиране от движение при нарушения. Ако камион и автобус извършват превоз на пътници и товари без заверено копие на лиценз на борда или без удостоверение за обществен превоз се спират до набавянето му, но не повече от 12 месеца. Същото се отнася, ако таксито не е включено към удостоверение за регистрация за извършване на таксиметров превоз или без разрешение. \r\n\r\n Временно се отнема книжката за 1 г., когато се извършва превоз без лиценз и удостоверение за обществен превоз. Същата е санкцията и ако се прави случаен или специализиран превоз по автобусни линии или с лек таксиметров автомобил. \r\n\r\n За една година се отнема удостоверението на водач на такси, ако не е включил таксиметровия апарат или той е неизправен. Същото е наказанието, ако колата не е в списъка към удостоверението за регистрация за извършване на таксиметров превоз на пътници, което е санкция към такситата ментета. \r\n\r\n Промените предвиждат по-строги мерки при регистрирането на превозвачи, които получават и европейски лиценз. Това вероятно е свързано и с камиона с българска регистрация, в който се оказаха мъртвите виетнамци. Изисква се превозвачът да е действително и трайно установен на територията на България, за което представя декларация. Да има най-малко едно превозно средство, да има офис и собствен или нает експлоатационен център за предпътен технически преглед. \r\n\r\n Предложени са допълнителни мерки за по-ефективен контрол върху превозвачите за ограничаване на фиктивната им регистрация. \r\n\r\n Превозвачите, които са извършили нарушения, вече няма да могат да прекратят своя лиценз по собствено желание, за да избягнат санкции, а след това да се регистрират отново. Предвижда се лицензът да не може да се прекратява по искане на собственика, преди да е приключило производството по отнемането на лиценза или при започнала проверка на предприятието. \r\n\r\n При таксиметровите превози е планирано обединяването на регистрите на общините с този на “Автомобилна администрация”. За таксиджиите се изисква и да нямат административни наказания за управление с концентрация на алкохол в кръвта над 0,5 на хиляда до 1,2 на хиляда през последната година. Ще се отнема правото на таксиметровия шофьор да упражнява професията, ако бъде хванат с помпа. \r\n\r\n Създава се и нова транспортна схема за автобусни превози – междуобластна, наред с републиканската, областните и общинските. Тя включва автобусните линии, свързващи населени места от две съседни области, с изключение на двата областни центъра и се утвърждава от министъра на транспорта. В текстовете се уточнява, че за линиите се обявява обществена поръчка, когато държавата или общините предоставят компенсации за извършване на обществена услуга. Ако рискът е за превозвача, линията се дава на концесия. \r\n\r\n Кметовете ще бъдат задължени да уведомят министъра на транспорта за започване на процедура за маршрутно разписание. Ако не го направят, процедурата няма да е валидна и на тези общини няма да се предоставят средства от бюджета за компенсации. \r\n\r\n При случайните превози на деца или ученици изискването да се извършват в светлата част от денонощието се заменя с от 6 до 21 ч. Задължително се изисква възложителят на превоза да осигури придружител. \r\n\r\n За първи път се уреждат правилата и на пътната помощ, както и на атракционните превози. \r\n \n\t\t\t\t\t\t", "date": "2019.11.12", "title": "Забраняват на физически лица да имат автобуси и тирове\r\n"}
{"url": "http://www.bnews.bg/article/264275-nov_stil_na_zhivot_za_plovdivchani_s_royal_garden", "text": "\n Жилищен парк Royal Garden се утвърди като един от най-предпочитаните комплекси в град Пловдив. Съвсем скоро се очаква той да бъде завършен и да посрещне своите обитатели. \r\n\r\n В двете стъпаловидни Г-образни жилищни сгради са разположени апартаменти, чиято вътрешна архитектура е съобразена с новите тенденции и изисквания към функционалност на пространството в жилищата. Живущите в Royal Garden могат да се насладят на 2,85 м височина на помещенията и изчистени правоъгълни форми, позволяващи разнообразни дизайнерски решения, което допринася за усещане за простор и удобство в апартаментите.  Предвидено е отопление от ТЕЦ. Избрана e висококачествена шесткамерна дограма на Rehau Synego. До всеки апартамент в комплекса ще бъде изградена оптична връзка и видеодомофонна система за контрол на достъп. \r\n \r\nЖилищният парк разполага и с комфортни многостайни апартаменти, един рядък за пазара продукт, както и с такива с големи и открити тераси, обкантващи голяма част от помещенията на жилището. В сградите е обърнато специално внимание на елегантно оформените общи части, решени с дървесни акценти, за да се създаде усещането за уют още при влизане, а използваните материали са с качество, подходящо за високо натоварване. \r\n\r\n Жилищен парк Royal Garden разполага с множество удобства. На партерен етаж са разположени единични и двойни гаражи и обслужващи помещения. На подземно ниво са разположени паркоместа и гаражи. От него до жилищата се стига чрез асансьори от висок клас на световния лидер Orona и топли връзки. Удобство предоставят и гаражните врати с автоматизирано дистанционно управление, а до подземния паркинг се стига чрез автомобилна рампа с подгряване, което прави достъпа в зимните месеци абсолютно безпроблемен. \r\n\r\n Преминавайки през градината на жилищен парк Royal Garden, обитателите на комплекса могат да достигнат до входовете към всяка от жилищните сгради. Градината е обширна и  проектирана така, че да  дава възможност за отглеждане на различни растения. Акцент в нея са изключително красивите солитери от Японски вишни, които с цъфтенето си през пролетта са се превърнали в атракция навсякъде по света, където виреят, напомняйки за блаженство. \r\nЖилищен парк Royal Garden  се намира в квартал „Отдих и култура“, на място с новоизградена инфраструктура, отлично поддържана паркова среда и приятна атмосфера. Близо е до Гребната база, детски градини, хипермаркети, Мол Пловдив и спортни съоръжения. За да може той да се впише по най-добрия и ефективен начин в средата, фасадата на жилищния парк е решена в светли и земни тонове. Обърнато е особено внимание и на материалите за нейното изпълнение. Те са с висока енергийна ефективност. Фасадната топлоизолационна система е от лидера в бранша Baumit, а последните два етажа са изпълнени с вентилируема фасада с HPL в дървесни тонове от водещата Холандска фирма Trespa. Използвани са ефективни топлоизолационни материали и такива с клас на реакция на огън, нормиран за съответната степен на пожароустойчивост. \r\n \n\t\t\t\t\t\t", "date": "2019.11.12", "title": "Нов стил на живот за пловдивчани с Royal Garden"}
{"url": "http://www.bnews.bg/article/264272-eto_kak_shte_se_izplashta_vtorata_pensiya", "text": "\n Все още няма схема, по която да се изплащат т.нар. втори допълнителни пенсии. Социалният министър Бисер Петков ще представи обаче предложения за законодателни текстове, свързани с изплащането им от частните пенсионни дружества. \r\n\r\n По темата  на кръгла маса са поканени представители на частните фондове, парламентарните комисии по бюджет и финанси и социална политика, както и на бизнеса и синдикатите. \r\n\r\n Освен пенсията от НОИ, първите, които ще получават втора пенсия, са жените, родени след 1 декември 1959 г., като те задължително са внасяли осигуровки в частните дружества. Очаква се това да се случи през есента 2021 г. Тогава те ще навършат и изискваната възраст за пенсия при трета категория труда. \r\n\r\n За мъжете втората пенсия ще започне да се плаща през 2024 г. заради по-високата изисквана възраст за пенсия. \r\n\r\n Държавата и пенсионните фондове постигнаха съгласие преди година вторите пенсии да са пожизнени, месечни, разсрочени или еднократни. \r\n\r\n Условие за пожизнената пенсия тогава бе парите в партидата на човека да позволяват месечният размер да не бъде по-малък от 20% от минималната пенсия за стаж и възраст. Тогава социалният министър пресметна, че за първите пенсионери с втора пенсия месечните суми ще са около 40 лв. \r\n\r\n Ако натрупаната сума в партидата е недостатъчна, пенсионерът ще може да си избере средствата да се изплащат разсрочено за 5, 10 или 15 години. \r\n\r\n Предложената преди години схема не бе оформена законодателно. \r\n\r\n Текстовете, които ще представи днес социалният министър Бисер Петков, ще бъдат публикувани за обществено обсъждане. \r\n \n\t\t\t\t\t\t", "date": "2019.11.12", "title": " Ето как ще се изплаща втората пенсия"}
{"url": "http://www.bnews.bg/article/264273-kostinbrodskata_izmama_v_boliviya_se_provali_morales_izbyaga_v_meksiko", "text": "\n Президентът на Боливия Ево Моралес потърси политическо убежище в Мексико през нощта срещу вторник, обявявайки в Туитър, че напуска страната. \r\n\r\n Това стана със самолет, изпратен му от мексиканските власти. Външният министър Марсело Ебрард съобщи, че в телефонен разговор Моралес е приел предложението за предоставяне на убежище и е подал официално искане за това. Вътрешният министър на Мексико Олга Санчес Кордеро добави, че животът на Моралес е застрашени, съобщи Франс прес. \r\n\r\n „Братя и сестри, аз излитам за Мексико с благодарност за безкористността на тази братска страна, която ни предложи убежище, за да спаси нашите животи, - написа Моралес в Туитър. - Боли ме, че напускам страната по политически причини. Но аз винаги ще мисля за вас. Ще се върна скоро с нови сили и енергия.“ \r\n\r\n Командващият въоръжените сили на Боливия Уилямс Калиман нареди на армията да сътрудничи с полицията заради „групи от вандали“. Столицата Ла Пас се готви за сблъсъци с хиляди поддръжници на Моралес, които приближават към града, посочва Ройтерс. \r\n\r\n Моралес, който е най-дълго управляващият държавен глава в Латинска Америка, подаде оставка под натиска на нестихващи протести. Демонстрантите го обвиняват в нагласяване на резултатите от президентските избори на 20 октомври, за да спечели вота от първи тур. \r\n\r\n В неделя Моралес обяви, че ще насрочи нови избори и ще смени състава на Централната избирателна комисия, но това не успокои протестиращите, които имат подкрепата на полицията и армията. \r\n\r\n Доклад на Организацията на американските държави обяви в неделя, че изборите са манипулирани и че резултатът в полза на Моралес е следствие от многобройни нарушения. \r\n \n\t\t\t\t\t\t", "date": "2019.11.12", "title": "\"Костинбродската измама\" в Боливия се провали! Моралес избяга в Мексико"}
{"url": "http://www.bnews.bg/article/264270-vlak_pomete_kola_kray_asenovgrad_kantonerat_bil_piyan", "text": "\n Влак удари лек автомобил на прелез с ръчни бариери в междугарието Крумово-Асеновград във вторник сутринта. При инцидента има трима пострадали - 32-годишният водач на колата и двама пътници - на 25 и 30 години. \r\n\r\n По първоначални данни с по-сериозни наранявания е 30-годишният, който пътувал на предната седалка. На шофьора е взета кръвна проба за алкохол. Машинистът - на 51 години, също е тестван с дрегер, като резултатът е отрицателен. В районното управление е отведен 60-годишният кантонер, чиято алкохолна проба отчела положителен резултат над 1,5 промила. По първоначални данни бариерите не са били спуснати в момента на катастрофата. За случая е уведомена районната прокуратура. \r\n\r\n Движението е спряно, на място са органите на МВР и екипи на НКЖИ, които изясняват причините за сблъсъка. \r\n\r\n Очаквайте подробности! \r\n \n\t\t\t\t\t\t", "date": "2019.11.12", "title": "Влак помете кола край Асеновград, кантонерът бил пиян\r\n"}
{"url": "http://www.bnews.bg/article/264278-radev_posreshtna_hero_bez_machkane_i_tseluvki", "text": "\n След вчерашните свойски прегръдки и целувки край браздата с премиера Борисов днес посланикът на САЩ Херо Мустафа беше при президента Радев, където всичко мина гладко и по протокол. Дипломатите си отдъхнаха... \r\n\r\n По време на разговора бяха обсъдени актуални теми от взаимен интерес в сферите на енергетиката, икономиката, върховенството на закона, сигурността, търговия, инвестиционни програми и образование. \r\n\r\n   \r\n \n\t\t\t\t\t\t", "date": "2019.11.12", "title": "Радев посрещна Херо без мачкане и целувки"}
{"url": "http://www.bnews.bg/article/264276-sastoyanieto_na_stoyanka_mutafova_e_kritichno", "text": "\n Голяма актриса Стоянка Мутафова бере душа в Правителствена болница. Дишането на 97-годишната актриса е подпомогнато от специален апарат. Лекарите не се наемат да дават никакви прогнози, но определено състоянието й е критично.  \r\n\r\n Стоянка бе приета по спешност в болничното заведение към средата на октомври, но така причината не стана ясно. Сега наш репортер успя да научи подробности за състоянието на Мутафова. Оказа се, че имала сепсис (гнойна инфекция на организма), който засегнал и жлъчката.  \r\n\r\n Наложило се актрисата да бъде вкарана за операция и да се отстрани жлъчката. Истинско медицинско чудо е, че Стояна издържала операцията и успяла да се събуди след упойката. Сепсисът също е овладян, което се случва много рядко и смъртността от това заболяване е изключително висока. \r\n\r\n Въпреки всичко това Стояна продължава да лежи неподвижна вече месец в специална ВИП стая в болничното звено. Специален апарат и тръба в устата й помагат да диша и да е все още сред нас. Специалистите полагат неимуверни усилия за нейното възстановяване, но не са магьосници и заявили пред най-близките на актрисата, че трябва да са готови и за най-лошото. \r\n\r\n Припомняме, че други две големи имена от актьорските среди - Георги Парцалев и Невена Коканова прекарват последните си дни в същата болница, в която лежи в момента Стоянка. \r\n \n\t\t\t\t\t\t", "date": "2019.11.12", "title": "Състоянието на Стоянка Мутафова е критично!"}
{"url": "http://www.bnews.bg/article/264277-volen_siderov_obeshta_da_osvetli_kak_se_harchat_2_miliarda_byudzhet_v_sofiya_ot_edni_i_sashti_firmi", "text": "\n Лидерът на АТАКА Волен Сидеров положи клетва като общински съветник в  столичния местен парламент. В словото си той акцентира, че ще работи за  прозрачност, ревизия на бюджета и фирмите, които печелят обществените  поръчки, както и за спиране на гей-парада. \r\n\r\n  „Ще работя да има прозрачност. За това да се види на кого се дават  поръчките. Защо има общинска фирма за чистота и в същото време се дават  206 млн. на частни фирми?   На кои фирми се възлагат ремонтите и  строителните работи в София, защо са точно тези фирми, по какъв начин се  представя и приема поръчката? Всичко това до момента не е осветлено”,  каза Сидеров.   \r\n\r\n Той увери, че като общински съветник ще отстоява темите, които е засегнал като кандидат за кмет. „На първо място те засягат разпределението на бюджета - почти 2 млрд. Огромна част от него отива  към големи частни компании, които по някакво съвпадение винаги са едни и  същи. Това подлежи на проверка, на ревизия”, посочи лидерът на АТАКА.   \r\n\r\n По думите му на ревизия подлежат и ръководствата на общинските фирми. „Те също са на тъмно. Ние не знаем кой ги ръководи, как ги ръководи, какви са оборотите им, бюджетите и прочее. Всичко това предстои да бъде осветлено. Ще работя за това”, категоричен беше Сидеров.   \r\n\r\n Във връзка с гей-парада общинският съветник посочи, че досегашното ръководство на общината не намери смелост да го спре. „Надявам се този състав на Общинския съвет най-после да намери смелост да сложи край на тази вакханалия”, допълни той.   \r\n\r\n „Като дебютант в този формат виждам надежда за работа на този Общински  съвет, защото съставът му е различен от предишния. Нямаме доминация на  управляващата партия. Това е добре, защото ще има баланс, ще има предлагане на идеи и надявам се те да стигат до отворената врата на г-жа  Фандъкова, тя така обеща.   \r\n\r\n Надявам се да спази обещанието си за  диалогичност”, заяви Сидеров и призова Фандъкова да се вслушва в него,  защото може да извлече само ползи от думите и съветите му.   \r\n \r\n  \r\n \n\t\t\t\t\t\t", "date": "2019.11.12", "title": "Волен Сидеров обеща да осветли как се харчат 2 милиарда бюджет в София от “едни и същи фирми”!"}
{"url": "http://www.bnews.bg/article/264267-tsik_v_ochakvane_sadat_da_reshi_dali_da_se_kasirat_izborite_v_sofiya", "text": "\n Административният съд трябва да реши дали внесените от Мая Манолова жалби и доказателства към тях са достатъчни за касирането на вота в София. Това заяви пред bTV говорителят на ЦИК Александър Андреев. \r\n\r\n Той посочи, че ЦИК не е запозната с представените документи, тъй като те се предават към съда от Общинската избирателна комисия. \r\n\r\n По думи на Андреев няма информация за тежки нарушения, които биха могли да опорочат изборния процес или да са незаконосъобразни. \r\n\r\n Екзитполовете били използвани за политическа пропаганда \r\n\r\n Той обясни, че разминаването в някои от изборните протоколи от местните избори може да се дължи на това, че при прехвърлянето на данните от черновата на оригиналния протокол, цифрите не са били правилно записани. Андреев поясни, че ако има поправки в протокола, той трябва да бъде подписан от членовете на СИК, а ако поправките са толкова съществени, че резултатът не може да бъде правилно отчетен, става въпрос за сгрешен протокол, който се връща на ОИК и се предоставя втори протокол за попълване. \r\n\r\n По негови думи ако данните от действителните бюлетини бъдат обобщени, процентът недействителни гласове всъщност не е толкова висок. Той все пак смята, че трябва да се извърши анализ, за да се установят причините за недействителните бюлетини. \r\n\r\n Според експерта проблем има и с преференциите - те или не са отчетени правилно, или са отбелязани грешно. \r\n\r\n Андреев изтъкна, че е важно да се разграничават някои от проблемите в изборния процес спрямо компетентността на избирателните комисии, давайки пример с купуването на гласове, което е извън правомощията на ЦИК или ОИК. \r\n\r\n Според него организацията на местните избори е била на ниво. \r\n \n\t\t\t\t\t\t", "date": "2019.11.12", "title": "ЦИК в очакване съдът да реши дали да се касират изборите в София\r\n"}
{"url": "http://www.bnews.bg/article/264268-fandakova_polozhi_kletva", "text": "\n Кметът на София Йорданка Фандъкова положи клетва пред Общинския съвет. Днес е първото заседание на Столичния общински съвет. \r\n\r\n Очаквайте подробности! \r\n \n\t\t\t\t\t\t", "date": "2019.11.12", "title": "Фандъкова положи клетва"}
{"url": "http://www.bnews.bg/article/264269-stana_yasno_koga_kpkonpi_shte_ima_nov_nachalnik", "text": "\n През декември може да има избран нов председател на Комисията за противодействие на корупцията и отнемане на незаконно придобито имущество, разкри депутатът от НФСБ и председател на Комисията за конфликт на интереси Борис Ячев. \r\n\r\n Той каза, че на 20 ноември изтича срокът, до който може да се направят предложения за поста. Мястото беше овакантено след като Пламен Георгиев първо излезе в 6-месечен отпуск заради скандала с терасата на жилището, в което живее, а след това бе пратен консул във Валенсия. \r\n\r\n Междувременно депутатите приеха нови правила за избор на шеф на КПКОНПИ. \"Професионалният профил на председателя на комисията се определя от закона. Трябва да е юрист със стаж поне 10 г., обществено приемлива фигура, да не е в конфликт на интереси, да има желание и енергия да се заеме с тази трудна работа\", обясни пред \"България он еър Борис Ячев\". \r\n\r\n \"На този фон КПКОНПИ продължава да работи отлично\", каза Ячев. По думите му свършената работа е впечатляваща. \r\n \n\t\t\t\t\t\t", "date": "2019.11.12", "title": "Стана ясно кога КПКОНПИ ще има нов началник"}
