{"url": "http://www.bnews.bg/article/263897-prekrasna_esen_slancheva_nedelya_ni_ochakva_i_dnes", "text": "\n Очаква ни още един слънчев ден с ведро небе, почти тихо време и температури над 20 градуса. Не се очакват валежи. \r\n\r\n На запад още от сутринта ще има много слънце, а в източните райони и на места по поречието на Дунав денят ще започне с ниска облачност и мъгли, които постепенно ще се разсеят. Втората половина от деня отново ще ни покаже най-доброто от есента. \r\n\r\n В източните райони се очаква слаб югоизточен вятър, в западните ще е тихо. \r\n\r\n Максималните температури в по-голямата част от страната са в интервала 21-26 градуса, в някои източни райони - предимно по Черноморието - и малко по-ниски. \r\n\r\n Минималните температури са между 6 и 11 градуса. \r\n\r\n В планините също ще бъде слънчево и с комфортни за сезона температури. На 1200 метра надморска височина температурата ще бъде около 20 градуса, на 2000 - около 13. \r\n \n\t\t\t\t\t\t", "date": "2019.10.20", "title": "ПРЕКРАСНА ЕСЕН! Слънчева неделя ни очаква и днес! "}
{"url": "http://www.bnews.bg/article/263901-eto_go_bebeto_na_desi_tsoneva_kachi_snimki_broeni_chasove_sled_kato_rodi", "text": "\n Деси Цонева снощи стана майка на прекрасно момиченце, а днес вече е на работна вълна и обмисля предстоящите си служебни задачи в \"На Кафе\". Това заяви самата тя от \"Майчин дом\" в телефонен разговор с колегите си. \r\n\r\n Брюнетката се възстановява по план и показа отлично настроение, а вече си представя и скорошното си добре познато динамично ежедневие, нищо че ще бъде с новородено на ръце. \r\n\r\n \"Възстановявам се бързо, добре съм, разхождам се цял ден по коридорите, не ме свърта. Скоро се връщам на екран, имам планувани интервюта\", хвърли в потрес с ентусиазма си Цонева екипа на Гала. И добави, че не е от тези жени, които могат да бездействат. \r\n \n\t\t\t\t\t\t", "date": "2019.10.20", "title": "Ето го бебето на Деси Цонева! Качи снимки броени часове след като роди! "}
{"url": "http://www.bnews.bg/article/263899-predstoi_vazhna_promyana_v_resheniyata_za_telk", "text": "\n Предстои важна социална промяна, която засяга ТЕЛК решенията. Правителството постанови да отпадне изискването в комисиите да работят лекари по всички видове специалности, предава NOVA. \r\n\r\n Заради заболяванията си Красимира е със 75% намалена работоспособност. Една от диагнозите й е астма, което налага задължителното присъствие на белодробен специалист при явяване пред ТЕЛК комисия. \r\n\r\n „В деня, в който съм на ТЕЛК, ако там не е белодробната лекарка, ме викат още веднъж. Така чакам няколко дни. Случвало ми се е и седмица да чакам”, казва Красимира Кръстева. \r\n\r\n Проблемът идва от недостига на специалисти в цялата страна, а Монтана \r\nне прави изключение. \r\n\r\n „Аз не вярвам някой да дойде да работи в ТЕЛК-овете, защото работата е много, а заплащането е много малко”, коментира д-р Никола Петров. \r\n\r\n За кадровия дефицит в системата на медицинската експертиза признават и \r\nздравните власти. \r\n \n\t\t\t\t\t\t", "date": "2019.10.20", "title": "Предстои важна промяна в решенията за ТЕЛК"}
{"url": "http://www.bnews.bg/article/263904-gnusno_deputat_i_zam_ministar_ot_vmro_gulyayat_na_konkurs_za_svezha_plat_snimki", "text": "\n Възмутени граждани от Плевен ни сигнализираха за гуляи, които ВМРО е организирало като конкурси за свежа плът. Главни действащи лица били депутата от ВМРО Калин Поповски и зам. министъра на труда и социалната политика Султанка Петрова.Според гражданите  гуляя се провел под мотото \"Мис македонско девойче\". Хората били отвратени, тъй като добре си спомнят, че в семейната фирма на Султанка Петрова загина 25 годишния Даниел Тасев, а самата Султанка нямала нищо общо с македонския край, тъй като била от Ямбол. Не по-различна е и ситуацията и с депутата Калин Поповски, който пък въобще нямал допирни точки с македонския край. Според запознати, този маскарад ВМРО провеждало от години като главната цел била чрез него да се привлича свежа плът и кръв в редиците на партията. До сега гуляите се провеждали предимно в София, но сега след като стъпила във властта партията на Каракачанов е натрупала солиден финансов ресурс и е започнала да провежда маскарада и в други областни градове. Ето и снимка от гуляя:   \r\n \n\t\t\t\t\t\t", "date": "2019.10.20", "title": "Гнусно! Депутат и зам. министър от ВМРО гуляят на конкурс за свежа плът!- снимки"}
{"url": "http://www.bnews.bg/article/263903-amerikanskite_sili_sa_se_izteglili_dnes_ot_nay_golyamata_si_baza_v_severna_siriya", "text": "\n Американските сили са се изтеглили днес от най-голямата си база в северната част на Сирия. Това съобщи Франс прес, като се позова на свой кореспондент на терен и на неправителствена организация. \r\n\r\n Над 70 бронирани автомобила със закачени на тях знамена на САЩ, превозващи военно оборудване и ескортирани от хеликоптери, са преминали през град Тал Тамр, видя кореспондент на АФП. \r\n\r\n Според Сирийския център за наблюдение на човешките права автоколоната се е изтеглила от базата \"Сарин\", близо до град Кобане, и се е отправила към намиращата се на изток провинция Хасака, предава БТА. \r\n\r\n По-рано този месец САЩ обявиха, че ще изтеглят своите около 1000 военни от Северна Сирия, а Турция предприе военно настъпление срещу кюрдските формирования, контролиращи региона. \r\n\r\n \"Това е най-голямата американска военна база в северната част на Сирия и четвърто изтегляне на американски части\", каза директорът на центъра Рами Абдел Рахман. \r\n\r\n През последните дни американците се изтеглиха от още три бази, включително тази до град Манбидж и още една база до Кобане, близо до турската граница. \r\n \n\t\t\t\t\t\t", "date": "2019.10.20", "title": "Американските сили са се изтеглили днес от най-голямата си база в Северна Сирия\r\n"}
{"url": "http://www.bnews.bg/article/263902-barekov_i_sds_zakleymiha_antisemita_i_ksenofoba_toma_belev_imasht_sebe_si_za_zelen_ekolog", "text": "\n Бившият евродепутат Николай Бареков и Съюзът на демократичните сили осъдиха остро изказването на кандидата за общински съветник от \"Демократична България\" Тома Белев.  \r\n\r\n “Най-евтино са пътували евреите в конските вагони - напълно безплатно.” Това е постът на \"еколога\"  Тома Белев, който потресе обикновени граждани и видни общественици.  \r\n\r\n Всичко очаквам от раз-градските псевдо “десни”, но Тома Белев надмина всички очаквания, заяви в коментар на изказването Николай Бареков. \"Зелен “еколог” - антисемит, ксенофоб, фашист и малко кафяв либерал?! В кой ли гаражен цех ги създава майстор Прокопи подобни политически субпродукти?\", попита бившият евродепутат. \r\n\r\n СДС пък настоя лидерите на „Демократична България“ и кандидатът за кмет арх. Борислав Игнатов да заявят публично позицията си за антисемитското изказване на кандидата за общински съветник от тяхната листа Тома Белев. Нещо повече – в подобни ситуации цивилизованите политици имат само един ход – оттегляне от листата. Това се казва в позиция на партията.  \r\n\r\n   \r\n \n\t\t\t\t\t\t", "date": "2019.10.20", "title": "Бареков и СДС заклеймиха антисемита и ксенофоба Тома Белев, имащ себе си за \"зелен еколог\" "}
{"url": "http://www.bnews.bg/article/263900-nap_pusna_na_bezbozhno_niski_tseni_10_apartamenta_v_top_kurorti_po_moreto", "text": "\n Недвижими имоти по Южното Черноморие на изключително атрактивни цени, продава на търг Националната агенция за приходите в Бургас.  \r\n\r\n Крайната мярка се прилага към длъжници, които не са предприели каквито и да са действия за погасяване на просрочени задължения към републиканския бюджет. Собствениците на 10 апартамента в Ахелой, курортите \"Слънчев бряг\" и \"Елените\", Несебър и Свети влас, ще се разделят с тях. Цените за квадратен метър са твърде ниски за свободния пазар. \r\n\r\n “Тук в най-големият ни черноморски курорт и в централната му част продаваме апартаменти на изключително атрактивни цени като за кв. метър цените варират между 400-600 лв. на кв.м. 42 квадрата апартамент е с цена обявен от 18 000 лв. След първия търг , на който не са се явили купувачи, цените падат на 75%. При трета тръжна процедура имотът може да се закупи на половин цена\", каза пред репортер на Bulgaria ON AIR говорителят на НАП - Бургас Христо Узунов. \r\n\r\n НАП Бургас е поставила под постоянно наблюдение близо 1300 фирми, всяка от които със задължения от над 50 000 лева. \r\n \r\n  \r\n \n\t\t\t\t\t\t", "date": "2019.10.20", "title": "НАП пусна на безбожно ниски цени 10 апартамента в топ курорти по морето"}
{"url": "http://www.bnews.bg/article/263898-rafa_nadal_vdigna_svatba_s_mariya_pereyro_pred_350_otbrani_gosti", "text": "\n Испанският тенисист Рафаел Надал се ожени днес за приятелката си Мария Франсиска Перейо, предаде Франс прес. \r\n\r\n Церемонията се състоя на техния роден остров Майорка.  \r\n\r\n Двамата са заедно от 14 години и са се запознали чрез сестрата на Надал - Мерибел. \r\n\r\n Сватбата беше в двореца Са Форталеса в Пойенса, в североизточната част на Майорка. \r\n\r\n На нея присъстваха 350 гости и според испански медии сред тях е бил и бившият крал Хуан Карлос, както и тенисистите Давид Ферер и Фелисиано Лопес. \r\n \n\t\t\t\t\t\t", "date": "2019.10.20", "title": "Рафа Надал вдигна сватба с Мария Перейро пред 350 отбрани гости"}
{"url": "http://www.bnews.bg/article/263905-popovete_vav_varna_se_dvizhat_s_moshten_gt_r_snimki", "text": "\n Възмутени миряни от Варна взривиха социалната медия Фейсбук със снимки на мощен GT-R, от които става ясно, че возилото се ползва от поповете на Варненската митрополия. Цената на мощния звяр е около 200000 лева.  Хората са гневни, тъй като през последните години църквата е един фигуранта, а повечето свещеници демонстрират висок и охолен стандарт на живот. Миряните са възмутени за какви скъпи возила поповете дават събраните от свещи пари. \r\n \n\t\t\t\t\t\t", "date": "2019.10.20", "title": "Поповете във Варна се движат с мощен GT-R- снимки"}
