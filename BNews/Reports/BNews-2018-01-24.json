{"url": "http://www.bnews.bg/article/235795-halvadzhiyan_se_chervi_ot_sram_zaradi_iztsepkite_na_razyuzdanata_si_snaha_brutalna_snimka", "text": "Цялата арменска фамилия Халваджиян се черви от срам заради изцепките на разкрепостената си снаха – танцьорката Александра Енева. Съпругата на оператора Бебо Халваджиян явно все още не може да избяга от амплоато си на адреналинка, свикнала да кърши снага полугола пред камерите, пише „Галерия“. Последното й фото в социалната мрежа за пореден път злепостави популярната фамилия. На него Алекс Енева позира чисто гола, полегнала съблазнително, като единствено ефирен чаршаф прикрива най-срамните части от тялото й. При вида на снимката свекърът й – тв продуцентът Магърдич Халваджиян, потънал в земята от срам. Съпругата му Кремена Халваджиян, която по принцип е по-свободомислеща и либерална, също не одобрявала поведението на Алекс. Тя постоянно намеквала на сина си, че не е лошо човек да има някакви задръжки. Известен с непукизма си и бунтарския си характер, Бебо обаче напук поощрявал разюзданата си половинка.", "date": "2018.01.24", "title": "Халваджиян се черви от срам заради изцепките на разюзданата си снаха (БРУТАЛНА СНИМКА)"}
{"url": "http://www.bnews.bg/article/235807-yuan_makgregar_se_razvezhda", "text": "Наети са адвокати, които да разделят имуществото и правата над 4-те деца. Актьорът, носител на \"Златен глобус\" Юън Макгрегър подаде молба за развод след 22-годишен брак с Ева Мавракис, съобщава TMZ, позовавайки се на източници. Причината за това решение са \"непреодолими различия\". Според таблоида, двойката не живее заедно от май 2017. Двамата имат четири деца от съвместното си съжителство, Макгрегър и Мавракис не са подписали предбрачен договор, поради което според законите на Калифорния, придобитото от съпрузите имущество по време на брака се разделя на две. Макгрегър и съпругата му вече са наели бракоразводни адвокати и са започнали да обсъждат въпросите около настойничеството над децата.  По информация на изданието, актьорът се съгласява на съвместни родителски права и е готов да изплаща издръжка на децата, но съпругата му настоява Макгрегър да получи само право да посещава децата. За първи път, информацията, че Макгрегър и сценографа Ева Мавракис се разделят се появява през октомври миналата година, малко след като в мрежата бяха публикувани снимки на актьора да целува колегата си от поредицата \"Фарго\" Мери Елизабет Уинстед. Юън Макгрегър участва в повече от 80 филма, включитрелно \"Междузвездни войни\", филмите \"Трейнспотинг\", \"Мулен Руж\" и \"Big Fish\". Освен това участва в телевизионния сериал \"Фарго\", има наградата \"Златен глобус\" за Най-добър актьор в минисериал или филм по телевизията.", "date": "2018.01.24", "title": " Юън Макгрегър се развежда"}
{"url": "http://www.bnews.bg/article/235831-cnn_puska_nov_biznes_kanal", "text": "Водещата световна новинарска телевизия Си Ен Ен стартира от днес нов телевизионен канал, който ще бъде ориентиран към бизнеса. Седалището му ще бъде в сърцето на Европа - Швейцария. Каналът ще се нарича CNN Money. Той ще излъчва уникално съдържание на живо от цял свят, финансови новини и лайфстайл. Телевизията ще се излъчва онлайн и през швейцарските кабелни и IPTV-оператори. ", "date": "2018.01.24", "title": "CNN пуска нов бизнес канал"}
{"url": "http://www.bnews.bg/article/235804-charli_shiyn_gasne", "text": "Причината е в животът, който води звездата от “Двама мъже и половина”. Консумацията на алкохол и наркотични вещества така и не е била спряна за цялото това време, което е довело до мутацията на вируса в една от най-страшните болести в света. Чарли Шийн отдавна е известен като човек на пороците. Именно този негов живот му докара проблеми със здравето. Той се бе отдал на преспиване с всякакви хора, очевидно без предпазни средства, а това винаги е опасно. В Америка се пише навсякъде, че актьорът е много зле физически и не е в състояние да работи. Това му създавало големи финансови трудности, тъй като месечното му лечение струва 7 хил. долара, пише topactualno. \r\n ", "date": "2018.01.24", "title": "Чарли Шийн гасне"}
{"url": "http://www.bnews.bg/article/235828-skrabna_vest_pochina_general_leytenant_lyutskan_lyutskanov_veren_saratnik_kam_ideite_i_kauzata_na_pp_dvizhenie_prezaredi_balgariya", "text": "С голямо прискърбие съобщаваме, че почина генерал-лейтенант Люцкан Люцканов – верен съратник към идеите и каузата на ПП „Движение презареди България”. Бившият командващ Сухопътни войски извървя нелек и дълъг път с лидера на партията Николай Бареков от самото създаване на политическия проект до преди година. Ген.Люцканов беше председател на Софийската градска структура на партията, избран с пълно мнозинство по време на събрание през месец май 2015 година. Той е сред основоположниците на партийните структури на ПП „България без цензура”, сред видните идеолози, оставащ в съзнанието ни с безценните си съвети и уроци, предал на екипа. Освен като изключителен организатор и активист в столичната структура ген.Люцканов бе и член на националното ръководство на партията. Ще го запомним с отзивчивостта, отговорността, достойнството и честта му, които изпълваха редиците на партията. Роден е на 8 ноември 1939 г. в хасковското село Орлов дол. Средно образование завършва в Тополовград, а по-късно. Висшето народно военно училище във Велико Търново. Започва службата си като командир на взвод. Учил е още във Военната академия в София и Генералщабната академия „Климент Ворошилов“ в СССР. В периода 16 ноември 1990 – 30 август 1991 е командващ Трета армия с щаб в Сливен. От 30 август 1991 г. – 12 май 1993 г. е командващ Сухопътните войски на Българската армия. Между 1997 и 1999 г. е секретар (заместник-министър) на МВР. Председател е на клуб „Командване на Сухопътните войски“ и клуб „Трета армия” в Столичната организация на СОСЗР. От 2007 до 2009 г. е заместник-кмет на район „Младост“. Почивай в мир, генерале!", "date": "2018.01.24", "title": "СКРЪБНА ВЕСТ: Почина генерал-лейтенант Люцкан Люцканов – верен съратник към идеите и каузата на ПП „Движение презареди България”"}
{"url": "http://www.bnews.bg/article/235827-fantastichno_ima_lesen_nachin_da_se_razbere_koy_e_muzikalen_geniy", "text": "Учените ще могат да определят кой ще стане рок звезда, изследвайки активността на мозъка му чрез скенери, пише в. \"Дейли мейл\". Изданието цитира изследване на датски специалисти от университета в Орхус. Те използвали функционална магнитно-резонансна томография, за да определят музикалните наклонности на човека. Сканирането показало, че при слушане на композиции, в главния мозък на музикантите започват да се активират определени области на дясното полукълбо. Именно те отговарят за музикалността на индивида, предава БТА. Предишни изследвания установиха, че активността на главния мозък е пряко свързана с умствените способности на индивида и със способността му бързо да се обучава. Специалисти от Харвардския университет заявиха, че с помощта на сканирането на мозъка, истинските гении могат да бъдат разпознати още от детството им. Чувствителността и активността на мозъчните дялове при прослушването на различни композиции не са едни и същи за обикновените хора и за музикантите. С помощта на невронните мрежи и на показателите на активността на мозъка, учените създали специален виртуален модел, който могъл да отсее истински музикално надарените люде.", "date": "2018.01.24", "title": "ФАНТАСТИЧНО: Има лесен начин да се разбере кой е музикален гений "}
{"url": "http://www.bnews.bg/article/235822-dve_parlamentarni_komisii_spryaha_istanbulskata_konventsiya", "text": "Две парламентарни комисии започнаха да препъват Истанбулската конвенция. Първо я отхвърлиха депутатите от комисията за младежта и спорта с 10 на 9 гласа срещу документа. Изненадващо изигра червения картон на депутата от ГЕРБ Георги Марков, който отдавна заяви своята непримирима позиция по горещата тема. По подобен начин се развиха събитията и на заседанието на правната комисия, която обаче засега само отложи разглеждането на документа. По предложение на депутатите от БСП правната комисия отложи за друг път гласуването на конвенцията. Отново ГЕРБ останаха сами с 8 гласа срещу отлагането на ратификацията от правната комисия. Един представител на управляващата партия се въздържа. Депутатите от Воля и Обединени патриоти също се обявиха за отпадането на точката от дневния ред в отсъствието на представители на ДПС. Припомняме че,  че конвенцията бе внесена в парламента на 12 януари от правителството и успя да го раздели, след като 8 министри не го одобриха. За изтеглянето му се обявиха от БСП и Обединените патриоти. Президентът Румен Радев също обяви, че не е сега времето за приемането й. Соцлидерката Корнелия Нинова   с един въпрос: \"За\" или \"против\" сте ратификацията на Истанбулската конвенция?", "date": "2018.01.24", "title": "Две парламентарни комисии спряха Истанбулската конвенция"}
{"url": "http://www.bnews.bg/article/235821-grazhdanite_na_es_mogat_da_se_ustanovyat_vav_velikobritaniya_sled", "text": "\r\nГражданите на Европейския съюз ще могат свободно да се установяват във Великобритания в продължение на около две години преходен период след март 2019 г., заяви днес британският министър за Брекзит Дейвид Дейвис, цитиран от Асошиейтед прес. На тази дата е планирано страната да напусне съюза. \r\nДейвис отбелязва, че по време на преходния период Великобритания \"до голяма степен\" ще спазва регулациите на ЕС. Това означава, че свободата на движение ще се запази, макар че гражданите на Евросъюза ще трябва да се регистрират пред британските власти. \r\nПред парламентарната комисия за Брекзит министърът каза, че  \r\nДейвис заяви, че очаква Великобритания и ЕС да финализират условията на преходния период до края на март и да утвърдят сделката за бъдещите отношения преди напускането на Обединеното кралство през март 2019 г.  \r\nОсвен това Великобритания няма да се опитва да хармонизира регулациите си с европейските след напускането на блока, а ще се стреми към \"равностойност на резултатите\" в някои области, отбеляза Дейвис. \r\nНесъмнено има стремеж сред някои страни на континента и в Комисията да се направи опит да се изтъргува регулаторната свобода срещу достъп до пазара, каза министърът. Стратегията ни в това отношение е да заявим, че ще се стремим към равностойни резултати в някои области, а не към хармонизация, защото иначе можем просто да си останем в съюза, добави той. \r\nВеликобритания няма да бъде \"васална държава\" на ЕС по време на прехода, заяви Дейвис в отговор на запитване от парламентарист дали Обединеното кралство няма да остане в подчинена позиция, при положение, че след излизането си от съюза временно ще остане под юрисдикцията на Европейския съд.  \r\n ", "date": "2018.01.24", "title": "Гражданите на ЕС могат да се установят във Великобритания след..."}
{"url": "http://www.bnews.bg/article/235817-eks_kmetat_na_kavarna_mesti_rok_festivala_vav_varna", "text": ". Новината за участието му пусна във ФБ бившият кмет на Каварна Цонко Цонев, който инициира мащабното музикално събитие с подкрепата на община Варна и кмета Иван Портних. Глен Хюз е поканен като гост певец с българската група Б.Т.Р. да открие „Варна Мега Рок“ на 18 август в атрактивната зона на Морска гара и пристанището, пише в. \"Труд\". „Много съм развълнуван, че се връщам в България след дълго отсъствие и се радвам да видя скъпия ми приятел Цонко, момчетата от Б.Т.Р и разбира се всички красиви фенове в България. Точно преди рождения ми ден, това ще бъде празник. Пожелавам на Цонко всички успехи с това ново събитие и съм горд да бъда поканен като специален гост, който да оглави първия ден на този нов фестивал“, пише известният английски певец и бас китарист на официалната си страница. Следващата седмица ще станат ясни имената на групите. Очаква се потвърждение на една от тях-в момента хипер известна и актуална, каза за „Труд“ Кметълът. Неговата идея е с предстоящото музикално събитие да премести рок столицата на България от Каварна във Варна.", "date": "2018.01.24", "title": "Eкс кметът на Каварна мести рок фестивала във Варна\r\n"}
{"url": "http://www.bnews.bg/article/235823-papa_frantsisk_zakleymi_falshivite_novini_i_tsitira_dostoevski", "text": "Папа Франциск нарече фалшивите новини зло и призова журналистите да изпълняват мисията си в търсене на истината. Главата на Римокатолическата църква направи това в нов документ, посветен на темата за социалните комуникации. \r\nПосланията на папата, посветени на социалните комуникации, се публикуват ежегодно, по традиция няколко месеца преди Световния ден на социалните комуникации, установен от Католическата църква и отбелязван на 13 май. \r\nНовият документ е озаглавен \"Истината ще ви освободи - Фалшивите новини и журналистиката за мира\". В него Франциск казва, че първите фалшиви новини датират от библейски времена, когато Ева била изкушена да вземе ябълка от Райската градина въз основа на дезинформация от дявола, приел образа на змия. \"Стратегията на този изкусен \"баща на лъжите\" е мимикрията, тази лукава и опасна форма на съблазън, която си пробива път към сърцата на хората с фалшиви и примамливи аргументи\". Папата допълва, че журналистите и потребителите на социални медии трябва да отбягват и да разобличават манипулативните \"змийски тактики\", които подстрекават към разделение с цел обслужване на политически и икономически интереси. \r\n\"Фалшивите новини са знак за нетолерантно и свръхчувствително поведение и водят само до разпространяване на арогантност и ненавист. Това е крайният резултат от неистината\", казва папата в първото си подобно послание, посветено на темата за фалшивите новини.[fake news фалшиви новини] \r\nThinkstock/Getty ImagesДокументът бе публикуван след месеци на дебати за това до каква степен фалшивите новини може да са повлияли на кандидатпрезидентската кампания в САЩ през 2016 г. и избирането на Доналд Тръмп за президент. \r\n\"Разпространението на фалшиви новини може да послужи за напредъка на определени цели, да повлияе на взимането на политически решения и да служи на икономически интереси\", пише папата, осъждайки \"манипулативното използване на социалните мрежи\" и други форми на комуникация. \r\n\"Тези фалшиви, но звучащи правдоподобно новини са \"подвеждащи\", защото приковават вниманието на хората, като се позовават на стереотипите и на общите социални предубеждения като експлоатират моментни емоции, като страха, презрението, гнева и фрустрацията\", допълва главата на Римокатолическата църква. \r\nТой предупреждава, че неверните истории се разпространяват толкова бързо, че дори опроверженията на властите често пъти не могат да попречат да бъдат причинени щети и много хора са изложени на риска да \"станат неволни съучастници в разпространението на пристрастни и безпочвени идеи\". \r\nПапата призовава за образование, което да помага на хората да различават истинските от фалшивите новини, да оценяват и да разбират новините, така че да разпознават фалшивите. \r\nФранциск припомни, че журналистиката не е просто работа, а е мисия, че журналистите носят особената отговорност за спиране на фалшивите новини. \r\n\"Насред подхранването на бесове и трескавото търсене на сензационни новини журналистите трябва да помнят, че най-важното за информацията не е скоростта, с която тя е съобщена, или въздействието й върху аудиторията, най-важното са хората\", казва папата. \r\nТой допълва, че журналистите трябва по-малко да се концентрират върху сензационните новини, а повече върху изтъкването на причините за конфликтите. \r\nФранциск разкритикува тази журналистика, която той нарича \"сладникава\" и която отказва да признае съществуването на сериозни проблеми или има привкус на сантименталност. \r\nВ документа папата цитира и откъс от романа \"Братя Карамазови\" на Достоевски, един от любимите му автори. Този пасаж гласи, че хората, които лъжат себе си и които се вслушват в своите собствени лъжи стигат до такова състояние, че вече не могат да различат истината в тях или около тях и така губят цялото уважение към себе си и към другите. \r\n ", "date": "2018.01.24", "title": "Папа Франциск заклейми фалшивите новини и цитира Достоевски"}
{"url": "http://www.bnews.bg/article/235815-fenove_se_podigravat_na_alisiya_prastite_na_krakata_ti_sa_kato_beybi_morkovi_unikalna_snimka", "text": "Алисия не спира да сипе гаф след гаф. Кога модни, кога секси, кога волни, кога неволни. Днес за пореден път певицата успя да шокира феновете си с нова снимка, която публикува на стената си Инстаграм, пише BGLife.CLub Вижда се, че фотошопът яко е въртял четка по лицето на фолкаджийката, заголила секси баджаци. Не ставя ясно дали този кадър е за предстоящ проект на Ася, но със сигурност се вижда, че пръстите на краката й са меко казани… несъразмерни. Първо прави впечатление, че всички са криви. Единият е толкова голям, че затиска палеца. Малкия на другия крак е неестествено крив и несъразмерен. Последовател на певачката ги сравни с бейби моркови. На пръв поглед човек може да помисли, че и крачетата на любимата на Бирмата са минали през фотошоп, но внимателното вглеждане показва, че клетите крайници са пропуснати. Иначе картинката щеше да е доста по-приятна. Снимката вижте ", "date": "2018.01.24", "title": "Фенове се подиграват на Алисия: Пръстите на краката ти са като бейби моркови (УНИКАЛНА СНИМКА)"}
{"url": "http://www.bnews.bg/article/235811-aleksandar_sano_predizvika_furor_v_italiya", "text": "Родният актьор Александър Сано се превърна в истинска сензация в Италия след участието си в третия сезон на хитовия сериал „Гомор“, узна HotArena. Българи, живеещи в Рим разкриха, че нашето момче дори е подписало договор с една от най-големите италиански агенции. Сано доби слава на Ботуша след успешната си роля в „Гомор“. Продукцията, режисирана от Клаудио Купелини, проследява живота на опасни гангстери, в които доброто рядко намира отражение. Сано играе злият гад Младен, след двумесечен кастинг. В момента „Гомор“ чупи всички рекорди по гледаемост в Италия. Родният актьор пък се радва на особено внимание и почитания от страна на италианците, а социалните мрежи издават, че той има все повече приятели в листата си именно от Ботуша, писа „Телеграф“. На един от последните фотоси в профила на Александър той стои рамо до рамо с кметицата на Рим – 39-годишната адвокатка Вирджиния Раджи. Според запознати тя лично е поздравила Сано и колегите му за успешната продукция и брилянтната му игра.", "date": "2018.01.24", "title": "Александър Сано предизвика фурор в Италия"}
{"url": "http://www.bnews.bg/article/235819-eltan_dzhon_se_otkaza_ot_kontsertite_zashtoto", "text": "Елтън Джон, който е на 70 години, планира да спре да изнася концерти по света след едно последно турне, съобщи Контактмюзик.Легендарният музикант е на сцената от 50 години. Напоследък обаче здравето му се влошава, а и иска да има повече време за децата си - 7-годишния Закари и 5-годишния Илайджа. \"Искам да спра турнетата - не свиренето, а турнетата. Седемдесет не е 60, нито 50\" - каза Елтън Джон. \r\nМиналата година Елтън Джон прекара 12 дни в болница, след като се зарази от \"вредно и необичайно\" бактериално заболяване по време на турнето си в Южна Америка. През 2013 г. пък отмени концерт в Хайд парк заради спешна операция от апендицит, припомня БТА. \r\n ", "date": "2018.01.24", "title": "Елтън Джон се отказа от концертите, защото... "}
{"url": "http://www.bnews.bg/article/235825-27_5_g_zatvor_obshto_za_dvama_bratya_ubili_zaradi_tv_priemnik", "text": "Съдът е признал за виновни двамата братя от с. Камено поле - Людмил Г. и Марсело Г., обвинени от Окръжна прокуратура – Враца за извършено от тях убийство на мъж. Людмил Г. е осъден на деветнадесет години „Лишаване от свобода“, по –малкият му брат – Марсел, е с наложено наказание от осем години и шест месеца „Лишаване от свобода“, съобщиха от държавното обвинение. Жестоката разправа, довела до смъртта на четиридесет и седемгодишния мъж, станала вечерта на 11.07.2016 г. Тогава между пострадалия Иван Й. и сестрата на подсъдимите – Олга Г. възникнало спречкване по повод предоставения от нея приемник за цифрова телевизия. Последвало отправяне на обидни думи към Иван Й. от страна на жената, хвърляне на предмети и блъскане от негова страна. Скандалът дал повод на Олга Г. да позвъни на тел. 112, за да потърси намеса на органите на МВР, както и на Бърза помощ, поради оплаквания за здравословно състояние. За случилото се била уведомена майката на Олга Г. Заедно със синовете си – Людмил Г. (на 20 години) и непълнолетния към онзи момент Марсело Г., тя тръгнала към дома на Иван Й. с намерението да се саморазправят с него, заради инцидента. Около 20 ч. тримата нахлули в двора на Иван Й., като всеки от тях носел дървен кол в ръцете си. Когато ги видял, стопанинът излязъл. Без обяснения двамата подсъдими се нахвърлили върху него. Марсело Г. го биел с дръжка на мотиката, а брат му – Людмил Г. нанасял удари с дървен прът. Още след първия удар пострадалият загубил равновесие, а при последващите - паднал на земята. Въпреки виковете му, предизвикани от силната болка, братята продължили да му нанасят многобройни удари по главата и цялото тяло. През това време, тяхната майка с дървена пръчка, която носела, започнала да чупи прозорците на остъкленото фоайе. Едва когато чули гласовете и виковете на съседите на пострадалия, тримата тръгнали от дома на окървавения Иван Й., който останал стенещ и в явно безпомощно състояние. След като напуснали местопроизшествието, по пътя за дома си, те изхвърлили през моста на реката един от дървените пръти, с който били нанесени повечето удари. Пострадалият бил транспортиран до болнично заведение от екип на Спешна помощ, но въпреки проведеното лечение, седмица по-късно починал. Извършената в хода на досъдебното производство съдебно-медицинска експертиза е установила, че причината за смъртта е открита черепно-мозъчна травма, довела до общомозъчен оток и последваща парализа на жизнено важни мозъчни центрове. Същата вечер братята били задържани от органите на МВР. По време на проведените разпити те не са се признали за виновни и са изтъкнали различни тези за случилото се. Първоинстанционната присъда подлежи на обжалване пред Софийския апелативен съд.  ", "date": "2018.01.24", "title": "27,5  г. затвор общо за двама братя, убили заради ТВ приемник"}
{"url": "http://www.bnews.bg/article/235803-kmet_dava_chetiri_lapi_na_prokuror_zashtoto", "text": "Кметът на Разград ще сезира прокуратурата за намерения на фондация \"Четири лапи\" да изнесе в Холандия двете малки лъвчета Масуд и Терез, и лъва Асен, без знанието и съгласието на общината, която е собственик на животните. Това съобщи днес на пресконференция д-р Валентин Василев, цитиран от БТА.  Той заяви, че фондацията подготвя документи да изнесе трите лъва от страната на 26 януари, деня в който Общинският съвет трябва да прегласува върнатото от областния управител решение за бъдещето на лъвчетата. Д-р Василев заяви, че общината не е била уведомена, че двете малки лъвчета се намират в столичния зоопарк и че фондацията възнамерява да ги изнесе от страната. Той бе категоричен, че докато няма влязло в сила решение на Общинския съвет, не може да даде съгласие за заминаването на лъвовете в Холандия. \"Община Разград е собственик на лъвовете, не е прехвърляла собствеността им на фондацията и те нямат фактически правни основания да се разпореждат с тях\", каза кметът. Той добави, че относно тези намерения на фондацията, община Разград е подготвила жалба до Районната прокуратура с искане да се образува предварителна проверка и ако има данни за престъпление да започне досъдебно производство.", "date": "2018.01.24", "title": "Кмет дава „Четири лапи“ на прокурор, защото… "}
{"url": "http://www.bnews.bg/article/235801-shok_za_shofyorite_vdignaha_tsenite_na", "text": "За последните три дни в страната е регистрирано поскъпване на бензините, показа проверка в специализирания сайт \"Фуело\" (Fuelo), съобщава Dir.bg. Днес най-масовият бензин А 95 се продава от 1.86 до 2.20 лева за литър. Средната цена за страната е 2.09 лева за литър. Прави впечатление обаче, че в ниския диапазон са отделни малки бензиностанции, намиращи се извън големия трафик. Докато в обратната посока-най-скъп е бензинът по големите вериги бензиностанции, които правят и най-голям оборот. Само две от по-малките търговци на този пазар си позволяват в момента цени под 2 лева на литър, показват още данните. Докато шестте вериги бензиностанции с най-голям оборот са над 2.13 лева за литър. Същата тенденция за поскъпване на горивата в последните дни е регистрирана и в Пловдив. Проучване на \"Марица\" показва, че има скок в цените на масовия бензин и дизел с 10 стотинки на литър. Така средните цени в града под тепетата вече са 2.19 лева за литър дизел и 2.18 лева за А 95. Експерти прогнозират, че поскъпването на горивата ще продължи и през следващите десетина дни. темпът няма да е голям, но с стотинка-две цените ще се вдигат. Известно понижение-с една-две стотинки може да се очаква само при най-скъпите продукти, които сега струват над 2.40 лева за литър. \r\n ", "date": "2018.01.24", "title": "ШОК за шофьорите: Вдигнаха цените на… "}
{"url": "http://www.bnews.bg/article/235805-gripat_napadna_i_stolitsata_vakantsiyata_zapochva_ot", "text": "От 25 януари, четвъртък, обявяват грипна епидемия в още две области в страната – София област и област Бургас. \r\nВ тях здравните власти преустановяват детските и женските консултации, свижданията в болниците, както и провеждането на профилактични имунизации. \r\nНа територията на двете области се прекратяват и учебните занятия до понеделник, 29-и януари включително, като в Бургас е препоръчано занятията да се преустановят още от днес следобед, съобщават от здравното министерство. \r\nСъс заповед на кмета на Бургас Димитър Николов бяха преустановени учебните занятия във всички училища на територията на общината. По информация на Регионалното управление на образованието в Бургас има възможност за преструктуриране на учебния материал, така че неучебните дни да не се отразят негативно върху учебния процес. \r\n  \r\nСред другите превантивни мерки, които влизат в сила от днес са: детските градини да работят, но в режим на \"засилен филтър\" - ограничава се достъпът на родители, забранява се посещаването на болни деца, както и сливането на отделни групи, преустановяват се хоспитализациите и плановите операции, също така свижданията, консултациите на здрави бременни жени и деца, както и всички профилактични прегледи и имунизации. От днес в грипна ваканция са Видин и Стара Загора. \r\n ", "date": "2018.01.24", "title": "Грипът нападна и столицата, ваканцията започва от..."}
{"url": "http://www.bnews.bg/article/235806-ovcharov_e_bez_dokumenti_i_lipsva_ot_20_dekemvri_m_g", "text": "Четвърто РУ-СДВР издирва Веселин Павлов Овчаров, на 54 години, от София. Той е напуснал дома си на 20 декември м.г. и оттогава е в неизвестност. Овчаров е висок към 160-165см., с къса кестенява коса, кафяви очи, нормално телосложение. Облечен е с кафяво кожено яке, със светла плетена шапка, сини дънки и жълти обувки. Овчаров е без документи за самоличност. Според близки, обичайно се придвижвал без определена цел в долната част на кв.Лозенец, както и в Студентски град. Хората, които го разпознават на приложената снимка и имат информация къде може да бъде открит, ще помогнат за издирването му като я съобщят на тел.: 112;  02/9824160 и 02/98 23918, както и в най-близкото поделение на МВР.", "date": "2018.01.24", "title": "Овчаров е без документи и липсва от 20 декември м.г."}
{"url": "http://www.bnews.bg/article/235820-aneliya_razvezhda_bashta_na_dve_detsa", "text": "Фолкпевицата Анелия има тайна връзка с женен мъж, баща на две деца – пише „Уикенд“. Тя спи с него вече повече от 2 години и силно се надява скоро да го разведе със законната му половинка – отбелязва изданието. Мъжът, по когото Анелия е полудяла, бил мастит софийски бизнесмен. Певицата била влюбена в него като ученичка и бясно го ревнувала от почти всички свои колежки. Откакто са заедно, се била изпокарала с тях, защото смятала, че искат да ѝ го отнемат. Истината обаче била, че той свалял наред всички по-известни фолк певици, често пред очите ѝ – твърдят запознати. В същото време заралийката му играела по свирката и вече 2 години се унижавала да си ляга с него на повикване и по кръчмите, когато жена му я няма. Все се надявала, че един ден ще се разведе заради нея. Унижението, което Анелия търпи обаче, не било безплатно. В замяна на креватните ѝ услуги нейният любовник наливал пари в инвестициите в недвижими имоти, към които изпълнителката от години има изявена страст. Именно той ѝ помогнал да завърши къщата в софийския квартал „Драгалевци“, където тя наскоро се нанесе след истинска сага по строежа, продължила с години. \r\n ", "date": "2018.01.24", "title": "Анелия развежда баща на две деца!"}
{"url": "http://www.bnews.bg/article/235816-sauditska_arabiya_reshi_problema_s_koruptsiyata_i_pribra_avoarite_na_vinovnite", "text": "Властите на Саудитска Арабия обявиха края на мащабната си кампания за борба с корупцията, в хода на която бяха задържани редица принцове, бивши и настоящи министри и видни предприемачи, предава ТАСС, като се позовава на съобщение в държавния саудитски телевизионен канал Al Arabiya. Според  информацията, повечето от арестуваните са приели предложената им от властта сделка за предаване на част от активите и собствеността си за обезщетяване на държавата за нанесените й вреди. Делата на 95 души, отказали се от извънсъдебна сделка, са предадени в прокуратурата и те ще бъдат изправени пред съда. Не са известни публично имената на несъгласилите се на споразумение. \r\nСпоред арабските медии, станалият за три месеца \"затвор“ за десетки високопоставени саудитци хотел \"Риц-Карлтън\" ще възобнови работа на 14 февруари. В началото на ноември, Висшият комитет по борба с корупцията, начело с престолонаследникa на саудитския трон Мохамед бин Салман, постави под стража десетки членове на кралското семейство, държавни служители и предприемачи, обвинявайки ги във финансови и длъжностни престъпления. Общо бяха разпитани повече от 300 души. Както заяви престолонаследникът, 95% от обвиняемите са се съгласили на сделка, предавайки част от своите активи на властите, за да ги обезщетят за нанесените вреди на държавата, достигнали през последните години до $100 млрд. долара.", "date": "2018.01.24", "title": "Саудитска Арабия реши проблема с корупцията и прибра авоарите на виновните"}
{"url": "http://www.bnews.bg/article/235809-retsidivist_otnese_samo_6_g_zatvor_opital_da_iznasili_zhena_i_ya_naragal_7_pati_s_nozh", "text": "\r\nРайонният съд във Велико Търново осъди на 9 г. затвор 24-годишния рецидивист Георги Джуров, който опита да изнасили жена и я намушка 7 пъти с нож. \r\nПрисъдата е редуцирана заради съкратено съдебно следствие. Подсъдимият се призна за виновен, а по закон наказанието му е редуцирано с една трета - на 6 години \"лишаване от свобода\" при строг режим, съобщават от държавното обвинение.  \r\nПодсъдимият е осъждан многократно и има 45 криминалистически регистрации. След като изтърпял последната си присъда, рецидивистът работел на различни места, като в началото на май 2017 г., пристигнал във Велико Търново и бил нает от местна фирма като общ работник. Живеел в апартамент под наем на улица \"Д. Рашев\".  \r\nКъсно вечерта на 31 май м.г. Георги отишъл до изоставена сграда, за да краде кабели. Срязал два кабела с медни жила, обелил ги и ги скрил в близките храсти с намерение на другия ден да ги продаде. На връщане, около 00.15 часа на 1 юни, мъжът забелязал такси, което спряло и от него слязла жена. \r\nИзвергът решил да я изнасили. Извадил ножа, с бързи крачки настигнал жертвата си, хванал косата й и я ударил по главата. Без да я пуска я пробол с ножа няколко пъти по шията и главата. Но 53-годишната му жертва не спирала да крещи за помощ, затова той нанесъл още няколко пробождания.  \r\nОкървавената жена се свлякла на земята, а обвиняемият я хванал за глезените на двата крака и започнал да я влачи към тревиста местност, като по настилката оставала кървава диря. В този момент светнали фарове на таксиметров автомобил, който спрял на отбивката. Обвиняемият се уплашил, оставил жертвата си и побягнал. Джуров е задържан седмица по-късно.  \r\nПрисъдата подлежи на обжалване пред Окръжния съд във Велико Търново.  \r\n ", "date": "2018.01.24", "title": "Рецидивист отнесе само 6 г. затвор, опитал да изнасили жена и я наръгал 7 пъти с нож"}
{"url": "http://www.bnews.bg/article/235812-glavnoto_myuftiystvo_zakleymi_istanbulskata_konventsiya_zasyaga_ustoychivostta_na_semeystvata", "text": "Главното мюфтийство в България също се противопостави на Истанбулската конвенция. Според мюфтийството документът застрашава идентичността на българските мюсюлмани.  , пише в становището.  Според нашета религия залъгалката „трети пол“, „гей общество“, „гей бракове“, а също  “„Мюнхаузенския синдром“ и особено „Джендър“ тематиката са опасни бездънни капани, скрити под „Истанбулската конвенция“.  Този тип явление предвещава голяма драма за България, която без това преживява тежка демографска криза, причините за която не трябва да се търси само в насилието върху нежния пол, пише още в становището на Главното мюфтийство.", "date": "2018.01.24", "title": "Главното мюфтийство заклейми Истанбулската конвенция - засяга устойчивостта на семействата"}
{"url": "http://www.bnews.bg/article/235810-izverg_bashta_bludstva_sas_sobstvenata_si_nepalnoletna_dashterya", "text": "Софийска районна прокуратура предаде на съд баща, блудствал със собствената си 14-годишна дъщеря, съобщиха от държавното обвинение. Пострадалата С. - на 14 години, живеела в гр.София,  в къща, заедно с майка си А., биологичния си баща -  Радослав В. и брат си. Те живеели на първия етаж на къщата, състоящ се от кухня, баня и две стаи, обособени като спални.  На 3 март м.г. около 22.00 часа, майката легнала да спи заедно със сина си в една от спалните. Около 23.00 часа тийнейджърката също легнала при тях – на дивана в същото помещение. След около 15 минути бащата влязъл в стаята, и докато пострадалата С. била заспала, започнал да извършва блудствени действия спрямо нея. Момичето се събудило и извикал на висока глас към майка си, след което обвиняемият напуснал спалнята. Около 23.30 часа, бащата отново влязъл при дъщеря си, продължавайки да извършва действия на удовлетворяване половото си желание спрямо С. След последвали от страна на С. викове, между майка й и баща й възникнал скандал, той цапардосал майката, а момичето избягало от жилиището и отишло право във 2 РУ СДВР. Там тя разказала за случилото се и още същата нощ двете с майка й били настанени в кризисен център в гр. София. Обв. В. бил задържан, а по случая било образувано досъдебно производство. Разследването е приключено под ръководството и надзора на Софийска районна прокуратура, като на 24.01.2018 г. е внесен обвинителен акт срещу B. за извършено от него престъпление по чл. 150, ал. 1 НК (блудство). Предвид високата обществена опасност на деянието и дееца, на В. е определена мярка за неотклонение „задържане под стража“. Предстои делото да бъде насрочено за разглеждане в Софийски районен съд.   ", "date": "2018.01.24", "title": "ИЗВЕРГ: Баща блудства със собствената си непълнолетна дъщеря!"}
{"url": "http://www.bnews.bg/article/235814-izvanredno_edin_ot_bandata_na_kilarite_sabiral_pari_da_masti_na_razsledvashti", "text": "Член на бандата на „Килърите” прави опити да събере крупна сума, за да отмъсти на замесени в разследването срещу извършителите на поръчкови убийства. Това заяви пред журналисти зам.-главният прокурор Ася Петрова, която беше и обвинител по делото. Един от тримата, осъдени на доживотен затвор без право на замяна (Петър Стоянов – Сумиста, Георги Вълев и Васил Костов – Кеца) е търсел спешно 70 000 евро. „Говоря за информация, която е буквално отпреди месец. По мой източник тази сума се търси с цел отмъщение, спрямо лица, свързани с делото”, заяви Петрова, която допълни, че знае всичко това от човек, който е говорил с осъдения. Тя днес посочи, че знае за две по-стари заплахи срещу бившия шеф на „Антитерор” в ГДБОП Валентин Цоновски, а в медиите като потенциални мишени се сочат и тя, както и свидетеля Боян Джамалов. Има достатъчно достоверна информация за тези твърдения, посочи още тя, но отказа да обяви дали става въпрос за заплаха за нея и кой от осъдените е търсил колосалната сума.  \"Това, което зная от едно лице, чиито имена ще запазя, е, че едно от осъдените лица е търсило сумата от 70 000 евро. Говоря за информация, която е буквално отпреди месец - каза днес Петрова. - Това лице сподели с мен, че тази сума се е търсила в тази посока. По мой източник тази сума се търси с цел отмъщение спрямо лица, свързани с делото.\" Припомняме, че след убийството на великотърновския бизнесмен Петър Христов в София, Цветан Цветанов лансира версията, че може би става дума за отмъщение на \"Наглите\". Известно е обаче, че бизнесменът имал роля за вкаравнето в затвора и на \"Килърите\".", "date": "2018.01.24", "title": "ИЗВЪНРЕДНО: Един от бандата на Килърите събирал пари да мъсти на разследващи!"}
{"url": "http://www.bnews.bg/article/235829-udar_po_koza_nostra_40_mafioti_sa_arestuvani", "text": "Италиански полицаи и карабинери арестуваха 40 членове на мафиотски клан, свързан с Коза Ностра, съобщиха следователи. Мафиотската група, известна като „Барселонска фамилия”, действала в района на град Месина в източната част на Сицилия. Всички арестувани са обвинени в традиционните за италианската мафия престъпления: измами, изнудване, кражби, незаконно притежание на оръжие, заплахи и насилие. Това е трета голяма операция в борбата с мафията в Италия през тази седмица. В понеделник италиански карабинери арестуваха над 50 души, сред които представители на 16 мафиотски фамилии в сицилианската провинция Агридженто и кмета на Сан Бияджо Платани. Във вторник бяха арестувани 45 членове на клан на неаполитанската мафия Камора, предаде БГНЕС. \r\n ", "date": "2018.01.24", "title": "УДАР ПО КОЗА НОСТРА: 40 мафиоти са арестувани"}
{"url": "http://www.bnews.bg/article/235830-ninova_parlamentat_izpalnyava_ednolichnite_resheniya_na_borisov", "text": "\"Откакто Борисов е премиер, не парламентът не управлява държавата, а той еднолично\", каза червената лидерка Корнелия Нинова в БТВ. Тя разкри още, че днес в ПП ГЕРБ са получили СМС от Борисов, в който пише: \"Няма мърдане. Ратифицирате Истанбулската конвенция.\"  \r\n\"Не приемаме Истанбулската конвенция нито по начина, по който е направена, нито по съдържание. Подписана е от министър Захариева без никой да знае. Нито има обяснения, нито нищо. В парламентарна република не се прави така. Да, това са си неговите депутати, но той управлява тази държава и трябва да излезе пред народа\", продължи тя.  \"Откакто управлява ГЕРБ, парламентът е превърнат в изпълнение на едноличните му решения\", каза още Нинова. \"Вот на недоверие и премиерът го няма? Не е за пръв път. От месеци не е стъпвал в парламента. Виновни сме, че сме го докарали до там и че позволяваме на министър-председател да не дойда. Мълчахме, когато ни нарече безделници. Включително и ГЕРБ.\", допълни още Нинова. ", "date": "2018.01.24", "title": "Нинова: Парламентът изпълнява едноличните решения на Борисов!"}
{"url": "http://www.bnews.bg/article/235826-kevork_kevorkyan_zashto_zakriha_profila_mi_zemya_na_svobodnite_i_ravnite_li_e_feysbuk", "text": "Преди седмица закриха профила ми във Фейсбук.  \r\nБез никакви обяснения.  \r\nА пък аз мислех, че Фейсбук е „земя на свободните и дом на храбрите“, както се пее в американския химн.  \r\n***  \r\nВ профила ми няма нито един ред, от който да се срамувам.  \r\nБолшинството от текстовете там са препечатани от страницата ми във Фейсбук.  \r\nТя все още съществува.  \r\nСкромните ми текстове са посветени на кризите, които раздират България – дивотиите на политиците ни, бежанският Апокалипсис, Циганското Надигане.  \r\nВ крайна сметка – посветени са на гаврите, които изтърпява днешният българин.  \r\nТези текстове се ползваха с успех, за което съм благодарен на читателите си.  \r\nТе неизменно се препечатваха и в няколко сайта, със съвършено различна политическа ориентираност.  \r\nДа не излезе, че и те не спазват някакви правила на Фейсбук.  \r\n***  \r\nНаписах писмо до Фейсбук – за да разбера, какви са причините за закриването на Профила ми.  \r\nПолучих отговор, ето го:  \r\n„Здравейте,  \r\nВашият профил е деактивиран поради нарушаване на Условията за ползване на Facebook. За съжаление, това означава, че няма да активираме профила ви по никакъв начин.  \r\nFacebook е общност, където хората се свързват да споделят с приятелите си чрез своите реални идентичности. Това означава, че:  \r\n- Вашият профил трябва да бъде с истинското ви име и рожден ден.  \r\n- Позволени са профили единствено на хора. Нарушение на политиката на Facebook е да се използва профил, който да представлява нещо друго, което не сте вие (например: знаменитости, домашни любимци, идеи, предмети).  \r\n- Не се допуска използване на профил за многократно изпращане на съобщения до непознати с цел бизнес или запознанства.  \r\nБлагодаря,  \r\nКейти  \r\nОперации на Общността  \r\nFacebook“.  \r\n***  \r\nОтговорих на Кейти, ето така:  \r\n„Скъпа Кейти,  \r\nполучих отговора Ви на моето писмо относно заличаването на Профила ми.  \r\nБлагодаря ви за бързата реакция.  \r\nСъщевременно трябва да ви уведомя, че съм много озадачен от мотивите за заличаването на Профила.  \r\nВ него никога и по никакъв начин не са нарушавани правилата на Фейсбук – на нито едно от тях.  \r\nПрофилът съществува от около една година.  \r\nПолзва се с добър успех.  \r\nЗа българската публика е съвършено ясно, чий профил е това.  \r\nПозволете ми да ви кажа, че аз съм един от най-известните български журналисти.  \r\nТака че, профилът е на съвсем конкретна и отлично позната на публиката личност.  \r\nВ него ясно бяха посочени данните ми, бяха публикувани мои фотоси, корици на книги и пр., които съвсем категорично насочваха към мен...  \r\nВ профила съществуваше и препратка към страницата ми във Фейсбук, също отлично позната на публиката /с 65 хиляди последователи/, както и препратка към мои два сайта.  \r\nТе също се свързват единствено с моята личност и дейност.  \r\nНикога не съм използвал профила за изпращане на съобщения до непознати, с цел бизнес или запознанства.  \r\nОбщувал съм единствено с приятелите на Профила - като винаги единствено съм отговарял на техни коментари или съобщения до мен.  \r\nСъжалявам, че след многомесечно общуване сега съм лишен от 5 хиляди приятели и от близо още толкова последователи.  \r\nМоля да имате предвид и още нещо.  \r\nБях много озадачен, когато открих, че с моето име съществуват няколко десетки профила. Някои от тях нямат никаква идентификация.  \r\nА аз, от своя страна, извън всичко друго, Ви изпратих и копие на личната си карта, за да отговоря максимално на изискването за идентификация.  \r\nМного съжалявам за случилото се и Ви моля да направите нужното, за да отстраните създалото се недоразумение.  \r\nС уважение  \r\nВаш…“  \r\n***  \r\nНе получих отговор.  \r\nА вие сами можете да прецените, доколко са състоятелни мотивите за заличаването на Профила ми.  \r\n***  \r\n„Кеворк, не бъди чак толкова наивен!“ – подсказаха ми доста приятели.  \r\n***  \r\nНе се притеснявам от закриването на Профила, въпреки че това е направо нелепо.  \r\nА по-скоро от причините за това.  \r\nПак приятели предположиха, че са ме атакували някои от героите на моите текстове.  \r\nТова са ония, които виреят за сметка на кризите, които изредих по-горе: притворни „демократи“, някакви фльонги, маскирани като министри и властници, „меркантилни циганолюби“ и пр.  \r\nОния, които толерират и предизвикват Българския Разпад.  \r\n***  \r\nНеведнъж ми се е случвало да ме спират в телевизията – в тоталитарните години, а и след това.  \r\nТова не ме е плашело – защото съм имал невероятната подкрепа на публиката.  \r\nВеднъж, знаете това, близо половин милион души ме подкрепиха – и то в „ония“ години.  \r\nНо сега ме е яд - повече от когато и да е било.  \r\nЯд ме е най-вече, защото със закриването на Профила загубих хиляди приятели, както и стотици чудесни техни коментари – това беше най-ценният ми капитал.  \r\nЧувствам се някак виновен пред тях – сякаш съм ги подвел.  \r\nСега ми остана подкрепата на други близо 65 хиляди последователи на Страницата ми, на които искрено съм задължен.  \r\nИ заради тях написах тези няколко реда.  \r\nЩе бъда щастлив, ако приятелите и последователите ми от закрития Профил търсят по-често Страницата ми, за да продължим да общуваме.  \r\nА иначе – остана ли някъде Земя на Свободните и Равните? ", "date": "2018.01.24", "title": "Кеворк Кеворкян: Защо закриха профила ми. Земя на свободните и равните ли е Фейсбук?"}
{"url": "http://www.bnews.bg/article/235824-vot_na_nedoverie_li_e_istanbulskata_konventsiya_za_borisov", "text": "\r\nИстанбулската конвенция е на път да събори управленската коалиция и на практика се превръща в своеобразен вот на недоверие за правителството на Борисов-3. \r\nДнес всичко това се потвърждава и от работата на постоянните парламентарни  комисии в Народното събрание. Стартът бе даден в комисията за децата, която е оглавявана от патриотара Славчо Атанасов, в нея конвенцията бе отхвърлена с 10 на 9 гласа. Интересно е да се отбележи, че решаващия глас бе на бившия конституционен съдия Герги Марков, който на практика бламира правителството. Същата ситуация се повтори и в правната комисия, където след гласуване конвенцията въобще  не беше допусната за разглеждане. По всичко личи, че ГЕРБ отново ще трябва да разчита на гласовете на ДПС в пленарна зала, които пък ще гласуват срещу правителството на вота за недоверие. Въобще политическата  картина е повече от шизофренна! \r\n ", "date": "2018.01.24", "title": "Вот на недоверие ли е Истанбулската конвенция за Борисов?"}
{"url": "http://www.bnews.bg/article/235800-razbiha_prestapna_grupa_na_imotni_izmamnitsi_v", "text": "Спецакция за неутрализаране на организирана престъпна група, занимаваща се с изготвяне на фалшиви документи и ползването им в имотни измами е реализирана на територията на област Стара Загора. Тя е проведена след предварително разследване и планиране на действията от ГДБОП. Според първоначалните данни двама от участниците в групата издирвали малоимотни или наркозависими лица от региона, които срещу 500 - 1000 лева им предоставяли личните си данни. С тях \"печатарят\"- С.И., изготвял фалшиви нотариални актове за собственост. Впоследствие въпросните имоти били прехвърляни пред нотариус на реални купувачи. Те от своя страна превеждали сумите по договорите за покупка по банков път. Незабавно след преводите парите бивали изтегляни и взимани от ръководителя на групата. В хода на операцията в Стара Загора, Казанлък и Мъглиж е установено, че престъпната група е извършила пет фиктивни сделки с недвижими имоти и е направила опит за продажба на недвижим имот. От осъществените сделки, чрез използване на фалшиви нотариални актове са спечелили около 300 000 лева.  Извършени са множество процесуално-следствени действия на адреси и автомобили. В жилище в Казанлък, ползвано от 48- годишния С.И., е установено помещение, оборудвано като печатница за изготвяне на фалшиви документи. Иззети са три компютърни конфигурации, лаптоп, три принтера, скенери и други устройства за печатане. Четири фалшиви нотариални акта, фалшиви квитанции за платени данъци на имоти, пълномощни и други документи, са открити в офиса, ползван от ръководителя на групата 37-годишния И.К. В лек автомобил BMW X6 са намерени: фалшив нотариален акт, платежно нареждане между лица, пълномощни и други нотариални актове. При претърсванията са иззети и фалшива диплома за средно образование, 50 боеприпаса - 22калибър и газов пистолет без документи за произход. И. К. и двама от участниците са осъждани за различни престъпления, като срещу ръководителя има и висящо дело за измама 37-годишният И.К., 32-годишния С.Н., 45-годишния С.С. и 48-годишния С.И. са задържани за срок до 24 часа по ЗМВР. На 22 януари те са привлечени като обвиняеми, като на трима от тях мярката им за задържане е удължена до 72 часа. Специализираният наказателен съд е уважил искането на прокуратурата и им е наложил мярка за неотклонение \"задържане под стража\". На четвъртия Специализираната поркуратура е наложила мярка за неотклонение \"подписка\".", "date": "2018.01.24", "title": "Разбиха престъпна група на ИМОТНИ измамници в…"}
{"url": "http://www.bnews.bg/article/235794-nad_50_ot_amerikantsite_smyatat_che_tramp_mozhe_da", "text": "Над половината американци - 52%, се опасяват, че президентът Доналд Тръмп може да прибегне до неправомерно използване на ядрено оръжие, сочат данни от общонационално допитване, проведено съвместно от вестник \"Вашингтон пост\" и телевизия Ей Би Си, цитирано от ТАСС. \r\n60 процента от запитаните отговорили, че не биха поверили на Тръмп ядреното копче, а 38 на сто изказали обратното мнение. \r\nСред онези, които нямат доверие на Тръмп по този въпрос, почти 90 на сто се опасяват, че той може да даде заповед за ядрен удар по някоя страна. \r\nВ допитването са участвали 1000 души, като грешката не превишава 3 процента.", "date": "2018.01.24", "title": "Над 50% от американците смятат, че Тръмп може да… "}
{"url": "http://www.bnews.bg/article/235792-enrike_iglesias_glezi_anna", "text": "Двамата се порадваха на слънцето край Маями, където живеят. Анна показа, че бързо влиза във форма след раждането. Тя изглеждаше страхотно в черни потник и панталон. Енрике се грижеше нищо да не липсва на любимата му и не се отдели на повече от метър от нея. Анна се оказа голям фен на новата му песен El Bano и потанцува на нея на яхтата.", "date": "2018.01.24", "title": "Енрике Иглесиас глези Анна \r\n"}
{"url": "http://www.bnews.bg/article/235802-bsp_iska_referendum_za_istanbulskata_konventsiya", "text": "Социалистите настояват да се проведе референдум \"за\" или \"против\" Истанбулската конвенция. От БСП настояват да се спре разглеждането на Истанбулската конвенция в Народното събрание, защото се създавало разделение в обществото. Няма обяснителен доклад към конвенцията, посочи Корнелия Нинова. Лидерът на БСП призова да се направи истинска обществена дискусия и народът да се произнесе. Червените внасят подписи за иницииране на референдум за конвенцията. Народът трябва да се произнесе за или против ратификацията на Истанбулската конвенция.  На брифинг в Народното събрание Корнелия Нинова обяви, че левицата внася закони, които да преборят насилието над деца и жени. Смятаме, че това е правилният път, посочи соцлидерът. Българската православна църква, както и Католическата църква в България, се обявиха против конвенцията, а от Светият синод вчера дори разпоредиха усърдна молитва против ратификацията на документа. Според БПЦ документът нарушава християнските ценности. Според Католическата църква документът поражда множество противоречия.", "date": "2018.01.24", "title": "БСП иска референдум за Истанбулската конвенция "}
{"url": "http://www.bnews.bg/article/235791-yana_na_petko_se_sableche_na_ekzotichna_vakantsiya", "text": "Съпругата на бизнесмена Петко Димитров - Яна, се разсъблече по време на екзотична ваканция. За разлика от други родни знаменитости, които се хвалят къде са почивали, Яна не е отбелязала слънчевата дестинация, към която е поела. Тя обаче се е снимала под жарките слънчеви лъчи в секси пози. \r\nНа един от кадрите Яна е по монокини и с книга в ръка. Димитрова вероятно не е сама на пътешествието, но не е споделила снимки с Петко или с малките им синове. \r\nПетко и Яна се ожениха през 2013 г. Двамата имат две момчета, а Димитров има по-голям син Виктор от водещата Мария Игнатова. \r\n ", "date": "2018.01.24", "title": "Яна на Петко се съблече на екзотична ваканция"}
{"url": "http://www.bnews.bg/article/235798-maychin_dom_organizira_bezplatni_pregledi_za", "text": "\"Майчин дом” организира безплатни консултации за пациенти по повод Европейската седмица за борба с рака на маточната шийка, която започва днес. Прегледите ще се провеждат между 29 януари и 2 февруари от 13 до 16 ч. Консултациите ще се извършват само с предварително записан час с обаждане между 13 и 15 ч. на телефон 02/9172 200. “Ракът на маточната шийка е социалнозначимо злокачествено заболяване, причинено от човешки папиломен вирус (HPV). В България има много висока заболяваемост и смъртност. Всеки един ден у нас умира жена, вследствие на рака на шийката на матката”, коментира изпълнителният директор на “Майчин дом” доц. Иван Костов. Редовните профилактични прегледи са от съществено значение за здравето на жената, защото ранното диагностициране на ракът на шийката на матката е определящо за по-нататъшното лечение. Това е и причината “Майчин дом” да създаде единствената по рода си в България лаборатория за изследване и установяване на различни заболявания, сред които е и човешки папиломен вирус. Новото оборудване отговаря на световните стандарти и позволява прецизно изпълнение на изследванията с точност до 100% и без възможност за грешка, понеже всички процеси се извършват от машините и няма човешка намеса. В лабораторията може да се диагностицират 80 от щамовете на HPV, в които влизат високо, средно и ниско рисковите от тях, съобщиха от лечебното заведение. Изследване за HPV трябва да си правят всички, които водят полов живот. Вирусът се предава от контакт кожа в кожа и лигавица в лигавица. Ако се диагностицира пациент с HPV, дори високорисков, това не значи, че има рак. “HPV обаче протича без симптоматика. Когато инфекцията с човешкия папиломен вирус продължава твърде дълго време, той влиза в клетките, променя генетичната информация и започва да се развива предрак, който може да премине в рак. Развитието на рака на маточната шийка също протича без симптоми. Затова профилактичните прегледи са изключително важни”, обяснява доц. Костов. При наличието вече на злокачественото заболяване има един съществен признак при жената и това е контактното кървене, особено по време на полов акт и извън менструацията на жената. Това е сериозен знак и жената задължително трябва да потърси лекарска намеса. В \"Майчин дом\" се предлага и съвсем нов метод за диагностициране - спектрален анализ на шийката на матката със съвременния апарат LuViva. Той дава възможност за дигностициране на предрака и рака на маточната шийка в различните му фази. “Апаратът LuViva извършва спектрален анализ на шийката в реално време чрез поляризирана светлина. Това осигурява различна биологична информация. Първо, определя концентрацията на химични елементи в тъканите и търси индикаторите за ранен стадий на рак. Второ, открива структурни промени в тъканта като удебеляване на епитела, размер на клетъчното ядро, съдържание на кръв и увеличаване на кръвния поток. В резултат се откриват евентуални структурни или химични изменения в клетката, които са показват наличието на заболяване”, разказва за новата апаратура доц. Костов. Сканирането с този апарат не изисква тъканни проби или лабораторни изследвания. Продължителността на сканирането е 80 секунди и дава незабавен резултат. Независимо обаче от всички съвременни методи за лечение и диагностика, доц. Костов е категоричен, че правилният подход при профилактиката на това заболяване е организираният масов скрининг. “Прегледите не трябва да бъдат спорадични – една жена решава, че тази година не се е преглеждала и отива на лекар и всеки сам го прави. Нужно е да има сериозен подход от страна на държавата под формата на организиран масов скрининг, за да се намали заболеваемостта и смъртността от ракът на маточната шийка”, казва доц. Костов.", "date": "2018.01.24", "title": "\"Майчин дом\" организира безплатни прегледи за…"}
{"url": "http://www.bnews.bg/article/235799-tiyneydzharat_ubil_bezdomnik_vav_varna_ostava_v", "text": "Варненският окръжен съд остави за постоянно в ареста 14-годишното момче, обвинено за убийството на 53-годишния бездомник в квартал „Владиславово“. Съдът посочи, че подобна мярка срещу непълнолетен се взема само в изключителни случаи, но този е точно такъв. Основните мотиви са, че според събраните доказателства може да се направи обосновано предположение, че момчето е извършило престъплението. Освен това, ако бъде оставено на свобода, има реална опасност да извърши друго престъпление. В залата стана ясно, че по време на разпитите той е признал участието си в деянието. Според свидетелски показания пък момчето и друг път е нанасяло побой на по-възрастни хора, за щастие – без фатален край. Единственото, което то каза днес пред съда, е, че иска да види родителите си. Решението на съда може да бъде обжалвано.", "date": "2018.01.24", "title": "Тийнейджърът, убил бездомник във Варна остава в… "}
{"url": "http://www.bnews.bg/article/235796-dilyana_popova_razkri_taynata_na_izvayanata_si_figura", "text": "\r\nДилянa Πoпoвa не ядe мeco вeчe пoвeчe oт дeceт гoдини, което е cъвceм cлyчaйнo пoкpaй нeйнo cтapo гaджe. Прелестното си тяло тя вае и с редовни фитнес тренировки. Твърди, че спортува интензивно и това го дължи на огромната си воля и спортен хъс. Освен това, в борбата с килограмите ѝ помагат и тренировките по бокс, от които се горят както много калории, така и негативна енергия. \"Благодарение на фитнеса и бокса си позволявам да хапвам каквото обичам, но стигне ли се до сваляне на някой и друг килограм започвам спазването на простичък, но резултатен режим – кисело мляко, зеленчуци, фитнес и намаляваща луна. Обичам зеленчуци и сирена. Кача ли килограми, не ям и въглехидрати\", споделя красавицата. \"Съобразявам се също с цикъла на Луната - започвам, когато тя намалява и за една седмица заедно с тренировките свалям 2-3 килограма\", допълва тя. Лунната диета е известна с това, че освен че помага да отслабнем, пречиства организма от токсините и задържаната вода. Подобрява имунната система, полезна е също и за бъбреците. Единственото ѝ условие е по време на лунните фази да не се яде месо – позволена е само вода и различни течности.", "date": "2018.01.24", "title": "Диляна Попова разкри тайната на изваяната си фигура"}
{"url": "http://www.bnews.bg/article/235786-uchenitsi_v_zashtita_na_uchitelya_koyto_razbi_ustata_na_roberto", "text": "Случаят, в който учител по физическо възпитание удари ученик в 65 СУ в Бусманци, продължава. Горната устна на трикратно започналия пети клас Роберто е сцепена. Пред сградата на училището започна протест в защита на учителя, спрямо когото следват дисциплинарни наказания. \r\n\"В никакъв случай не мога да оправдая агресия от страна на учител, дете, родител или който и да е, част от образователната система в България. Момчето може да бъде квалифицирано като дете в риск, тъй като за 3 година е в 5 клас. Това вероятно му създава много силен дискомфорт. Не успяхме да установим контакт с момчето, тъй като много рядко идва в училище. Не можем да се свържем и с родителите. Засега Роберто има 404 неизвинени отсъствия\", обясни директорът на 65 СУ Жельо Колев за \"България сутрин\".   \r\nПред Bulgaria ON AIR директорът отбеляза, че стъпките за наказание, което Роберто може да получи, са 3 – забележка, предупреждение за преместване и преместване. За да се осъществи този поетапен процес, училището трябва да информира родителите, но досега с тях не е установен контакт, поясни Колев. \r\nСпоред него се е стигнало до тази проява на агресия в резултат от някакво натрупано напрежение, което е катализирано от пренебрежението на детето към учителите и училището като институция. Предстои дисциплинарна процедура към учителя. Мога да стартирам тази процедура едва след като получа писмено обяснение от учителя, подчерта той.", "date": "2018.01.24", "title": "Ученици в защита на учителя, който разби устата на Роберто "}
{"url": "http://www.bnews.bg/article/235788-eto_nominiranite_za_oskar_2018_palen_spisak", "text": "Академията за филмово изкуство обяви пълния списък с номинациите за 90-ите награди „Оскар”, които ще бъдат връчени на 4 март в Лос Анджелис. BEST PICTURE \r\n“Call Me By Your Name” \r\n“Darkest Hour” \r\n“Dunkirk” \r\n“Phantom Thread” \r\n“Get Out” \r\n“Lady Bird” \r\n“The Post” \r\n“The Shape of Water” \r\n“Three Billboards Outside Ebbing, Missouri” DIRECTING \r\nGuillermo del Toro, “The Shape of Water” \r\nGreta Gerwig, “Lady Bird” \r\nPaul Thomas Anderson, “Phantom Thread” \r\nChristopher Nolan, “Dunkirk” \r\nJordan Peele, “Get Out” ACTOR IN A LEADING ROLE \r\nTimothée Chalamet, “Call Me By Your Name” \r\nDaniel Day-Lewis, “Phantom Thread” \r\nDenzel Washington, “Roman J. Israel,  Esq” \r\nDaniel Kaluuya, “Get Out” \r\nGary Oldman, “Darkest Hour” ACTRESS IN A LEADING ROLE \r\nFrances McDormand, “Three Billboards Outside Ebbing, Missouri” \r\nSally Hawkins, “The Shape of Water” \r\nMargot Robbie, “I, Tonya” \r\nSaoirse Ronan, “Lady Bird” \r\nMeryl Streep, “The Post” ACTOR IN A SUPPORTING ROLE \r\nWillem Dafoe, “The Florida Project” \r\nWoody Harrelson, “Three Billboards Outside Ebbing, Missouri” \r\nRichard Jenkins, “The Shape of Water” \r\nChristopher Plummer, “All The Money In The World” \r\nSam Rockwell, “Three Billboards Outside Ebbing, Missouri” ACTRESS IN A SUPPORTING ROLE \r\nMary J. Blige, “Mudbound” \r\nLesley Manville, “Phantom Thread” \r\nAllison Janney, “I, Tonya” \r\nLaurie Metcalf, “Lady Bird” \r\nOctavia Spencer, “The Shape of Water” EDITING \r\nPaul Machliss, Jonathan Amos, “Baby Driver” \r\nLee Smith, “Dunkirk” \r\nTatiana S. Riegel, “I, Tonya” \r\nJohn Gregory, “Three Billboards Outside Ebbing, Missouri” \r\nSidney Wolinsky, “The Shape of Water” CINEMATOGRAPHY \r\nRoger Deakins, “Blade Runner 2049” \r\nBruno Delbonnel, “Darkest Hour” \r\nDan Laustsen, “The Shape of Water” \r\nRachel Morrison, “Mudbound” \r\nHoyte van Hoytema, “Dunkirk” FEATURE DOCUMENTARY \r\n“Abacus: Small Enough To Jail” \r\n“Faces Places” \r\n“Icarus” \r\n“Strong Island“ \r\n“Last Man in Aleppo” FOREIGN LANGUAGE FILM \r\n“A Fantastic Woman” \r\n“On Body And Soul” \r\n“Loveless” \r\n“The Insult” \r\n“The Square” ORIGINAL SCORE \r\nAlexandre Desplat, “The Shape of Water” \r\nJonny Greenwood, “Phantom Thread” \r\nCarter Burwell, “Three Billboard Outside Ebbing, Missouri” \r\nJohn Williams, “Star Wars: The Last Jedi” \r\nHans Zimmer, “Dunkirk” PRODUCTION DESIGN \r\n“Blade Runner 2049” \r\n“Darkest Hour” \r\n“Dunkirk” \r\n“The Shape of Water” \r\n“Beauty And The Beast” COSTUME \r\n“Beauty and the Beast” \r\n“Darkest Hour” \r\n“Phantom Thread” \r\n“The Shape of Water” \r\n“Victoria and Abdul” VISUAL EFFECTS \r\n“Blade Runner 2049” \r\n“Guardians Of The Galaxy Vol. 2“ \r\n“Kong: Skull Island” \r\n“Star Wars: The Last Jedi” \r\n“War for the Planet of the Apes” SOUND MIXING \r\n“Baby Driver” \r\n“Blade Runner 2049” \r\n“Dunkirk” \r\n“The Shape of Water” \r\n“Star Wars: The Last Jedi” SOUND EDITING \r\n“Baby Driver” \r\n“Blade Runner 2049” \r\n“Dunkirk” \r\n“The Shape of Water” \r\n“Star Wars: The Last Jedi” MAKEUP AND HAIR \r\n“Darkest Hour” \r\n“Victoria And Abdul” \r\n“Wonder”", "date": "2018.01.24", "title": "Ето номинираните за „Оскар 2018“ (Пълен списък)"}
{"url": "http://www.bnews.bg/article/235790-bilyana_pretsaka_alisiya_zaradi_nikoleta", "text": "Половинката на бившия й Валери Божинов - Биляна Дол, вече не й е дружка. Вместо това тя премина в отбора на голямата й врагиня - Николета Лозанова. Каква е причината никой не знае, но знойната сръбкиня се отрече от приятелството си с Алисия. Вместо това от известно време тя е първа дружка с бившата съпруга на възлюбения си. \r\nВсичко започна от престоя на Божинов и Биляна в София около празниците. Тогава сръбкинята бе \"ухажвана\" жестоко от Николета, която дори я заведе при любимия си фризьор. \r\n\"Благодаря ти за хубавия уикенд!\", написа Дол под тяхна обща снимка. Оттам насетне двете станаха първи приятелки. Николета и Биляна не спират да си \"лайкват\" снимките в социалните медии и да си пращат мили коментари, придружени от сърчица. И... Биляна забрави за Алисия, с която правеше същото допреди това. Нещо повече, фолкпевицата не спираше да хвали наследничката си в леглото на Валери. \"Често се чуваме с Биляна Дол - не спираше да се хвали Алисия. - Тя ми изпраща снимки, когато Валерко е при тях. Никога не е имало бариера между нас. Говорим си на сръбски и английски, а тя вече знае и няколко думички на български. Отнася се с уважение към мен.\" \r\nНо сега за пореден път чалгаджийката беше пренебрегната заради Николета. След като преди това от нея в леглото на плеймейтката избягаха Валери Божинов и Николай Михайлов.", "date": "2018.01.24", "title": "Биляна прецака Алисия заради Николета "}
{"url": "http://www.bnews.bg/article/235781-pri_mrasen_vazduh_shte_globyavat_li_shofyori_v_tsentara", "text": "В дните с мръсен въздух в столицата колите няма да влизат в центъра. Автомобилите няма да бъдат спирани или водачите глобявани, но няма да има къде да паркират. Това обясни зам.-кметът по транспорта Евгени Крусев по Нова тв. Синя и зелена зона няма да работят и да гарантират места за паркиране в центъра.  Мерките ще бъдат гласувани на заседанието на Столичния общински съвет утре.  На колите ще се осигури възможност да паркират в дясната лента на големите булеварди в дните с високи нива на фини прахови частици в София. Градският транспорт ще струва един лев на ден.  Общината ще решава дали ще бъде затворена дадена зона, паркинг или улица, обясни още Крусев. ", "date": "2018.01.24", "title": "При мръсен въздух: Ще глобяват ли шофьори в центъра? "}
{"url": "http://www.bnews.bg/article/235783-nova_telefonna_izmama_vizhte_kak_da_se_predpazite", "text": "Нова схема за телефонна измама действа чрез пропуснати повиквания от чужбина - Хаити, Монако, Румъния и Гърция. Ако се върне обаждането, се плаща скъпо, съобщава NOVA. Граждани се оплакват, че получавали по 30 обаждания за половин час. Новината за новата телефонна измама плъзва във Фейсбук. Измамените се оказват десетки. А набелязаните за жертви- стотици. \r\nЗа да спрат атаката, мобилните оператори блокират обажданията до остров Възнесение, който се намира в Атлантическия океан. Номерата, които измамниците набират, се избират на случаен принцип чрез софтуер. \r\nИма няколко сценария. След осъществяване на връзката се включва автоматизирана система с някакво гласово съобщение и човек докато се ориентира за какво става въпрос, на какъв език, отнася ли се до него, минават няколко минути и се генерира трафик. \r\nПо-подвеждащата ситуация е тогава, когато се позвъни обратно след такова повикване - има системи, които включват записан сигнал \"свободно\". Тоест след набиране на номера, човек чува сигнал \"свободно\", но всъщност в този момент тече таксуването. А потребителят смята, че все още никой не му е отговорил отсреща. И така сметката ни може да набъбне с между седем и осем лева за минута. \r\nЗа да не попаднем в този капан, от Комисията за регулиране на съобщенията съветват преди да върнем обаждането, да проверим номера в интернет и ако се налага, да попитаме мобилния оператор.  Телекомите у нас съветват абонатите си да блокират непознатите чуждестранни номера и да не връщат обаждания към тях.", "date": "2018.01.24", "title": "НОВА телефонна измама! Вижте как да се предпазите!"}
{"url": "http://www.bnews.bg/article/235784-vazhnite_sabitiya_prez_2018_g_za_britanskoto_kralsko_semeystvo", "text": "2018 се очертава като щастлива, важна и славна година за британското кралско семейство. \r\nСъвсем скоро стана ясно, че 27-годишната британска принцеса Юджини, която е внучка на кралица Елизабет Втора и осма поред за наследяване на британския престол, се е сгодила за своя дългогодишен приятел Джак Бруксбанк. Те ще сключат брак през есента, но преди това дворецът има и друга кралска сватба, която да подготви. \r\nПринц Хари ще се ожени за своята американска годеница Меган Маркъл няколко месеца преди тяхната сватба – на 19 май. И двете двойки са избрали да се венчаят в параклиса \"Сейнт Джордж\" в замъка Уиндзор. \r\nКралското семейство се подготвя да посрещне и още две нови бебета. Уилям и Кейт очакват третото си дете– брат или сестра на принц Джордж и принцеса Шарлот. Бебето се очаква да се роди през април. \r\nВторото очаквано кралско бебе е на братовчедката на Уилям Зара Тиндъл и нейният съпруг Майк. То се очаква да се появи на бял свят през лятото. \r\n91-годишната кралица Елизабет Втора също отбелязва важно събитие тази година. На 2 юни тя ще отбележи 65 години от коронясването й. \r\nКралските събития ще продължат до края на годината, когато през ноември принц Чарлз ще навърши 70 години.", "date": "2018.01.24", "title": "Важните събития през 2018 г. за британското кралско семейство"}
{"url": "http://www.bnews.bg/article/235787-1_godina_rumen_radev_na_dondukov_2_za_formiraneto_na_vanshnata_politika_sahranyavane_na_demokratichnite_prava_na_balgarite_i_v_kakvo_se_prevarna_parlamenta", "text": "Моята дейност като президент през следващата година ще бъде посветена на съхраняване на демократичните права на българите. Това каза президентът Румен Радев на пресконференция с вицепрезидента Илияна Йотова по повод на изминалата първа година от встъпването им в длъжност. За първата година обнародвах 86 закона, като на пет наложих вето, каза президентът и допълни, че е упражнил това право в интерес на българските граждани, воден от убеждението, че въпросните закони ощетяват и не гарантират правата на хората, допълни Радев, цитиран от БТВ. Президентът отбеляза, че през изминалите месеци неотклонно се е ръководел от принципите, че българската външна политика трябва да се формира у нас и да се отстоява навън, а не обратното. По думите на Радев в годината, когато се отбелязваме 140 години от Освобождението на България, трябва да се извадят българо-руските отношения от ледената епоха, в които са били заварени от него. Проблемите на личния състав в отбраната остават нерешени, посочи още той и добави, че постигнатото от министъра на отбраната увеличение на заплатите се е разминало с очакванията. „Това, което не успях да свърша, бе да убедя управляващите за ревизия на приетия от тях Национален план за повишаване на разходите за отбрана на 2% от БВП. Планът ще бъде прегледан едва през септември, но с неясен резултат“, заяви Радев. Президентът уточни, че голяма част от усилията му са били посветени на изграждане на ефективен антикорупционен модел. „Цялата истина за КТБ гражданите очакват от съда. Приетият антикорупционен закон е слаб. Ръководството на антикорупционния орган ще се избира от парламента, който избира правителството. Това отсега поставя под въпрос неговата независимост. Видно е, че и занапред борбата с корупцията ще се води от гражданите и медиите. България е в критичен момент от своето развитие. Председателството започна амбициозно, но не суспендира демокрацията и не е алиби за бездействие по болните за българина теми, каза още Румен Радев. „Парламентът се превръща в нотариат, който официализира решенията на правителството. Доверието към парламента е критично ниско”, посочи още държавният глава. „Считам, че в идните месеци и години е нужно национално усилие за преодоляване на моралната криза на българското общество. Нейни рожби са и корупцията, и престъпността, и политическата апатия, и настъпленията срещу свободата на словото. Доказахме, че президент и вицепрезидент могат да работят ефективно в екип“, каза още Радев. Вицепрезидентът Илияна Йотова заяви недоумението си защо българските общности в чужбина са били изключени от темата за българското европредседателство. „За тези хора България е истинската родина. Със силата на президентската институция искам да им кажа, че България стои зад тях. Казах им навсякъде, че те са огромен потенциал за страната. Амбицията ми надскача отделни политики, надскача един мандат“, заяви Йотова. Тя уточни, че не могат да върнат всички наши сънародници у нас, но могат да работят спешно за съхранение на самосъзнанието.", "date": "2018.01.24", "title": "1 година Румен Радев на Дондуков 2: За формирането на външната политика, съхраняване на демократичните права на българите и в какво се превърна парламента!"}
{"url": "http://www.bnews.bg/article/235789-vitseto_simeonov_reshi_da_se_pravi_na_nay_golemiya_zashtitnik_na_slovoto", "text": "Цинизъм или политическа шизофрения тресат вицето Валери Симеонов? Трудно е да се отговори кое от двете е по-вярно. През последните дни Симеонов и партийката му решиха да се правят на най-големите защитници на свободата на словото в България. Да се чуди човек - да плаче или да се смее. Не беше ли именно Симеонов този, който на 28 юли 2017 г. отправи публична заплаха към журналиста Димитър Байрактаров затова, че му поиска оставката? Не беше ли Симеонов този, който заплашваше националните медии в ефир? Не беше ли Симеонов този, който след това заплашваше националните медии, забележете  да му се извиняват? И накрая, не беше ли Симеонов този който заплашваше медиите, които не му се извиниха със съд?  Така ли защитава свободата на словото вицето Симеонов?", "date": "2018.01.24", "title": "Вицето Симеонов реши да се прави на най-големия защитник на словото!"}
{"url": "http://www.bnews.bg/article/235797-borisov_uvolnyava_shefkata_na_agentsiyata_za_zakrila_na_deteto_prichinata", "text": "Премиерът Бойко Борисов внесе предложение до Министерския съвет за освобождаване на Офелия Кънева като председател на Държавната агенция за закрила на детето. За временно изпълняващ длъжността се определя д-р Валентин Димитров, заместник-председател на агенцията. Борисов разпореди също така Главният инспекторат на Министерския съвет да направи цялостна проверка на дейността на ДАЗД, в която специално да бъдат анализирани извършените наблюдение и контрол на специализираните институции за отглеждане на деца относно спазването на правата на детето. Мотивът за предложената от премиера Борисов промяна в ръководството на ДАЗД е непредприемането на адекватни мерки срещу насилието в дома за деца и младежи с увреждания „Хризантема“ в Габрово.", "date": "2018.01.24", "title": "Борисов УВОЛНЯВА шефката на Агенцията за закрила на детето! Причината… "}
{"url": "http://www.bnews.bg/article/235756-naomi_kembal_na_revyuto_na_louis_vuitton", "text": "Наоми Кембъл и на ревюто на Louis Vuitton мъжката седмица на модата в Париж \r\nМанекенките-легенди Кейт Мос и Наоми Кембъл се появиха на подиума за ревюто на \"Луи Вюитон\" в Париж. \r\nВ рамките на седмица на мъжката мода в Париж беше представено последното дефиле на британския дизайнер Ким Джоунс за споменатата френска модна къща, пише БТА. \r\nНеговата колекция есен-зима 2018 г. беше вдъхновена от пътешествията и от спортния стил. Моделите му бяха понякога естествени, понякога лъскави и дори флуоресциращи. В използваните щампи фигурираха кенийски пейзажи. \r\nРевюто на 38-годишния дизайнер Ким Джоунс, пристигнал в \"Луи Вюитон\" през 2011 година, приключи с появата на подиума на Наоми Кембъл и Кейт Мос, които се представиха в шлифери с логото на бранда. \r\nДвете манекенки съпроводиха за финален поклон британския дизайнер, аплодирани от звездата на футболния клуб \"Пари Сен Жермен\" Неймар и от съотборника му Кевин Трап, от Дейвид и Виктория Бекъм и от сина им Бруклин. \r\n ", "date": "2018.01.24", "title": "Наоми Кембъл на ревюто на Louis Vuitton"}
{"url": "http://www.bnews.bg/article/235776-dobrev_atakuva_yoncheva_za_vrazki_s_ktb_i_tsvetan_vasilev", "text": "Словесната схватка между Елена Йончева и Делян Добрев продължи и в парламента. От трибуната Добрев уличи Йончева в преки връзки с фалиралата КТБ и нейният бивш собственик и днешен обвиняем Цветан Василев. „Първият ми въпрос към вас е, дали имате фирма, която е съдружник 50 на 50 с офшорна фирма от Вирджинските острови. Общо капиталът на фирмата е 10 000 лева, обаче какво се случва? От тези 10 000 лева, фирмата на г-жа Йончева се задължава срещу вписаните 50 дяла да внесе 5000 лв. От друга страна офшорката се задължава срещу вписаните 50 дяла да внесе 315000 лв. Това са конкретни данни. От къде са тези 315 000 лв и за какво са дадени в тази ваша обща фирма“, попита Добрев. Според него след учредяването и вписването на въпросната фирма, тя се е задължила да направи допълнителна парична вноска в размер на 250 000 евро. \"Ако се чудите в кои сметки са влезли тези пари, ще ви покажа удостоверение – КТБ, където \"Авторска телевизия\" на Елена Йончева е направила превод в размер на 5000 лв., а от друга страна в размер на 161 000 евро“, каза Добрев. Той посочи, че упълномощеното лице е Зорница Блъскова. \"Ако потърсите в интернет информация за лицето Зорница Блъскова, ще видите, че тя е съдружник с лицето Георги Георгиев в една много интересна фирма – \"Инвестмънт Проджектс” АД. Същата тази фирма е във всички доклади за източването на КТБ\", заяви Добрев. След което добави, че Йончева фигурира в списъка с хората, ходили редовно в КТБ, с 6 посещения, като само едно от тях е било в ТВ 7.“ Тук важно е да се направи и следното уточнение - Йончева търси пари не от ТВ7 и Цветан Василев, а от Ноу фрейм, която е завлечена от тях.  ", "date": "2018.01.24", "title": "Добрев атакува Йончева за връзки с КТБ и Цветан Василев"}
{"url": "http://www.bnews.bg/article/235777-davat_na_prokuror_skandalnata_direktorka_zaradi_nasilieto_nad_detsa_s_uvrezhdaniya", "text": "Срещу ръководителката на станалия печално известен център от семеен тип „Хризантема“ в Габрово ще бъде внесен сигнал в прокуратурата за това, че повече от година е укривала данните за насилие, което е създавало предпоставки то да се повтори. Това каза в предаването „Тази сутрин“ по bTV директорът на Дирекция „Социално подпомагане“ в Габрово Радостина Братованова. Самата директорка Маринела Лазарова разбра за него от bTV, но посочи, че е готова. „Пак подчертавам, бездействието е от страна на прекия ми ръководител. Удобната позиция, която заема в момента, че не е знаела и не е чувала“, изтъкна тя. И добави, че я е сигнализирала, като ѝ показала видеоматериал в присъствието на Йорданка Милчева – социалния работник, заснел кадрите с насилие. Самата Милчева посочи, че детегледачката от клипа е получила остра забележка, но е останала на работа, като се наблюдавало дали поведението ѝ ще се повтори. Следващият запис с насилие е от септември 2017 г. Междувременно проверките, които започнаха в дома, са показали, че от дълго време в него не е имало медицинско лице. „От общината казаха, че три пъти са правили конкурс и никой не е пожелал да упражнява тази професия в този център“, обясни Братованова. В центъра проверки правят Дирекция „Социално подпомагане“ в Габрово, Прокуратурата, Агенцията за закрила на детето и Инспекторатът към Агенция за социално подпомагане. Рано е да се каже дали има нарушения. Към момента социални работници наблюдават децата и в този център, и в центровете за дневна услуга, които посещават. Те са спокойни. Надяваме се резултати от проверките да има в края на тази седмица, каза Братованова.  ", "date": "2018.01.24", "title": "Дават на прокурор скандалната директорка заради насилието над деца с увреждания "}
{"url": "http://www.bnews.bg/article/235785-5_denonoshtiya_arest_za_mazh_psuval_i_zalyal_sluzhitelka_s_bira", "text": "Окръжният съд в Хасково намали присъдата на мъж от Ивайловград, който псувал, обиждал и залял с бира служителка на хранително заведение. \r\nПървоначално състав на съда в Ивайловград е постановил, той да остане за 15 денонощия в полицейски арест, защото поведението му е оскърбително към гражданите и нарушава обществения ред. \r\nПри обжалването 3-членният съдебен състав в Хасково намаля наказанието на 5 денонощия. \r\nДелото се гледа по Указа за дребното хулиганство. Присъдата е окончателна.", "date": "2018.01.24", "title": "5 денонощия арест за мъж, псувал и залял служителка с бира "}
{"url": "http://www.bnews.bg/article/235780-v_treta_gluha_paynera_iztri_pesnite_na_ivana_ot_planeta", "text": "Песните на Ивана са изтрити от официалния канал на ТВ „Планета“ и фирма „Пайнер“ в YouTube. За новината алармираха фенове на певицата, които търсят адекватна причина за случилото се. Емблематичното творчество на една от легендите в жанра изчезна мистериозно, като за сега няма обяснение, идващо от една от двете страни. Най-тиражираното предположение е, че става дума за спор за авторски права. Ивана и Митко Пайнера не мелят брашно и това е всеизвестна тайна, а ветеранките на компанията като нея, Камелия и Глория отдавна са изпратени в трета глуха. Песните им не се ротарират достатъчно често по ТВ „Планета“, намират им малко участия срещу не много високи хонорари. Инвестицията в музикални проекти за тях е минимална. Това бе причината Ками да не преподпише договора си, а Гло е на доста по-различен от останалите певици чалгаджийски „пакт“, който не й осигурява кой знае какви преимущества като изпълнител в комапнията. В края на миналата година Ивана и Глория бяха отсвирени от прословутия концет в зала „Колодрума“ в Пловдив, където хитовите пайнерки извиваха глас. От страна на ръководството към тях вече няма дори минимално уважение като основоположнички на здравите основи на чалга индустрията. Бивш кадър на фирмата – Андреа, разкри, че Митко Пайнера определя по симпатии кои певици ще бъдат избутвани напред и нагоре. Онези, които не фигурират в това число, се задоволяват с остатъци или… напускат. Адекватно последствие от изтритите песни на Ивана щеше да бъде те да намерят място в нов канал, чийто собственик ще бъде само тя, но такъв няма, пише „ХотАрена“. Хора от фирмата  говорят, че напрежението между брюнетката и шефа й е нараснало и е ескалирало в", "date": "2018.01.24", "title": "В ТРЕТА ГЛУХА! Пайнера изтри песните на Ивана от \"Планета\""}
{"url": "http://www.bnews.bg/article/235773-dnes_shte_bade_slanchevo_no_ne_mahayte_shapkite_i_shalovete", "text": "Днес ще преобладава слънчево време. По-значителна ще е облачността в Северозападна България, а сутринта в западните райони на Дунавската равнина ще се образува мъгла, съобщиха от НИМХ към БАН. Ще духа слаб североизточен, в източните райони – умерен северен вятър. Сутринта ще е мразовито с минимални температури между минус 9° и минус 4°, а дневните ще достигнат минус 2° до 3°. Атмосферното налягане ще продължи да се повишава и вече ще е по-високо от средното за месеца. \r\nНад планините ще бъде предимно слънчево. По-значителни увеличения на облачността ще има преди обяд над масивите от Западна България. Ще духа до умерен север-североизточен вятър. Максималната температура на височина 1200 метра ще е около минус 3°, на 2000 метра – около минус 8°. Над Черноморието ще бъде предимно слънчево, с временни увеличения на облачността преди обяд в крайните северни и южни райони. Ще духа умерен север-североизточен вятър. Максималните температури на въздуха ще са от 0° до 3°. Температурата на морската вода е 6-7°. Вълнението на морето ще е 2-3 бала. \r\n ", "date": "2018.01.24", "title": "Днес ще бъде слънчево, но не махайте шапките и шаловете"}
{"url": "http://www.bnews.bg/article/235778-dzhendar_organizatsii_se_tochat_za_stotitsi_milioni", "text": "Джендър организации се точат за стотици милиони левове след приемането на Истанбулската конвенция. Отварянето на вратата за паричните потоци е започнала още през 2016 г. когато под натиска на джендърите е приет изпразнения от съдържание Закон за равнопоставеност между жените и мъжете. По време на дебатите по приемането на този закон против него се изказват само четирима депутати - Димитър Байрактаров, Янаки Стоилов, проф. Станилов и д-р Хасан Адемов. Димитър Байрактаров в прав текст заявява, че с приемането на този закон се разчиства пътя за приемането на Истанбулската конвенция, която никой от освиркващите го депутати не си е направил труда да прочете, камо ли да осмисли. Байрактаров заявява още, че чрез тази конвенция изобщо не се цели да се защитават жените а да бъдат прокарани процеси и идеология разлагащи българското общество. Байрактаров посочва като пример ратифицираната през 2011 г. от ГЕРБ Конвенция срещу сексуалната експлоатация на децата и как тя се използва за точене на пари. Яростна съпротива обаче оказват депутатите от ГЕРБ, ВМРО и НФСБ, някои от депутатите на ГЕРБ и ВМРО дори обвиняват Димитър Байрактаров, че му липсвало цивилизационно мислене. Два дена след приемането на закона за равнопоставеност между жените и мъжете, правосъдния министър Екатерина Захариева подписва от името на правителството на Борисов-2 Истанбулската конвенция. Веднга след това джендърските организации започва измислените си изследвания за половите стереотипи, сферите на неравнопоставеност между жените и мъжете, подготвяйки почвата за ратифицирането на Истанбулската конвенция. Всичките тези действия на грантаджиите са подплатени с тлъсти финансови траншове. Уви, Байрактаров се оказва на пълно прав в твърденията си, но в парламента вече няма хора като него, които толкова сърцато да защитават българските интереси!", "date": "2018.01.24", "title": "Джендър организации се точат за стотици милиони! "}
{"url": "http://www.bnews.bg/article/235782-nepalnoletnata_suzanita_mlyaska_goliya_si_lyubovnik_po_prashki_snimki_18", "text": "Сузанита отново показа, че нищо няма да я спре по пътя към славата, пише BGLife. Непълнолетната певица, зарадва последователите си в социалните мрежи с няколко снимки, на които се натиска с новото си гадже – нацепен батка, заработващ като охранка. По всичко личи, че звездният баща на малката лолитка не е в състояние да се справи със своенравната си щерка, която въпреки забраните му си е изрисувала огромен татус на левия крак. Момичето не си губи времето и сменя гаджетата си като носни кърпи. За последните няколко месеца това е петия или шестия любовник, който се радва на ласките на пишман певицата. Снимките вижте", "date": "2018.01.24", "title": "Непълнолетната Сузанита мляска голия си любовник по прашки (СНИМКИ 18+)"}
{"url": "http://www.bnews.bg/article/235793-barekov_kam_cherven_novobranets_tozi_film_s_men_ne_ste_go_gledali_simov_gledahte_tsarya_a_sega_shte_gledate_i_slavi_pateritsata_na_boyko_snimka", "text": "Евродепутатът Николай Бареков посочи точните факти на червения депутат Александър Симов. „Не, уважаеми Симов, този филм с мен не сте го гледали. Гледахте Царя, който беше 8 години във властта, сега ще гледате и \"Слави-патерицата на Бойко\". Филмът с Бареков беше цензуриран от статуквото и не го пуснаха нито по кината, нито по телевизията...да и както правилно отбелязват - вече 120 години живеем в скапания хорър на вашата партия(БКП) във всичките и разновидности - ГЕРБ, ДС, СДС и прочее.“", "date": "2018.01.24", "title": "Бареков към „червен“ новобранец: Този филм с мен не сте го гледали, Симов! Гледахте Царя, а сега ще гледате и \"Слави-патерицата на Бойко\"! (СНИМКА)"}
{"url": "http://www.bnews.bg/article/235775-vesko_marinov_se_otarva_ot_lyubovnitsata_si_obarva_tantsyorki_piyan", "text": "Естрадният изпълнител Веселин Маринов би шута на любовницата си - Веселина Пеева. От седмица двамата разтурили романтичните си отношения и Веска се върнала с подвита опашка в Добрич, разкриват близки до певеца. Вместо да страда, Маринов се чувствал облекчен от случилото се и веднага заминал с приятели за Велинград, където буквално отпразнувал раздялата с Пеева. Той не броил чашките с уиски и под влиянието на солидно количество алкохол, певецът започнал да пуска ръце на кръшните танцьорки в заведението. До къде обаче е стигнала задявката, очевидците на случката мълчат. \r\nПред приятели Маринов коментирал, че не издържал на постоянните нападки от страна на родата си към любовницата му. Припомняме ви, че по Коледа певецът запозна Веска с роднините си, които обаче не одобриха блондинката, тъй като според тях е нехайна майка и не билка изгодна партия за Маринов. Пеева търсила финансова изгода, а Маринов не обичал да дава пари по жени, което се оказало последното камъче, което преобърнало каруцата на тяхната кратка любов, пише \"Телеграф\". \r\nОсвен с нов статус, Веско се похвали и с нова прическа. Той за първи път от години променя визията си и се подстрига като младок. Фенове обаче коментират, че тази прическа е нелепа за годините на изпълнителят на „Горчиво вино“.", "date": "2018.01.24", "title": "Веско Маринов се отърва от любовницата си! Обарва танцьорки пиян "}
{"url": "http://www.bnews.bg/article/235779-gripna_epidemiya_v_oshte_dva_grada_vizhte_koi_sa", "text": "От днес областите Видин и Стара Загора също са в грипна епидемия. До 26 януари дните са обявени за неучебни в област Стара Загора и община Бобов дол, а поради висока заболяемост от грип е предписано да не се провеждат учебни занятия за същия период и в две учебни заведения в гр. Дупница. Във Видин към настоящия момент няма причина за обявяване на грипна ваканция, но се прекратяват женските и детски консултации, отлагат се и плановите операции. От днес се възобновяват учебните занятия на територията на област Пазарджик.", "date": "2018.01.24", "title": "ГРИПНА епидемия в още два града! Вижте кои са!  "}
{"url": "http://www.bnews.bg/article/235774-boyko_borisov_rano_ili_kasno_shte_likvidira_i_obedinenite_patrioti", "text": "В предишното правителство Борисов успя да ликвидира Реформаторския блок.Той просто ги разпадна. Моята прогноза е,че това ще се случи, рано или късно, и с Обединените патриоти. Които на следващите избори въобще няма да са толкова обединени. Това твърди политологът доцент Тодор Тодоров. \r\nЩе се разпаднат даже на повече партии отколкото са в момента и просто ще изчезнат, каза още той. \r\nТой коментира и днешния вот: „Разбира се, че хората ги вълнува темата корупция. Днес четох някакво проучване на „Галъп“, че осемдесет и няколко процента считат, че това е голям проблем за България. Бедността и корупцията се отчитат като изключително важни фактори, няма как да ги не вълнува това. \r\nОт друга страна говорейки как правителството се държи в този момент,освен,че неглижира цялата тази история с вота на недоверие, пак казвам Борисов може би има много силна интуиция да действа в такива моменти. Той умее да излиза от властта позитивно. Тоест ние казваме да падне от власт.\", посочи Тодоров пред BiT. \r\n ", "date": "2018.01.24", "title": "Бойко Борисов рано или късно ще ликвидира и Обединените патриоти"}
