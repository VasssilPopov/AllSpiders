{"url": "http://www.bnews.bg/article/238719-slovakiya_i_shvetsiya_othvarliha_tvardeniyata_na_mariya_zaharova", "text": "Словакия и Швеция също отхвърлиха твърденията на говорителката на руското външно министерство Мария Захарова, че те биха могли да бъдат източниците на невротоксина, използван срещу бивш двоен руски агент и дъщеря му в Южна Англия, предаде Асошиейтед прес. Изявлението е във връзка с твърдението на говорителя на руското външно министерство, че най-вероятно източникът на невротоксина е самата Великобритания, Чехия, Словакия, Швеция или САЩ. Припомняме, че Русия обяви за персона нон грата 23 британски дипломати, които в срок от една седмица трябва да напуснат страната. Освен това закри генералното консулство на Великобритания в Санкт Петербург и прекрати дейността на Британския съвет в Русия, съобщи министерството на външните работи, след като посланикът на Великобритания в Русия Лори Бристоу бе извикан в руското външно министерство. Шведската външна министърка Маргот Валстрьом написа в Туитър, че \"енергично отхвърля неприемливите и неоснователни предположения\". Чешкият външен министър Мартин Стропницки определи изявлението като \"абсурдно обвинение\". Русия си запазва правото да вземе и други ответни мерки срещу Лондон, бе допълнено в съобщението на министерството. Изгонването на британските дипломати е в отговор на решението на британския премиер Тереза Мей да експулсира от Обединеното кралство 23 руски дипломати във връзка със отравянето в Англия на бившия руски шпионин и дъщеря му. Лондон обвини Москва, че стои зад покушението срещу Сергей Скрипал и Юлия Скрипал, извършено с бойно отровно вещество, създадено в бившия Съветски съюз. Москва категорично отрече да има нещо общо \r\n ", "date": "2018.03.18", "title": "Словакия и Швеция отхвърлиха твърденията на Мария Захарова"}
{"url": "http://www.bnews.bg/article/238744-gergov_prizna_glasuvah_za_putin", "text": "Почетният консул на Русия в Пловдив Георги Гергов призна, че е пуснал бюлетина за Владимир Путин. Областният лидер на БСП е с двойно гражданство и точно в 13,05 часа гласува на изборите за руски президент в бившия клуб \"Берьозка\" на ул. \"Иван Вазов\" 25. Той пристигна с черен мерцедес с дипломатически номера, заедно с руския посланик Анаталой Макаров, съобщиха \"24 часа\" и Марица.бг. \r\nДвамата преминаха покрай импровизирания пазар, на който се предлагаха руска водка \"Белое Березка\" за 30 лв. бутилката, бурканчета с шпроти и пастет от сьомга за по 5 лева, пирожки по 1,50 , шоколади \"Победа\" за 3 лева, руски бонбони, черен хляб с масло и хайвер и куп други лакомства. На сцената пък звучаха частушки. \r\nГергов подаде руския си паспорт, вписаха го и влезе в тъмната стаичка, на чийто завеси беше гербът с двуглавия орел на Русия. След като пусна бюлетината, той се прекръсти.", "date": "2018.03.18", "title": "ГЕРГОВ ПРИЗНА: Гласувах за Путин!"}
{"url": "http://www.bnews.bg/article/238745-no_comment_kolazh_vzrivi_sotsialnite_mrezhi_feysbuk_garmi_da_ne_govorim_za_nashiya_nachalnik", "text": "През 2007 година   за последно отива на  официалното посещение в Саудитска Арабия. Държавният глава не само, че е посрещнат лично от предшественика на крал Салман – Абдула, но и бива охарактиризиран  от него с думите \"Човек на мира, на справедливостта и правото\".  Когато през 2017 година   пристигна в Саудитска Арабия, също бе посрещнат от самия крал Салман. В негова чест беше постлан червен килим, а Мелания Тръмп дори нямаше на главата шал и не се поклони. Редица световни медии отбелязаха, че Саудитска Арабия полага всички усилия, за да смае и впечатли Доналд Тръмп, за да се утвърди като водещ играч на световната сцена и да изтика настрани съперника си Иран. Кралството уреди зашеметяваща програма от събития за двата дни, в които Тръмп беше гост. Саудитците поканиха най-различни личности като суданския президент Омар ал Башир, обвинен във военни престъпления от Международния наказателен съд, водещия от телевизия \"Фокс нюз\" Брет Байър, харесван от Тръмп и неговите привърженици, и американския кънтри певец Тоби Кийт, който пя пред публика само от мъже в саудитската столица Рияд. Сега нека припомним визитата на   в Саудитска Арабия. По време на посещението му нямаше червен килим, крал Салман нямаше къде да бъде намерен. Мишел Обама имаше забрадка, а американският президент подгънал кръста приветства саудитския крал в дълбок поклон. Идентична е ситуацията и с визитата на  . Не само че направи дълбок поклон пред крал Салман, но от Кралството по никакъв начин не демонстрираха уважение към германския канцлер. Напротив, тя отнесе безброй критика затова, че не се е съобразила с дрес-кода при посещението си на крал Салман и не се е забрадила.  С тези думи изключително изчерпателно бившият прокурор Роман Василев, който също е публикувал въпросния колаж в личния си Фейсбук, описва посещението на българския премиер при саудитците. Освен с дълбокия поклон пред крал Салман, посещението на  остава в историята с нелепия танц със саби арда, за който отнесе безброй подигравки.", "date": "2018.03.18", "title": "NO COMMENT! КОЛАЖ ВЗРИВИ СОЦИАЛНИТЕ МРЕЖИ! ФЕЙСБУК ГЪРМИ: Да не говорим за нашия началник..."}
{"url": "http://www.bnews.bg/article/238746-vidimi_rezultati_ot_gerb_toploizolatsiyata_na_blok_se_otlepi_bila_zalepena_s_lepilo_za_dyubeli_ekskluzivni_snimki_osnoven_sport_za_upravlyavashtite_kradeneto", "text": "Съборена огромна конструкция топлоизолация на жилищен блок в столицата, вероятно лепена с... лепило за дюбели - това е равносметката след ураганния вятър, обхванал страната от вчера насам. Поредното скандално развитие на некачественото саниране - “подарък” от държавата, се случва в столичния квартал “Надежда 2”. Масивният къс строителна изолация се сринал само две години след като блок 262 е саниран. Излетялата конструкция е за близо 300 000 лева. Живущите се съмняват в качеството на строителството, което според тях “куца” в цялата държава, а специалисти, дошли на място констатират, че изолацията е лепена с... лепило за дюбели. И това напълно обяснява невъзможността й да удържи на силния вятър. По чудо убити и пострадали няма, а това е само част от картинката тази сутрин пред блок 262: Изводът от калпавото саниране, чийто ефект освен отлепената снощи конструкция топлоизолация, мухъл и течове, са и очевидно просто едни откраднати от държавата пари, Които вместо да бъдат инвестирани в пенсии например, за да живеят с достойнство и чест хората от трета възраст, те са прибрани по някои джобове, а изолациите на държавата се разпадат.", "date": "2018.03.18", "title": "ВИДИМИ РЕЗУЛТАТИ ОТ ГЕРБ: Топлоизолацията на блок се отлепи! Била залепена с... лепило за дюбели! (ЕКСКЛУЗИВНИ СНИМКИ) Основен спорт за управляващите: краденето!"}
{"url": "http://www.bnews.bg/article/238740-vrataryat_na_levski_izvinyavame_se_na_fenovete_si", "text": "Вратарят на Левски Божидар Митрев не скри разочарованието си след загубата от ЦСКА в дербито от последния кръг на редовния сезон. „Сините“ паднаха с 0:1 с гол на Фернандо Каранга в края на срещата. \"Искахме да спечелим, но с с оглед терена и времето... В крайна сметка не се получи, не се оправдавам, по-концентрираният тим спечели\", коментира вратарят на Левски.  На въпрос, какво ще каже на феновете, които вероятно са разочаровани, Митрев каза: \"И ние сме разочаровани. Освен да им се извиним, друго не виждам какво можем да направим. Благодарим им за подкрепата, голямо благодаря.\" На въпрос, толкова голяма ли е разликата в играта на Левски с тази на Лудогорец и ЦСКА с оглед сериозната разлика в точките, вратарят коментира: \"Не мисля. При нас има непостоянство, бием два-три мача, после идва разочарование...\"", "date": "2018.03.18", "title": "Вратарят на Левски: Извиняваме се на феновете си \r\n"}
{"url": "http://www.bnews.bg/article/238743-ekskluzivno_barekov_za_sledvashtata_si_politicheska_programa_oryazvane_na_chinovnitsite_i_byurokratite_palna_zabrana_za_hazarta", "text": "Kaкто BNews вече ви информира, на политическата сцена се очаква да се роди нов проект, който ще има за цел да заеме стратегическото място на претърпелия имиджова и кадрова катастрофа патриотичен формат „Обединение патриоти”. По неофициална информация движението ще бъде оглавено от настоящия евродепутат Николай Бареков, който получи публично международно признание от редица видни консерватори и понастоящем е член на Изпълнителното бюро на ЕКР в Европейския парламент.  Коментар от последните минути в личния фейсбук на евродепутата доказва тези слухове. Той прави сериозни заявки и извежда конкретни точки от по думите му следващата политическа програма. *публикуваме без редакторска намеса ", "date": "2018.03.18", "title": "ЕКСКЛУЗИВНО! БАРЕКОВ ЗА СЛЕДВАЩАТА СИ ПОЛИТИЧЕСКА ПРОГРАМА: Орязване на чиновниците и бюрократите! Пълна забрана за хазарта!"}
{"url": "http://www.bnews.bg/article/238739-putin_na_krachka_ot_chetvartiya_mandat", "text": " \\ Опозицията твърди, че има нарушения, чиято цел е да се узакони вот, който не крие изненади, чрез силно мобилизиране, предаде АФП. Путин, който е на 65 години, и отново е в остър конфликт със Запада този път заради отравянето на Сергей Скрипал във Великобритания, вероятно ще спечели без затруднение четвърти мандат и ще остане на поста си до 2024 година, посочва БТА. Според Избирателната комисия общата активност на гласоподавателите към 12:00 часа московско време е била 34,72 на сто. Руската опозиция и една неправителствена организация заявиха, че са констатирали над 1000 нередности по време на днешния вот в Русия, имайки предвид най-вече увеличаването на активността. Неправителствената организация \"Голос\", която се е специализирала в наблюдаването на избори и обявява нередностите на сайта си, е изброила 1839 нарушения като задръствания на урни, случаи на многократно гласуване и възпрепятстване на работата на наблюдателите. \r\n ", "date": "2018.03.18", "title": "Путин - на крачка от четвъртия мандат "}
{"url": "http://www.bnews.bg/article/238742-britanski_deputati_iskat_otlagane_na_brekzit_pone_s_2_godini", "text": "\r\nЛондон трябва да обмисли вариант за по-дълъг период на Брекзит - това е заключението на парламентарната комисия, която се занимава с казуса. Според предварителните данни точно след година - през март 2019 г., Великобритания вече трябва да не е извън голямото европейско семейство. Желанието е до октомври да има основи на търговското споразумение с Евросъюза. Според депутатите обаче срокът е крайно недостатъчен. Освен евентуално удължаване на срока за излизане, те предлагат да има и преходен период, от поне две години, с възможност и той да бъде удължен, допълва БНТ. Комисията освен това призовава правителството да представи подробен план за границата между Северна Ирландия и Ирландия - един от проблемните моменти в преговорите между Лондон и Брюксел. Желанието на британците е да напуснат митническия съюз, но без твърда сухопътна граница. Комисията наброява 21 членове от всички партии в парламента.", "date": "2018.03.18", "title": "Британски депутати искат отлагане на Брекзит поне с 2 години\r\n"}
{"url": "http://www.bnews.bg/article/238726-albaniya_arestuva_39_dushi_za_trafik_na_hora_izdirva_i_dvama_balgari", "text": "Албанската полиция арестува 39 души за трафик на хора, предаде АП. Издирват се още 12 души. Сред тях има и поне двама българи. Те са транспортирали нелегално хиляди албанци във Великобритания, Канада и САЩ. Получавали са между 9 000 и 30 000 долара за услугите си. Ударът на властите е в резултат на продължително разследване срещу престъпни клетки в десетки държави. При арестите са били иззети документи, техника, коли и оръжие. Борбата с организираната престъпност и нелегалния трафик на хора е сред големите предизвикателства на страната, член на НАТО от 2009 година. Тя се стреми и към приемане в Европейския съюз. \r\n ", "date": "2018.03.18", "title": "Албания арестува 39 души за трафик на хора, издирва и двама българи \r\n"}
{"url": "http://www.bnews.bg/article/238741-s_lyubov_kam_rusiya_i_depardiyo_glasuva_za_prezident", "text": "Френската кинозвезда Жерар Депардийо гласува на изборите за президент на Русия, предаде ТАСС, цитирана от БТА. Французинът, който преди време получи руско гражданство, пристигна сутринта в изборната секция, открита в посолството на Русия в Париж. На въпрос на журналисти с какво чувство Депардийо изпълнява гражданския си дълг, той отговори: \"С патриотизъм и с любов към Русия!\" Френският актьор получи руско гражданство през месец януари 2013 година. Президентът на Русия Владимир Путин обясни тогава решението за предоставяне на руско гражданство на Депардийо с неговите заслуги към руската култура и в частност за забележителното му участие в руско-френската продукция за Григорий Распутин.   Кинозвездата пусна бюлетината в руското посолство в Париж BNews припомя, че през 2013-а година Владимир Путин  подписа указ, с който даде руско гражданствона френския актьор.  \r\n ", "date": "2018.03.18", "title": "С любов към Русия: И Депардийо гласува за президент\r\n"}
{"url": "http://www.bnews.bg/article/238735-donald_tramp_zhivee_v_afganistan_toy_e_na_godinka_s_byala_kozha_i_rusa_kosa", "text": "Aфганистанско семейство кръсти момчето си Доналд Тръмп и така си причини сериозни проблеми. \r\nМалкият Доналд Тръмп е син на учителя Сайед Асадула Пуя, който е страстен почитател на американския бизнесмен още преди той да стане президент на САЩ, разказва историята му Reuters, цитирана от БТА. Сайед бил изчел всичките преведени в Афганистан книги на US президента, докато живеел със съпругата си и двете си по-големи деца в афганистанската провинция Дайкунди. \r\nТам семейството живеело относително добре, оглеждало в семейната ферма жито, царевица и бадеми. Когато съпругата на Сайед забременяла с третото им дете, той казал, че ще го кръсти Доналд Тръмп. Семействата на двойката първо помислили, че е шега. Когато обаче разбрали, че нещата са сериозни, те изгонили Сайед и съпругата му. \r\nСега 28-годишният Сайед и жена му, заедно с децата им Фатима, на 9 годинки, и Карим, на 8 годинки, и с малкия Доналд Тръмп обитават мизерно жилище в Кабул, съставено от една стая. Банята и тоалетната са навън, а на същата улица има свърталище на наркомани. \r\nСемейството е подложено на критики и дори на заплахи в социалните мрежи заради името на момченцето си. Сайед казва, че не той се е похвалил в интернет как се казва детето му, а, че тайната е била разкрита от служители по гражданското състояние. \r\nСпоред експерти Сайед не е нарушил законите като е избрал такова име за сина си. Детето обаче може да има проблеми в училище, да бъде бито или тормозено заради името си. Някои подозират, че Сайед е избрал точно това име за сина си, за да осигури по-лесна имиграция на семейството си в САЩ. Учителят отрича да е имал такива планове. \r\n ", "date": "2018.03.18", "title": "ДОНАЛД ТРЪМП ЖИВЕЕ В  АФГАНИСТАН! Той е на годинка, с бяла кожа и руса коса "}
{"url": "http://www.bnews.bg/article/238729-poreden_sluchay_na_agresiya_v_uchilishte_uchitelka_udryala_glavata_na_dete_v_chin", "text": "Майка на хиперактивно дете потърси медиите, за да разкаже за тормоза, на който е било подложено детето ѝ в училище в столичния квартал „Люлин“. По думите ѝ, учителката е посягала на Антоан два пъти. От училището отричат, съобщава Нова телевизия. „Тя го е ударила по време на час и го е попитала защо не пише. Отидох да си взема на обед детето и го видях с рани по врата. Питам го какво е станало. То първо не каза нищо, но след това каза, че госпожата го е ударила. Отидох да говоря с нея. Тя каза, че детето не е искало да пише и че се е въртяло. Това ли е начина? Тя призна, че го е набила“, каза майката Будислава. Майката е извадила медицинско. „Това не може да продължава така. Говорих с директорката, но тя, само по път в коридора, каза, че ще говори с класната“, каза още майката. Преди седмица и половина е имало и друг инцидент . Учителката удряла Антоан в чина. „Отидох да го взема и децата ми казаха, че класната го хванала за косата и го е удряла в чина. Гони го от часовете. Наказва го в коридора. Хвърля му тетрадките. Как да пише това дете като е навън“, възмущава се майката. Антоан е с диагноза хиперактивност. Той има проблем с ученето, писането, таблицата на умножение. Това призна майката. Той е с тази диагноза от 3 години. След първия инцидент майката била накарана от директорката да подпише документ за индивидуално обучение без да ѝ бъде точно обяснено върху какво се иска от нея да постави подписа си. Също така, нито директорката, нито въпросната учителка ѝ дали въпросния документ – той бил оставен на масичка за продаване на мартеници в училището. От министерството на образованието заявиха, че са запознати със случая на Антоан. Оттам обещаха да повишат капацитета на преподавателите за работа с тези деца. \r\n ", "date": "2018.03.18", "title": "ПОРЕДЕН СЛУЧАЙ НА АГРЕСИЯ В УЧИЛИЩЕ! Учителка удряла главата на дете в чин"}
{"url": "http://www.bnews.bg/article/238737-neshto_strashno_se_sluchva_masovo_izchezvat_mladi_momicheta_v_sofiya_saobshtiha_za_vtori_sluchay_samo_za_edna_sedmitsa", "text": "„Моля, помогнете! Това е дъщеря ми, от 16 март е в неизвестност, обявена за общонационално издирване. Моля, ако имате някъква информация пишете ми или се обадете на тел. 0893 62 60 86“, пише Павел Попов в социалната мрежа. „От София е детето, но не се знае дали все още е в София. Сигнализирани са и МВР и всички възможни институции“, пише Полина Иванчова, вероятно нейна близка.   Коментиращи пък започнаха да нищят случилото се чрез профила на Полина. На последната ѝ публикувана снимка тя прегръща красиво куче и повечето от коментарите са на одобрение и възхищение. . В коментар отдолу пък друг младеж го заплашва със саморазправа.   Фейсбук „детективите“ смятат, че двете момчета може да знаят нещо за местонахождението на Полина.   \r\n ", "date": "2018.03.18", "title": "НЕЩО СТРАШНО СЕ СЛУЧВА! Масово изчезват млади момичета в София - съобщиха за втори случай само за една седмица "}
{"url": "http://www.bnews.bg/article/238734-idva_neshto_uzhasno_ugovoreno_e_may_postepenno_ni_go_saobshtavat", "text": "Ердоган вече за трети път говори за “братята и сестрите от Кърджали, жертви и потиснати извън родината” и за турската душа. Каза още, че Турската република е продължение на Османската империя, и че трябва да се ревизира Лозанският договор от 1923 г., уреждащ границите между Турция и България. Всичко това всъщност е иносказателна териториална претенция. А на срещите с турския президент зад него не стоеше националният ни флаг, както е по протокол, а по недопустим начин висеше турското знаме с полумесеца. виждайки себе си като безпогрешен дипломат и умник, което си е абсолютен нонсенс поради, първо, печалната ни позиция на аутсайдер в съюза, даже вече 10 години нас ни гонят от Шенген, и второ, тъй като капацитетът му на професионален пожарникар и гард - интелигентност (IQ), образование, квалификация, грамотност, обща култура, лингвистични умения, опит, житейско минало etc. - далеч не позволяват подобна позиция, даже заемането ѝ е много опасно. “Който се прави на врял и кипял, той дрънка врели-некипели и върши дивотии”, казва Хендел. Баце за кеф на смеещите се саудитски араби комично и глуповато участва и в ритуален боен танц с яростно башибозушко размахване на ятагани, пригласяйки на заплашителни викове срещу врагове-неверници, чието съдържание просто не искам да кажа какво е. Не стана ясно какво се е договаряло в Риад, то е страшната тайна, но разбрахме за 3 нови джамии в София и за огромна джамия срещу НДК “Людмила Живкова”, най-голяма на Балканите, ако е вярно, разбира се, които заедно с 1300-та други джамии у нас (в Румъния, например, са само 80) ни извеждат на първо място в Европа, а и в света, като най-подготвената за ислямизиране страна, “обезпечена” съзнателно от властите след 1989 г. още и с демографска катастрофа и с изчезване на християнското население у нас и на етническите българи чрез най-висока смъртност и чрез най-голям отрицателен прираст в света, а и чрез принудителна огромна емиграция. Не искам да цитирам едно разпространено тези дни в медиите изказване, че трябва сега да дадем Кърджали, за да не се наложело после да дадем и Пловдив, където също имало много турци, тъй като смятам, че чак такава идиотщина не може да бъде изречена от жив човек, а тя е просто от най-долните Fake News.  Тези дни той ни уведоми по бащински загрижено, че “вървим главоломно към конфликт”, без да ни каже подробности, ама да си знаем, после да не кажем, че не ни е предупредил. В същото време Н. Пр. даде да се разбере, че знае подробности и детайли. А дяволът е в детайлите, както казва един мой приятел. Ето това са нещата, които предизвикват у мен съмнения, тревоги, страх и ужас. Може и да не съм прав. Акад. Петър Иванов, Демографски институт", "date": "2018.03.18", "title": "ИДВА НЕЩО УЖАСНО! УГОВОРЕНО Е МАЙ! ПОСТЕПЕННО НИ ГО СЪОБЩАВАТ\r\n"}
{"url": "http://www.bnews.bg/article/238724-vnimanie_dami_mazhe_zlatotarsachi_na_horizonta", "text": "Има много легенди за жени, които търсят изгодата. Жени, които оплитат мъжете в мрежа от лъжи и обещания, за да получат материална изгода.Но не само жените са способни на подобни подли маневри. Господата в днешно време стават все по-смели в желанието си да бъдат обгрижвани финансово от своята половинка. Имате ли усещането, че сте банка, която раздава щедро, без лихви и дори без връщане? Възможно ли е да сте попаднали на мъж, който ви използва за пари? Ето няколко начина да разберете дали един мъж си пада по вас или по вашите възможности: \r\nКато за начало, вие трябва да разполагате с възможности. Дали вашите родите са заможни и можете да се похвалите с имоти, хубава кола и пълно портмоне или просто изкарвате добра заплата – самия факт, че изглеждате апетитно за „паразитите“ трябва да ви прави внимателни. \r\nПредставяте ли си, че ще имате среща с готина мацка и няма да носите пари? Един нормален мъж по-скоро би отменил срещата, отколкото да остави дамата да плати всичко най-безцеремонно. \r\nАко вашият красавец най-редовно е забравил парите си или пък има финансови затруднения (но това не му пречи да ви кани на среща), значи си имате работа с мъж, който смята, че другите са му длъжни. \r\n Обича да се оплаква и да мрънка, за да ви накара постоянно да го успокоявате и междувременно да го поглезите с някакъв подарък. \r\n Липсата на собствени пари, обаче, никак не го притеснява и той държи да посещавате хубави заведения, като си поръчва смело скъпи ястия или питиета. \r\n Трябва да уточним, че на всеки може да му се случи да остане без работа. Но ако вашият човек има амбиции и е работлив, той не би позволил това да продължи дълго. \r\n Постоянно се оплаква, че няма пари – това е най-сигурният знак, че си имате работа с използвач. По този начин вашият човек цели да провокира съжаление.  Въпреки че чувате обещания как ще ви върне парите, вътрешно усещате, че това няма да се случи – никога! \r\n ", "date": "2018.03.18", "title": "ВНИМАНИЕ, ДАМИ! Мъже-златотърсачи на хоризонта! \r\n\r\n"}
{"url": "http://www.bnews.bg/article/238723-ogromen_uspeh_gimnastichka_katrin_taseva_grabna_srebroto_v_kiev", "text": "Българската гимнастичка Катрин Тасева постигна най-големия успех в кариерата си, след като завоюва сребърен медал в многобоя на турнира от веригата Гран при в Киев. \r\nТасева получи обща оценка на четирите уреда от 68.550 точки, като на обръч получи 17.950 точки, на топка - 17.650 точки, на бухалки - 16.550 точки, и на лента - 16.400 точки. \r\nС отличното си представяне българката си заслужи място във финалите и на четирите уреда, които ще се проведат в неделния ден. \r\nПобедата в днешното състезание взе рускинята Екатерина Селезньова, която постигна общ сбор от 72.350 точки. Трета се нареди друга рускиня - Мария Сергеева, която получи оценка от журито от 68.400 точки. \r\n ", "date": "2018.03.18", "title": "ОГРОМЕН УСПЕХ! Гимнастичка Катрин Тасева грабна среброто в Киев  "}
{"url": "http://www.bnews.bg/article/238736-rodinite_na_iliyana_i_radi_dvamata_nyamat_myasto_edin_do_drug_na_onya_svyat_telata_im_shte_badat_polozheni_v", "text": "Илияна и Ради ще бъдат погребани отделно по изрично настояване на роднините на младата жена. Труповете на двамата бяха открити в пловдивски апартамент в петък, а според разследващите мъжът е заклал жената и после се е самоубил. \r\nВ апартамента по време на кървавата драма е била и 13-месечната дъщеричка на двойката. \r\nБлизките на момичето били категорични, че двамата нямат място един до друг на оня свят. Илияна ще бъде положена в родния Кюстендил, а Ради - в село Свежен, където живеят родителите му Нели и Христо, съобщи \"24 часа\". \r\nДве траурни агенции са взели смъртните актове на двамата. Според окончателното заключение на Съдебна медицина смъртта при Ради и Илияна се дължи на остра кръвозагуба в областта на шията. Експертите доказали категорично, че най-напред той  заклал нея, а след това е забил ножа в себе си. \r\nТова е причината за него да пише самоубийство, а за 29-годишната жена - убийство. \r\n\"Почивай в мир, братчето ми!!! Винаги си бил и ще бъдеш в сърцето ми!!!\", е написал в профила си във фейсбук Асен Петров, брат на Ради. Двамата са от различни бащи и с голяма разлика в годините, но според съседи имали много силна връзка. Асен е публикувал и некролог на брат си. \r\nИлияна завършила средното си образование в родния Кюстендил, след което дошла да учи висше образование в Пловдивския университет. Тук се запознала с Ради и двамата се задомили. Жената е работила в ЕВН. \r\n ", "date": "2018.03.18", "title": "РОДИНИТЕ НА ИЛИЯНА И РАДИ: Двамата нямат място един до друг на оня свят! Телата им ще бъдат положени в.... "}
{"url": "http://www.bnews.bg/article/238738-vechnoto_derbi_priklyuchi_tsska_nadpluva_levski_s_gol_na_karanga", "text": "ЦСКА победи Левски в дербито на 26-ия кръг на Първа лига и запази шансовете си за шампионска титла в края на сезона. Голмайстор за \"червените\" беше обичайният заподозрян Фернандо Каранга, който проби след статична ситуация \"синята\" отбрана в 85-ата минута на мача. В класирането ЦСКА временно се изкачи на първо място, преди мача на Лудогорец с Етър. \"Червените\" имат 63 точки - колкото и разградчани. Левски остава трети с 50 точки и вече е на 13 пункта от първия и втория.  Двата тима излязоха на терена под проливен дъжд. Въпреки всичко те са солидно подкрепени от своите агитки. Първата по-опасна ситуация дойде в 5', когато Габриел Обертан нанесе силен удар, но стреля встрани от вратата. Сериозна битка на наводнения терен през първите 10 минути. Теренът доста пречи на играта на двата тима. В 19' Станислав Костов, който е доста деен в този мач, получи нараняване на десния крак, но изглежда ще продължи да играе. В 24' Яблонски създаде опасна ситуация пред своята врата, което наложи Митрев да напусне наказателното си поле и а дсе изправи лице в лице с атакуващ играч на ЦСКА. Вратарят обаче съумя с шпагат да изчисти топката. В 25' Паулиньо имаше шанс да пробие в наказателното поле на съперника, но бе затворен от Манолев. Бразилецът падна някак пресилено, но дузпа за Левски не последва. В 34' Холмар извърши нарушение срещу връхлитащия Каранга и получи първия жълт картон в мача. При изпълнението на прекия свободен удар Кирил Десподов стреля към трибуните. В 38' късметът не покри голмайстора на Първа лига Каранга, който засече с глава центриране от корнер на Десподов, но прати топката встрани от десния стълб на Митрев. В 42' Манолев изработи първия жълт картон на своя отбор, след като спря непозволено бързия Паулиньо, който напредваше по крилото. В предпоследната минута на първото полувреме Станислав Костов можеше да накаже бившия си тим, след като от малък ъгъл обстреля вратата на Черниаускас. Литовецът обаче внимаваше и изби топката. Нападателят Слави Костов явно е пострадал сериозно през първата част, защото не излезе на терена след почивката. Мястото му зае другият бивш играч на \"червените\" - Серджиу Буш. Втори жълт картон за играч на Левски си изкара Иван Горанов, който отнесе Кирил Десподов с влизане в опит да спре начената от него контраатака. Минута по-късно жълтият цвят на картона видя и Давид Яблонски, който фаулира Енрике Рафаел. В 57' Тиаго Родригес стреля от фаул, но над напречната греда на Митрев. Малко след това \"шампионът\" по картони сред домакините Кристиян Малинов прибави още един към \"колекцията\" си, след като подсече Нашименто. заради спор със съдията предупреден бе и Кирил Десподов. В ситуация пред вратата на ЦСКА Бодуров задържа Яблонски за фланелката, но бранителят оспори нарушението си и дори плю към съдията в отговор. Никола Попов не реагира. ЦСКА имаше благоприятна ситуация за гол в 68, след нарушение на Тиам срещу Каранга. \"Червените\" обаче не успяха да оползотворят ситуацията. Първа смяна за ЦСКА в 76' - Едвин Джеси замени Енрике Рафаел. Делио Роси реагира с втора такава за своя тим - Ривалдиньо вместо Обертан. Бърз отговор и за Белчев - Хеан Бланко влиза в игра вместо Рубен Пинто. В 85' при първата си по-сериозна грешка в защита Левски бяха наказани. Тиаго Родригес центрира, няколко футболисти в синьо се разминаха с топката, а Каранга съобразително отклони към вратата на Митрев. Преди това комична ситуация беляза мача - Цветкович чукна една главичка на Каранга, който падна като отсечен. ", "date": "2018.03.18", "title": "ВЕЧНОТО ДЕРБИ ПРИКЛЮЧИ! ЦСКА надплува Левски с гол на Каранга!\r\n"}
{"url": "http://www.bnews.bg/article/238725-singapur_obyavi_voyna_na_falshivite_novini_iska_tyahnata_kriminalizatsiya", "text": "В интервю в понеделник министър Путучери се обяви за интегрират подход към фалшивата информация, както към незаконните наркотици. Парламентарна комисия започна публично изслушване по въпроса и се очаква да направи препоръки към законодателите в близките месеци. Като основна причина за този така разпространен проблем той посочи наличието на “младо и неопитно” законодателство по тази тема и отбеляза, че всеки опит да се пише закон по темата среща корпоративен отпор. Той бе категоричен, че освен предприетите законодателни мерки за осветляването финансирането на медиите, трябва да се работи в посока на “криминализация на фалшивите новини”.", "date": "2018.03.18", "title": "СИНГАПУР ОБЯВИ ВОЙНА НА ФАЛШИВИТЕ НОВИНИ! Иска тяхната криминализация "}
{"url": "http://www.bnews.bg/article/238733-izborite_v_rusiya_parvi_danni_nad_16_5_izbiratelna_aktivnost_kam_10_00_chasa_i_mechka_pusna_byuletina_v_ruska_urna", "text": "„Към 20:00 часа през 2000 година избирателната активност е 6.36%, през 2004 година – 8.01%, а през 2008 – 8.94%, през 2012 година – 6.63%, а през 2018 година – 16.55%“, каза Памфилова.   В Москва към 10:00 часа тя е близо 6%, в Подмосковието – около 8%, в Санкт Петербург - 4,66%, в Крим – над 13%, в Севастопол - 14%. Изборите в Русия са атакувани Председателят на ЦИК също съобщи, че хакерска атака е била извършена по сайта на комисията. Става дума за кибернападение от типа DDOS. Атаката е била водена от 02:00 до 05:00 часа през нощта от 18 страни.   Към 09:00  часа сутринта московско време гласувалите са 54,7% жени и 45,3% мъже. Средната възраст на повечето избиратели (29.1%) е 60 години, 28,3% са на около 45 години. Средната възраст на 21% е около 35 години, 14,1% са  на около 25 години. В подмосковния регион пикът на избирателната активност се очаква да е между 12 и 16 часа, съобщи на журналистите председателят на избирателната комисия за Московска област Ирина Коновалова. Нарушения не са регистрирани. Междувременно координатор на мисията на Организацията за сигурност и сътрудничество в Европа заяви, че до организацията е достигнала информация за възпрепятстването на руснаци да упражнят правото си на глас на територията на Украйна. Оттам обаче заявиха, че не могат да направят нищо – мандатът им е ограничен до наблюдение в Русия. \r\n ", "date": "2018.03.18", "title": "ИЗБОРИТЕ В РУСИЯ! Първи данни  - над  16.5% избирателна активност към 10:00 часа, и мечка пусна бюлетина в руска урна "}
{"url": "http://www.bnews.bg/article/238731-poredno_bezumie_na_vlastta_upravlyavashtite_v_opit_da_nalozhat_diktatura_na_straha", "text": "Остра реакция на председателя на групата съветници от „Съюз за Пловдив“ адвокат Дани Каназирева по повод предложените от правосъдното министерство промени в Наказателния кодекс, отнасящи се до корупцията в публичния и частния сектор. BNews припомня, че вчера в национален ефир министърът на правосъдието Цецка Цачева яростно бранеше готвените промени. Тя  бе категорична, че не е уместен страха, който се поражда у обществото. По думите ѝ не следва да има притеснение по отношение правата, произтичащи от граждански договори и визира конкретно промените по член 282 от НК, където препоръката е да бъдат включени и частно правни субекти, например банките.  Представяме ви една по-различен прочит последиците от готвените изменения и оставяме преценката на вас.  ", "date": "2018.03.18", "title": "ПОРЕДНО БЕЗУМИЕ НА ВЛАСТТА! Управляващите в опит да наложат диктатура на страха"}
{"url": "http://www.bnews.bg/article/238728-zov_za_pomosht_mlado_momiche_izchezna_bezsledno_posledno_e_vidyana_v_sofiya_vizhdali_li_ste_ya", "text": "Полицията, приятели и роднини издирват от три дни млада жена, изчезнала мистериозно в София. \r\nРалица Николова е запечатана за последно от  охранителните камери на офиса, в който работи на бул. \"Илиянско шосе\" в столицата, пише \"24 часа\". Тръгнала си от там в 17:30 ч. Час по-късно е провела телефонен разговор от метростанцията на бул. \"Константин Величков\". \r\nРодителите ѝ я обявили за издирване в Първо районно управление, а приятелите търсят информация за нея чрез Facebook. \r\nРалица работи в отдел \"Човешки ресурси\" в голяма фирма. Преди време отново изчезнала за кратко след проблем с приятеля си. Тя живеела на семейни начала с него. \r\nС колегите от службата жената споделила, че има проблеми с мъжа до нея, а на родителите си казала, че я тревожи нещо в работата. \r\nСамо за денонощие 18 хил. души са споделили поста на неин близък, с който обявява, че Ралица е безследно изчезнала и се издирва. \r\nМайката и бащата на младата жена живеят в Пирдоп. Всеки, който е виждал Ралица или има каквато и да било информация за нея, може да се обади на тел. 112 или на мобилните телефони на близките ѝ - 0887718557 или 0888002382. \r\n ", "date": "2018.03.18", "title": "ЗОВ ЗА ПОМОЩ! Младо момиче изчезна безследно! Последно е видяна в София! Виждали ли сте я?"}
{"url": "http://www.bnews.bg/article/238732-sotsialnata_mrezha_pomlya_eksshefa_na_srs_magistratat_vzrivi_kazarmata_ne_me_napravi_nito_voynik_nito_mazh", "text": " заяви Лалов.  *Публикуваме без редакторска намеса  На изборите, в които съдии избираха съдии(основен фундамент на съдебната реформа от 2015г.), Лалов взе едва 193 гласа. За сравнение последният, който се класира за кадровия орган на Темида – Севдалин Мавров – регистрира резултат от 576 гласа.  Явно широката подкрепа, която Лалов получи от медиите на Прокопиев тогава, се оказа недостатъчна да убеди своите колеги.   Тогава той бе шеф на Софийския районен съд – позиция която му позволи да натисне своите подчинени, завеждайки ги под строй пред Съвета(за което медиите публикуваха и документални свидетелства). Там те бяха подкрепени от активисти на „Да, България“ и ДСБ – двете микро партии(също като Лалов останали далеч от бариерата), които организират регулярните митинги срещу главния прокурор Цацаров и съдебните институции. Само за седмица той обиколи всички сутрешни блокове, изкарвайки се поредният борец срещу лошите, статуквото и тъмните сили. В последствие се оказа, че самият Лалов май е от черната страна, тъй като Инспекторатът към ВСС разкри сериозни организационни пропуски в работата му като шеф на най-натоварения съд. Одит на Сметната палата в СРС пък установи груби нарушения във финансовата дисциплина. Нарушенията са допуснати докато съдът е управляван от Методи Лалов. \r\n ", "date": "2018.03.18", "title": "СОЦИАЛНАТА МРЕЖА ПОМЛЯ ЕКСШЕФА НА СРС! Магистратът взриви: Казармата не ме направи нито войник, нито мъж.."}
{"url": "http://www.bnews.bg/article/238730-gerdzhikov_gneven_na_upravlyavashtite_chudya_se_kak_ni_darzhat_oshte_kato_chlen_na_es", "text": "Това е погазване на елементарни правни принципи. Обаче у нас върви. Ние непрекъснато си нарушаваме Конституцията. Ходят ли всички на училище? Не.  Имаме една фасада за Конституция  и това е. Чудя се как ни държат още като член на ЕС?! Популизмът смачква професионализма. Чувствам се безполезен. Ние нямаме респект към професионализма. Хората от малките населени места не се чувстват защитени. Някои са виждали полицай само на картинка. МВР не е в състояние да осигури сигурност. Разбирам исканията на кметовете да могат да наемат частна охрана. Наказателното право прилича на дреха, където кръпките са повече, отколкото самата дреха. Имаме лош НК. Общата част е чудесна, но специалната част - не. Това не води до стабилност в отношенията в България. „Последния път ми искаха 20 хил. лв, иначе щяха да убият жена ми и мен“, разказа той. „Първо ни дадоха ни телефон, на който да се обадим, ако някой ни иска пари...“, добави той.   По думите му, схемата била сложна и заплетена. Той каза, че не желае да се връща към нея и да изпада в подробности. Той също така и не разказа и какво е направил за противодействието на телефоните измами, докато е бил във властта.  Напоследък доста ни удрят с арбитражи по главите. Трябва да се спазват законите. Не си правим нещата както трябва. Демонстрираме, че не уважаваме правото. Професионализмът е изтикан в ъгъла. Трябва да се даде повече доверие на професионалистите, отколкото на популистите.      ", "date": "2018.03.18", "title": "ГЕРДЖИКОВ ГНЕВЕН НА УПРАВЛЯВАЩИТЕ: Чудя се как ни държат още като член на ЕС?!"}
{"url": "http://www.bnews.bg/article/238721-parvata_dzhendar_svatba_fakt_i_u_nas_dilyana_i_vyara_se_vrichat_vav_vechna_vyarnost_mechtayat_za_dete_pravyat_opiti_za_invitro_oplozhdane", "text": "Двете се канят да направят истинска сватба, на която да поканят всичките си приятели. Това разбира се ще е само тържество. Историята им бе разказана в предаването на Нова телевизия „Ничия земя“. Диляна разказа пред Флагман.бг преди месец вълнуващата си история. Тя е на 25 години, а партньорката й е на 41 години. Диляна споделя, че е имала сериозен приятел, но и духовно, и сексуално й харесва да е повече с жена. По думите й мъжете не се стараели достатъчно и с жена било много по-вълнуващо. От своя страна Вяра имала голям опит с мъжете, но е разочарована от силния пол. Вяра дори има голямо дете - на 21 години от първата си неуспешна връзка с мъж. „С жена се живее по-спокойно“, споделя тя и признава, че едновременно е имала връзка и с мъж, и с жена. Нейният дрескод определено е мъжки, но тя твърди, че е „унисекс“. Вяра е избрала красив бял костюм за сватбата, докато Диляна ще заложи на красива ефирна рокля. На сватбата им ще има и други хомодвойки. Доведената сестра на Диляна също има приятелка, а в семейството си има и 70-годишна леля, която от 50 години живее на семейни начела с друга жена. \"По-добре две добри майки, отколкото един лош баща\", казват те. Диляна ще бъде майката, дори от няколко месеца ходила в инвитро клиника, но до този момент имала два неуспешни опита да зачене.  \"Няма да възпитаваме нашето дете да бъде хомосексуално, то само да си избере какво ще е. Това е природа\", философски отсичат и Вяра, и Диляна. „Еднополовите връзки са по-стабилни, по-отговорни и двойките си изневеряват по-малко“, категорични са и двете. Любовта между двете пламнала преди няколко години. Диляна работила в чужбина и в една от социалните мрежи се запознала с Вяра. Наясно била със сексуалната си ориентация, Вяра също не криела, че харесва жени. 7-8 месеца двете комуникирали във фейсбук, докато не се срещнали в България. Вяра била по-смелата и предложила брак, преди година дала годежен пръстен на Диляна, защото била убедена, че това е любовта на живота й. Наскоро й подарила още един годежен пръстен, за да потвърди любовта си. Сватбата ще е в Русе, а двете дами ще поканят и свещеник, който да ги благослови. Ще проведат празничния ден така, както би изглеждала една истинска сватба. \r\n ", "date": "2018.03.18", "title": "ПЪРВАТА ДЖЕНДЪР СВАТБА ФАКТ И У НАС! Диляна и Вяра се вричат във вечна вярност, мечтаят за дете, правят опити за инвитро оплождане"}
{"url": "http://www.bnews.bg/article/238718-govoritelyat_na_ruskoto_vanshno_ministerstvo_razkri_kakav_e_proizhodat_na_himikala_tip_novichok", "text": "„Най-вероятният източник на произход на този химикал са страните, които от края на 90-те години на миналия век провеждат интензивни изследвания на вещества от проекта „Новичок“. Това са Великобритания, Словакия, Чехия, Швеция. САЩ с под въпросителна“, каза тя пред телевизия „Россия 24“. Захарова също така отбеляза, че Великобритания акцентира върху руския произход на нервно-паралитичното вещество, опитвайки се да отклони вниманието на обществото от страните, които притежават негови образци. „Отклонява се вниманието от самата формула. Ако британският премиер и британските експерти дадат формулата, тогава ще бъде ясно, кои страни разработват тези вещества. Тогава хората ще разберат за какво става дума.  Към днешна дата не са предоставени никакви данни за веществото, което е било използвано“, отбеляза тя. Министърът на отбраната Карла Шлехтова и първият дипломат на Чехия Мартин Стропницки смятат, че изявлението на говорителят на руското външно министерство Мария Захарова за чешкия произход на нерво-параличитното вещество \"Новичок\" е безпочвено. \"От 90-те години (на ХХ век) Чехия е страна по международния договор за забрана на разработването, производството и разпространението на химически оръжия. Републиката стриктно го изпълнява\", написа министърът на отбраната Карла Шлехтова в своя профил в Twitter. \"Изявлението за произхода на \"Новичок\" от Чехия не е подкрепено от нищо\", смята от своя страна първият дипломат на Чехия Мартин Стропницки.", "date": "2018.03.18", "title": "Говорителят на руското външно министерство разкри какъв е произходът на химикала тип „Новичок\""}
{"url": "http://www.bnews.bg/article/238722-totalen_obrat_zimata_otnovo_se_zavrashta_oranzhev_kod_za_valezhi_i_vyatar_v_tsyalata_stranata", "text": "Оранжев код за валежи и силен вятър е обявен за цялата страна за 18 март, неделя, показва справка в сайта на Националния институт по метеорология и хидрология към БАН. Валежите в страната ще са от дъжд, като в североизточните райони след обяд с понижение на температурите дъждът ще премине в сняг и там са възможни поледици. \r\n  \r\nЩе преобладава облачно време и още в сутрешните часове в Западна България ще започнат валежи от дъжд, които през деня ще обхванат страната. По линията на преминаващия студен фронт валежите временно ще са интензивни, на места значителни по количество.  След пладне в югозападните райони валежите ще спрат и за кратко облачността ще се разкъса. През деня в цялата страната югозападният вятър ще се смени с умерен и временно силен северозападен, в Източна България – североизточен. С нахлуването на студен въздух от север ще започне и бързо понижение на температурите, чувствително в Северна България, особено в североизточните райони, където след обяд дъждът ще премине в сняг и там са възможни поледици. \r\nСутрешните часове температурите ще бъдат все още високи – между 9 и 14 градуса, в североизточните райони по-ниски, а към 14 часа - в широк интервал от 0 градуса в североизточните до 20 градуса в югоизточните райони, където през по-голямата част от деня все още ще духа югозападен вятър.", "date": "2018.03.18", "title": "ТОТАЛЕН ОБРАТ! Зимата отново се завръща!\r\n Оранжев код за валежи и вятър в цялата страната "}
{"url": "http://www.bnews.bg/article/238717-tets_bobov_dol_na_kovachki_umrya_zavinagi", "text": "ТЕЦ \"Бобов дол\", чийто собственик е небезизвестният енергиен олигарх Христо Ковачки, напълно е спрял работа в петък вечерта, съобщи БНР, позовавайки се на изпълнителния директор на дружеството инж. Емил Христов. До пълното спиране се е стигнало заради профилактика и ниската цена на тока от последните дни. На борсата електроенергията в последните дни се купува от 30 до 35 лева за мегават час, което не е в интерес на дружеството да продължи да работи. Дежурните екипи и работещите на непрекъснат режим са на местата си. Централата ще бъде пусната отново в понеделник с един или с двата 230-магаватови блока според - ситуацията и търсенето на електроенергия на пазара и цените на борсата. В централата работят малко над 900 души специалисти.   ", "date": "2018.03.18", "title": "ТЕЦ Бобов дол на Ковачки умря завинаги!"}
{"url": "http://www.bnews.bg/article/238727-rusiya_izbira_prezident_putin_na_praga_na_nov_mandat", "text": "В Русия днес е ден за избори. Руснаците избират президент, а според сондажите на общественото мнение сегашният държавен глава Владимир Путин e почти сигурният победител в състезанието. \r\nКандидатите са общо осем. Ако прогнозите се сбъднат 65-годишният настоящ президент ще бъде избран за четвърти мандат. Останалите претенденти в надпреварата са лидерът на комунистите Павел Грудинин, 71-годишният лидер на дяснопопулистката либарално-демократичаска партия Владимир Жириновски, съосновател на дяснолибералната партия \"Яблоко\" Григорий Яблински, представителят на младата дяснолиберална \"Партия на растежа\" Борис Титов, националистът Сергей Бабурин, 39-годишният председател на по-новата комунистическа партия \"Комунистите на Русия\" Максим Сурайкин и единствената жена-кандидат – Ксения Собчак, която води кампанията си под мотото \"Един срещу всички\". \r\n109 млн. руснаци имат право да гласуват в днешните президентски избори. \r\nПартии и политически движения вече обявиха, че ще организират протести след изборите. \r\nИзборите в Русия се провеждат на фона на повишаващото се напрежение между Москва и Лондон заради отравянето на бившия руски шпионин Сергей Скрипал. \r\nBNews припомня, че Великобритания, подкрепена от Франция и Германия, обвини Русия в опит за убийство. Москва отвърна, че това е опит на Запада да отклони вниманието на света от случващото се в Ирак и Сирия. \r\n ", "date": "2018.03.18", "title": "РУСИЯ ИЗБИРА ПРЕЗИДЕНТ! Путин на прага на нов мандат!"}
{"url": "http://www.bnews.bg/article/238720-ogromni_shteti_burniyat_vyatar_predizvika_porazheniya_v_tsyalata_strana_nay_strashno_e_polozhenieto_v_sofiya_galeriya", "text": "Огромни щети нанесе в столицата бурният вятър вчера. Поривите му надхвърлиха 90 км в час в Кюстендил. 83 бяха измерени в столицата, 72 км в час в Кърджали.  Най-сериозните сигнали, получени  на спешния телефон 112, са в София. Те са за паднал билборд и за покрив от супермаркет, откъснал се от силния вятър и паднал върху лека кола. Очевидци сигнализираха и за паднали пътни знаци.  До момента в МВР няма информация за пострадали хора. Десетки са и сигналите за паднали дървета в цялата страна, обобщават още от вътрешното министерство. Оттам призовават хората да бъдат внимателни, когато минават покрай високи сгради, както и да приберат от терасите си всички предмети, които могат да паднат и да предизвикат инцидент. Същото се отнася и за собствениците на магазини и складове. Изпълнителите на строителни обекти да проверят състоянието на строителните оградите, крановете, скелета и да предприемат действия по обезопасяването им. Собствениците на търговски и рекламно-информационни елементи също да проверят обектите си.  Днес в цялата страна е обявен оранжев код за обилни валежи, съчетани със силен вятър. В Русе, Разград, Силистра и Добрич се очакват и снеговалежи, съчетани с поледици. Към момента градският транспорт в столицата се движи навсякъде, с изключение на временно скъсения маршрут на трамваите 20 и 23. Те се движат до спирка „Гео Милев”, а в участъка от „Гео Милев” до Гара Искър и до „Дружба 2” са осигурени автобуси за обслужване на пътниците. Дежурните екипи на дирекция „Аварийна помощ и превенция“ са извършили обходи на територията на Столична община с цел оглед състоянието на реките и водните обекти. За днес прогнозата за времето е за продължаване на вятъра умерен до силен, като се очакват валежи от дъжд, временно интензивни и придружени с гръмотевици. Напомняме на гражданите да бъдат внимателни при придвижването си на открито в днес. \r\n  \r\n ", "date": "2018.03.18", "title": "ОГРОМНИ ЩЕТИ! Бурният вятър предизвика поражения в цялата страна, най-страшно е положението в София (ГАЛЕРИЯ)"}
