{"url": "http://www.bnews.bg/article/239506-dvizhenieto_v_sofiya_se_promenya_za_polovin_godina", "text": "\n Заради строителството на Метро София – ІІІ диаметър – Позиция 1 - от ул. „Житница” до бул. „България” от 00.00 часа на 01.04.2018 г. до 24.00 часа на 01.10.2018 г. се въвеждат промени в организацията на движение, съобщиха от Столична община. \r\n\r\n Забранява се влизането на пътни превозни средства по: - средната част на пътното платно на бул. „Гоце Делчев”, между ул. „Кюстендил” и бул. „Цар Борис ІІІ”, като се оставят за движение на ППС по една пътна лента в двете посоки в същия участък, - северното локално пътно платно на бул. „Цар Борис ІІІ” и две пътни ленти от северната половина на централното пътно платно на бул. ”Цар Борис ІІІ”, с дължина по около 70 м от двете страни спрямо оста на бул. „Гоце Делчев” и ул. „Житница“; - ул. „Житница” между бул.”Цар Борис ІІІ” и ул. „Гебедже”. \r\n\r\n Движението на пътни превозни средства по бул. „Цар Борис ІІІ” ще се извършва, както следва: .- в посока кв. „Княжево” - в една пътна лента от южната половина на централното пътно платно на бул. „Цар Борис ІІІ”, в обхвата на строителната площадка на кръстовище бул. „Цар Борис ІІІ” - бул. „Гоце Делчев” - ул. „Житница“, като се осигури и лента за движение на пешеходците с широчина 1,50 м; - в посока „Център” - в една пътна лента от южната половина на централното пътно платно на бул. „Цар Борис ІІІ” в обхвата на строителната площадка на кръстовище бул. „Цар Борис ІІІ” - бул. „Гоце Делчев” - ул. „Житница“. \r\n\r\n От 04.30 часа на 01.04.2018 г. до 24.00 часа на 01.10.2018 г. автобусите по линии номера 73, 83 и 102, ще се движат по променен маршрут. Автобусите по линия 73 – в посока ж.к. „Гоце Делчев“ ще се движат от ж.к. Овча Купел 2 по маршрута си до кръстовището на ул. „Любляна“ с бул. „Овча Купел“, надясно по бул. „Овча Купел“, наляво по бул. „Цар Борис III”, надясно по бул. „Братя Бъкстон“, наляво по ул. „Тодор Каблешков“, наляво по ул. „Ген. Стефан Тошев“, надясно по бул. „Гоце Делчев“ и по маршрута си до ж.к. „Гоце Делчев“- двупосочно. \r\n\r\n Автобусите по линия 83 в посока Зоопарка ще се движат от Хюндай България по маршрута си до кръстовището на бул. „Константин Величков“ с бул. „Възкресение“, по бул. „Акад. Иван Евстатиев Гешов“ през тунела под бул. „Цар Борис III” и ул. „Св. Георги Софийски“, надясно по бул. „България”, наляво по бул. „Гоце Делчев“ и по маршрута си до Зоопарка - двупосочно. Автобусите по линия 102 – в посока Студентски град ще се движат от ж.к. Овча Купел 2 по маршрута си до кръстовището на ул. „Житница“ с бул. „Овча Купел“, наляво по бул. „Никола Мушанов“, надясно по бул. „Възкресение”, надясно по ул. „Акад. Иван Евстратиев Гешов“ през тунела под бул. „цар Борис III” и ул. „Св. Георги Софийски, по бул. „Петко Ю. Тодоров“, наляво по ул. „Бяла черква“ и по маршрута си до Студентски град - двупосочно. Автобусите от линии 73, 83 и 102 ще спират на всички съществуващи автобусни спирки в променените участъци от маршрута. \r\n\r\n Спирки „Красно село“ с код 0636, 0638, 0639 и 0640 за автобусни линии 63 и 260 и трамвайни линии 4 и 5 се изместват на временно изградени перони в района на кръстовище ул. „Житница“ - бул. „Гоце Делчев“ - бул. „Цар Борис III”. Закриват се спирките: - двупосочна „Балканкар АД“ с код 0564 и 0569 на ул. „Житница“ ; - двупосочна „АП Земляне“ с код 0079 и 0080 на ул. „Житница“ ; - двупосочна „ж.к. Красно село“ с код 0637 и 0641 на бул. „Гоце Делчев“.  \r\n  \r\n \n\t\t\t\t\t\t", "date": "2018.03.31", "title": "Движението в София се променя за половин година "}
{"url": "http://www.bnews.bg/article/239499-tragichen_intsident_zagina_momche_edva_na_25_godini_zabil_se_s_motora_si_v", "text": "\n 25-годишен моторист е загинал при катастрофа на пътя Бяла-Русе, съобщиха от пресцентъра на МВР. Инцидентът е станал към 9.45 часа. На пътя Бяла-Русе моторист е застигнал товарен автомобил, пътувал в същата посока – към Русе. На около 2 км след разклона за Две могили, в района на паркинга Мидата, по неизяснени засега причини, при изпреварване, 25-годишният моторист се е ударил в ТИР-а и от удара е загинал на място. На мястото е извършен оглед. Движението в района се регулира от органите на Пътна полиция. По-рано днес в Пловдив също стана инцидент с моторист, който се блъска  в паркирана кола и загива на място. \r\n  \r\n \n\t\t\t\t\t\t", "date": "2018.03.31", "title": "ТРАГИЧЕН ИНЦИДЕНТ! Загина момче едва на 25 години, забил се с мотора си в.... "}
{"url": "http://www.bnews.bg/article/239500-ekskluzivno_arnold_shvartseneger_pretarpya_mnogo_tezhka_sardechna_operatsiya_v_momenta_sastoyanieto_mu_e", "text": "\n Актьорът и бивш губернатор на американския щат Калифорния Арнолд Шварценегер се събудил в добро настроение след сърдечната операция, предадоха световните информационни агенции. \r\n\r\n \"Първите му думи бяха \"Върнах се\", така че е в добро настроение\", написа говорителят му Даниъл Кечъл в Twitter. \r\n\r\n Това беше втората сърдечна операция на 70-годишния актьор. През 1997 г. му смениха аортна клапа. \"Смяната на клапата не беше постоянна, така че той избра да я подмени вчера чрез по-малко инвазивна интервенция\", добави представителят на звездата. Той обясни, че екип от хирурзи са били в готовност, \"тъй като често са поставени в подобни ситуации\". Аортната клапа на звездата беше сменена успешно. В изказването си Кечъл не потвърди твърденията, разпространени от сайта ТMZ вчера, че Арнолд Шварценегер е бил опериран по спешност, заради усложнения по време на интервенцията. \r\n  \r\n \n\t\t\t\t\t\t", "date": "2018.03.31", "title": "ЕКСКЛУЗИВНО! Арнолд Шварценегер  претърпя много тежка сърдечна операция, в момента състоянието му е...."}
{"url": "http://www.bnews.bg/article/239504-bivsh_voenen_bludstval_s_nepalnoletna_napravi_palni_samopriznaniya_ostava_v_aresta", "text": "\n \r\n\r\n Това съобщиха от пресслужбата на Районният съд, който днес гледа мярката за неотклонение \"задържане под стража\" на обвиняемия. \r\n\r\n Днес в съдебната зала бившият военен е признал вината си. Заседанието в Районният съд в Бургас бе закрито, поради деликатността на престъплението, в което е обвинен мъжът. \r\n\r\n Той е обвинен за това, че в периода от 9 до 25 януари тази година, чрез социалната мрежа Фейсбук и програма Месинджър е установил контакт с непълнолетната с цел блудствени действия. \r\n\r\n В своите мотиви съдът е счел, че престъплението, за което е привлечен обвиняемият е тежко умишлено престъпление, за което законът предвижда наказание от 1 до 6 години \"лишаване от свобода\". Определението на Районен съд - Бургас подлежи на обжалване или протестиране пред Окръжен съд - Бургас в тридневен срок. \r\n  \r\n \n\t\t\t\t\t\t", "date": "2018.03.31", "title": "БИВШ ВОЕНЕН БЛУДСТВАЛ С НЕПЪЛНОЛЕТНА! Направи пълни самопризнания, остава в ареста"}
{"url": "http://www.bnews.bg/article/239503-dogan_svetat_ne_otiva_na_dobre_ne_mi_haresvat_neshtata_koito_se_sluchvat_ako_nyakoy_mi_posegne_shte_otvarna", "text": "\n \r\n\r\n Това е заявил Ахмед Доган в приветственото си слово към гостите си на рождения ден, който почетният председател на ДПС отбеляза на 29 март, пише 24rodopi.com. \r\n\r\n Доган спази традицията и за 64-ия си рожден ден събра в така нар. „Сараи“ близки приятели и активисти на ДПС. \r\n\r\n \r\n\r\n „Колеги, тези от вас, които четат и следят, ако сте забелязали, най-големият купувач на петрол-Китай, настоява разплащането да става с юани, а не с долари“, посочил Доган, като припомнил, че Китай държи по-голямата част от външния дълг на САЩ. В акцента си за новото прегрупиране на световните сили, почетният председател отбелязал, че „Европа търси своето място, Европа не е толкова силна“. \r\n\r\n \r\n\r\n „Това нещо, което се случва ме притеснява, светът не отива на добре, на лошо е“. По темата Турция пък заявил: „Не ми харесват нещата, които се случват в нашата съседка!“. За ролята на ДПС в България, той подчертал, че партията е гарант за сигурността: „По природа съм миролюбив човек, но ако някой ми посегне, ще отвърна“. Накрая пожелал на гостите си: „Радвайте се на живота, изживейте си го!“. \r\n  \r\n \n\t\t\t\t\t\t", "date": "2018.03.31", "title": "Доган: Светът не отива на добре - не ми харесват нещата, които се случват! Ако някой ми посегне – ще отвърна!"}
{"url": "http://www.bnews.bg/article/239505-zapochva_natsionalna_kravodaritelska_kampaniya_na_tsvetnitsa", "text": "\n На 1 април (неделя), в деня на големия християнски празник Цветница, в цялата страна за 15-и пореден път ще се проведе пролетна кампания за безвъзмездно и доброволно кръводаряване под надслов \"Запалете свещичка, дарете кръв, дарете живот сега!\". \r\n\r\n Кампанията се организира от Националния център по трансфузионна хематология (НЦТХ), Министерство на здравеопазването и Българския Червен кръст, с подкрепата на Българската православна църква. \r\n\r\n Временните пунктове за кръводаряване в София ще работят от 9.00 до 13.00 часа в непосредствена близост до столичните православни храмове: \"Света Неделя\" - в аулата на Богословския факултет; \"Свети Седмочисленици\" - в 6-то ОУ \"Граф Игнатиев\", ул. \"6 септември\" № 16; \"Покров Богородичен\" (зад хотел \"Родина\") - в енорийския център на църквата, ул. \"Георги Делчев - Зографина\" № 2; \"Света Параскева\" - в двора на храма, бул. \"Г. С. Раковски\" 58. \r\n\r\n Екипи на НЦТХ, на регионалните центрове по трансфузионна хематология и доброволците на БЧК ще бъдат на разположение на желаещите да дарят кръв. \r\n \n\t\t\t\t\t\t", "date": "2018.03.31", "title": "Започва национална кръводарителска кампания на Цветница\r\n"}
{"url": "http://www.bnews.bg/article/239507-shok_i_uzhas_i_v_burgas_evakuiraha_tsyal_zhilishten_blok_vizhte_zashto", "text": "\n Евакуираха хората в 5-етажна жилищна кооперация на улица „Славянска” в Бургас заради димящо електрическо табло, информира БГНЕС. Гъстият дим вдигна на крак полицията, пожарната и екип на \"Спешна помощ\".  \r\n\r\n Късо съединение е предизвикало проблем в системата. До обгазяване на квартала обаче не се е стигнало. \r\n\r\n На място е пристигнал екип на енергодружеството, които ще се заемат с аварията.  \r\n \n\t\t\t\t\t\t", "date": "2018.03.31", "title": "ШОК И УЖАС И В БУРГАС! Евакуираха цял жилищен блок, вижте защо!"}
{"url": "http://www.bnews.bg/article/239502-babh_za_velikden_pazaruvayte_samo_ot_reglamentirani_obekti_i_chetete_etiketa", "text": "\n Пазарувайте само от регламентирани обекти и четете етикета. За това призова началникът на отдел в Дирекция „Контрол на храните“ към БАБХ д-р Татяна Николова. „Да се надяваме, че всички потребители ще бъдат абсолютно осторожни, когато купуват храни, за да ги предложат на своята трапеза, и че бизнес операторите, търговците и производителите ще изпълняват своите ангажименти да пускат в търговската мрежа качествени и безопасни храни“, допълни още тя. \r\n„Препоръчвам на потребителите да пазаруват храни само от регламентирани обекти, където има гаранция, че храните са с регламентиран произход и да четат етикета, защото вече с новите изисквания на законодателството относно етикетирането на храните производителите предоставят достатъчно информация на потребителите и те могат да направят своя информиран избор“, каза още д-р Татяна Николова. \r\nПо думите й най-честите нарушения при проверки са свързани със съхранението на храните, най-вече на месото - санкциите за изтекъл срок на годност са от 1000 до 3000 лв. „Миналата година нашите инспектори са открили месо с неустановен произход като то е било насочено за унищожаване. Също така констатираме нарушения, свързани с водене на записи, гарантиращи безопасността на храните“, допълни още тя, цитирана от Фокус. „Санкциите са съобразно нарушението. Например за липса на етикет или нарушение на етикетирането санкциите са 1000-2000 лева, в зависимост от това дали нарушението е първо или второ, дали стоката се предлага от юридическо или физическо лице. Най-голямата санкция, която може да се наложи по преценка на контролния орган, е спирането на обекта от действие и храната да бъде насочена за унищожаване“, допълни още д-р Николова. \r\n\"Контролът на месото започва от самото начало на веригата. Тоест от фермата, до масата. Колегите, които контролират здравеопазването на животните, гарантират за произхода на месото. След това животните постъпват за клане в регламентирани месодобивни предприятия. Гаранцията от тяхна страна е маркировката на месото, която се поставя задължително и гарантира, че това месо е минало преглед\", обясни още тя. \r\n  \r\n \n\t\t\t\t\t\t", "date": "2018.03.31", "title": "БАБХ за Великден: Пазарувайте само от регламентирани обекти и четете етикета \r\n"}
{"url": "http://www.bnews.bg/article/239489-nashi_ucheni_razrabotvat_universalna_vaksina_sreshtu_grip", "text": "\n Учени от БАН разработват универсална ваксина срещу грип. Тя може да предпазва от различните щамове.  \r\n\"Грипните вируси са много разнообразни и имат невероятно бърза мутация всяка година. Но всички те имат нещо непроменимо, нещо, което остава постоянно във времето. И това нещо може да бъде обект на имунния отговор. Ние атакуваме него\", поясни за \"Събуди се\" доц. д-р Андрей Чорбанов, ръководител на департамент \"Имунология\" към БАН. \r\n\r\n Какво представлява новият продукт? \r\n\r\n Учени от БАН разработват универсална ваксина срещу грип. Тя може да предпазва от различните щамове.  \r\n\r\n Д-р Кунчев: Ваксини против варицела могат да бъдат доставени у нас най-рано през 2020 г. \r\n\r\n \"Грипните вируси са много разнообразни и имат невероятно бърза мутация всяка година. Но всички те имат нещо непроменимо, нещо, което остава постоянно във времето. И това нещо може да бъде обект на имунния отговор. Ние атакуваме него\", поясни за \"Събуди се\" доц. д-р Андрей Чорбанов, ръководител на департамент \"Имунология\" към БАН. \r\n\r\n Стотици милиарди вируси се разпространяват в атмосферата \r\n\r\n \"Това може да бъде революция. По света много конкурентни групи работят по създаване на такъв тип ваксини и подходите им са различни\", допълни той.   \r\n \n\t\t\t\t\t\t", "date": "2018.03.31", "title": "Наши учени разработват универсална ваксина срещу грип"}
{"url": "http://www.bnews.bg/article/239490-polovinkata_na_preslava_ya_pozlati_zaradi_bebeto_nyama_da_povyarvate_kakvo_y_podari_badeshtiyat_tatko", "text": "\n Бременната Преслава яхна порше за 200 бона, в което вози близки и роднини. Звездата, която преди дни призна, че очаква дете, е била снимана от фенове със своята чисто нова придобивка. Според тях, колата е подарък от таткото на все още нероденото бебе – Павел Лазаров. \r\n\r\n В понеделник певицата най-после обяви това, което от месеци се говори – че е в очакване на първото си дете. Случайно или не, тя го направи със снимка в новата си придобивка на четири колела – луксозно порше. Говори се, че именно нейната бременност е поводът да й бъде подарено скъпото возило, пише „Уикенд“. \r\n\r\n   Според запознати обаче, нито Преслава, нито Павката, който преди години се прочу с криминалното си досие на бияч и наркодилър, смятат да плащат данъците на колата. Както и предишните автомобили на изпълнителката, този също е с чужда регистрация – в случая немска. „Тя има навик да укрива данъци, като не регистрира колите си в България“, твърдят познати да Петя от Добрич. Те са възмутени как някой може да даде 200 000 лева за автомобил, но да откаже да го регистрила в собствената си държава, за да не плаща данъци. \r\n\r\n      Засега тя не е съобщила кога се очаква раждането, но се говори, че ще е през лятото. Че е бременна, се шушука още от края на миналата година, а фактът, че го признава сега, когато се очаква, че вече са минали поне 3 месеца от зачеването, потвърждава всички слухове. Преди месец пък певицата отмени много от своите участия заради здравословни проблеми и с това за пореден път даде повод за подозрения, че чака дете. В момента очевидно се чувства добре и продължава да работи. Има обаче обявени участия само до края на март. Дали след това ще излезе в почивка до раждането, както правят повечето й колежки, предстои да разберем.  \r\n  \r\n \n\t\t\t\t\t\t", "date": "2018.03.31", "title": "Половинката на Преслава я позлати заради бебето! Няма да повярвате какво й подари бъдещият татко"}
{"url": "http://www.bnews.bg/article/239492-zadrastvane_na_granichen_punkt_kalotina", "text": "\n Задръстване на граничен пункт \"Калотина\". Наши зрители ни изпратиха клипове и снимки в рубриката \"Моята Новина\". \r\n\r\n Според тях, има огромно струпване на автомобили в браздата между българската и сръбската страна. \r\n\r\n От МВР обясниха за NOVA, че работата на пункта е нормална, но има по-голямо струпване на коли и автобуси от обичайното. \r\n\r\n Вероятно това е свързано и със започналата ученическа ваканция.  \r\n \n\t\t\t\t\t\t", "date": "2018.03.31", "title": "Задръстване на граничен пункт \"Калотина\""}
{"url": "http://www.bnews.bg/article/239493-parvata_grupa_izgoneni_amerikanski_diplomati_si_tragna_ot_rusiya", "text": "\n Първата група изгонени американски дипломати си тръгна от Русия. \r\n\r\n Те бяха обявени за персона нон грата в отговор на изгонването на 60 руски дипломатиот Съединените щати. \r\n\r\n Москва затвори консулската служба в Санкт Петербург като реципрочна мярка за закриването на руското консулство в Сиатъл. \r\n\r\n Огледални мерки ще бъдат предприети спрямо всички страни, експулсирали руски дипломати и служители. \r\n\r\n На изгонените чужденци е даден срок до 7 април да напуснат Русия. \r\n \n\t\t\t\t\t\t", "date": "2018.03.31", "title": "Първата група изгонени американски дипломати си тръгна от Русия"}
{"url": "http://www.bnews.bg/article/239491-izvestnite_rozhdenitsi_na_31_mart", "text": "\n \r\n\r\n   \r\n\r\n Валентин Моллов, бизнесмен Георги Шарабов, журналист, зам. главен редактор на издателство „Просвета“ Елен Колева, актриса. Звездата от „Шивачки” напоследък не се снима, но създаде YouTube канал, където качва видеа с лична и чужда поезия. \r\n\r\n Ивайло Гюров, певец Иван Яхнаджиев, художник авангардист, въвел бодиарта в България. На 17 март, за първи път бе представен музикалният пърформанс „Еволюция“ (Evolution) с негово участие, съвместно с музикантите от Quarto Quartet към Софийска филхармония и Мерлин Арно, носител на престижната награда на Академията за мода – „Златна игла“ 2017 за „Модна иновация“ Киран Коларов, режисьор, сценарист и актьор, известен с филмите „Служебно положение: \r\n\r\n ординарец“, „Искам Америка“ и „Испанска муха“, „Бунтът на L.“, „Ако някой те обича“. Очаква се неговият филм \"Мелодрама\" с Каталин Старейшинска Мустафа Алиш Хаджи, главен мюфтия на мюсюлманите в България Николай Илиев, бивш футболен национал Филип Димитров, конституционен съдия, министър-председател на България (1991-1992)   \r\n\r\n \r\n\r\n Ал Гор, американски политик, вицепрезидент на САЩ в администрацията на Бил Клинтън от 1993 до 2001 г., лауреат на Нобелова награда за мир през 2007. Ангъс Йънг, австралийски музикант, създател (заедно с брат си Малкълм) на AC/DC. \r\n\r\n Единственият останал жив член на оригиналния състав на хард рок групата ще продължи сътрудничеството си с Аксел Роуз, (бивш вокалист на \"Гънс ен роузис\" и настоящ фронтмен на Ей Си /Ди Си) и планира да издаде нов албум и да продължи концертната дейност Гьоко Хаджиевски, македонски футболен треньор, бивш наставник на ЦСКА и Вихрен (Сандански) и бивш национален селекционер на Македония, през сезон 2016 – 2017 водил Хата Клуб Дубай, отбор от Обединените арабски емирства Кристофър Уокън, американски актьор, отличен с Оскар за поддържащата си роля в „Ловецът на елени“, с наградата на БАФТА за ролята си във филма „Хвани ме, ако можеш“ на Стивън Спилбърг и със Сателит за участието си във филма „Семейни тайни“ \r\n\r\n  Други филми с негово участие са „Мъртвата зона“ по Стивън Кинг, „Истински романс“ на Тони Скот и „Криминале“ на Куентин Тарантино Оли Рен, финландски и европейски политик, най-младият член на първата Европейска комисия с председател Жозе Мануел Барозо като европейски комисар по разширяването (22 ноември 2004  - 9 февруари 2010), европейски комисар по икономическите и валутните въпроси и еврото (9 февруари 2010 - 1 юли 2014) и министър на икономиката в правителството на Юха Сипила (29 май 2015 - 29 декември 2016) Ричард Чембърлейн, американски актьор, секссимвол на 60-те, 70-те и 80-те г. на миналия век, известен по цял свят и в България като отец Ралф де Брикасар в сериала „Птиците умират сами“. Участва в минисериала „Шогун“ и като гост-звезда в множество други сериали („Клъцни/срежи”, „Отчаяни съпруги”, „Братя и сестри”, „Уил и Грейс” и „Перфектното семейство”) \r\n\r\n Юън Макгрегър, шотландски актьор, участник във филмите „Трейнспотинг“, I, II и III епизод от поредицата „Междузвездни войни“, „Мулен Руж“, „Блек Хоук“, „Голяма риба“, „Роботи“, „Остани“, „Островът“, „Ангели и демони“, „Мордекай“, „Изменник по вкуса ни“, „Американска идилия“. През август 2018 г. очакваме да го видим в главната роля в \"Кристофър Робин\", поредната игрална адаптация на класическата анимация на „Дисни“ \r\n\r\n   \r\n\r\n   \r\n \n\t\t\t\t\t\t", "date": "2018.03.31", "title": "Известните рожденици на 31 март"}
{"url": "http://www.bnews.bg/article/239494-trite_130_godishni_sekvoi_kray_kyustendil_sa_na_osmo_myasto_v_klasatsiyata_evropeysko_darvo_na_godinata", "text": "\n Трите 130-годишни секвои, които бяха българският кандидат за \"Европейско дърво на годината\", са на осмо място в класацията. \r\n\r\n Дърветата са в местността \"Ючбунар\" над кюстендилското село Богослов. Гласуването онлайн беше през целия февруари. \r\n\r\n Осмото място на секвоите- гиганти, засадени от пионера на лесовъдството в България инж. Йордан Митрев, се счита за безспорен успех. \r\n\r\n Секвоите са известни вече по целия континент, ежедневно се посещават от десетки туристи и приподолюбители. \r\n \n\t\t\t\t\t\t", "date": "2018.03.31", "title": "Трите 130-годишни секвои край Кюстендил са на осмо място в класацията \"Европейско дърво на годината\""}
{"url": "http://www.bnews.bg/article/239497-vits_sled_skripal_aktualni_gerbadzhii_intelektualtsi", "text": "\n Днес във Фейсбук попаднахме на коментари от академик Петър Иванов и евродепутата Николай Бареков по повод драмата Скрипал и видните представители на ГЕРБ! \r\n\r\n  Вижте какво написаха и двамата в личните си профили в социалната мрежа и снимките към тях! \r\n\r\n *публикуваме без редакторска намеса \r\n\r\n \r\n\r\n Никой от тях не обича България: Бойко е приятел на Ердоган и Меркел. Волен и Каракачанов са приятели на Путин, КГБ и ДС. \r\n\r\n Цв. Цв. е приятел на САЩ и НАТО. Валери Симеонов е враг на Путин и приятел на себе си. ЛилитУ и Катето обичат всички. ДСБ и Дай Бг обичат САЩ. БСП и Корнелия приятели на Русия. Питам аз, как тези хора могат да работят за България щом не я обичат? \r\n\r\n ВИЦ след Скрипал: \r\n\r\n Цветан Цветанов - първи евроатлантик. \r\n\r\n Гнома Атанасов - на Борисов критик. \r\n\r\n А Волен и Валери се оказаха ....седесари. \r\n\r\n \r\n\r\n \r\n\r\n \r\n\r\n \r\n \n\t\t\t\t\t\t", "date": "2018.03.31", "title": "ВИЦ след Скрипал! АКТУАЛНИ ГЕРБАДЖИИ-ИНТЕЛЕКТУАЛЦИ!"}
{"url": "http://www.bnews.bg/article/239488-konfliktat_mezhdu_es_i_rusiya_prevrashta_balkanite_vav_frontova_zona", "text": "\n Конфронтацията между Европейския съюз и Русия рискува да превърне Балканите във фронтова зона. Това коментира бившият заместник-министър на външните работи и експосланик на България във Великобритания Любомир Кючуков. \r\n\r\n \"Това напрежение в международните отношения, тази ескалация избива в много посоки. Това не е само Украйна, Сирия, това са и Балканите. Сигурността на региона на Балканите не е застрашена толкова от Русия, колкото от конфронтацията между ЕС и Русия, която рискува да го превърне във фронтова зона\", обясни той пред БНР. \r\n\r\n Според него по случая с отровения с нервнопаралитично вещество бивш руски шпионин Сергей Скрипал и дъщеря му Юлия се върви към все по-голямо напрежение. \r\n\r\n \"Конфронтацията се използва за инструмент и от двете страни, използва се за инструмент за консолидация. В Русия се използва като инструмент за национална консолидация, обществото като цяло подкрепя външната политика на Русия. От друга страна, мерките, които сега се взимат и от ЕС, и в рамките на НАТО, виждаме, че тече процес на международна консолидация, в рамките на евроатлантическото пространство. Големият проблем е, че в тази конфронтация победител не може да има\", предупреди дипломатът. \r\n\r\n Европейските страни са направили политически жест, подчерта Кючуков. \r\n\r\n \"27 от 28 страни от ЕС на практика взеха мерки на дипломатическо ниво спрямо Русия. Над 30 страни в света го направиха. Ако погледнем на света като цяло, виждаме, че това е 30 от 190. Има процес на затваряне на двете страни, включително и на нас като ЕС и като членки на НАТО. Ние освен че градим стени, започваме като че ли да дълбаем и ровове между нас и останалия свят. Политиката е обща, но не е общностна, т. е. това не е политика на ЕС, която се води от ЕС. Това са позиции, които се съгласуват от страните заедно. Няма реални механизми и няма нагласа европейските страни да предадат външната си политика на един наднационален орган\", коментира експертът.  \r\n\r\n Вътрешните разцепления в европейските общества и неспособността да се справим с проблемите у нас ни води по лекия път, по познатия път, когато външният враг консолидира вътрешно, изтъкна още дипломатът. \r\n\r\n Според него целта е чрез случая \"Скрипал\" и последвалата консолидация да бъде накарана Русия да смекчи позицията си по определени въпроси от световния дневен ред в дългосрочен план. \r\n\r\n \"Това е целта на целия този натиск - Русия да бъде поставена под натиск, за да може тя да приеме тези условия, които се поставят. Санкциите, единственото до което водят, са ответни санкции. Те не са решили нито един проблем. Струва ми се, че международните отношения са твърде сериозно нещо, за да ги разглеждаме просто като съревнование кой ще изгони пръв и повече руски дипломати, включително и с ежедневно публикуване на класации по този въпрос. Нещата дори придобиха на известен етап гротескни измерения\", посочи той. \r\n\r\n Според Любомир Кючуков позицията на България по случая е правилна. \r\n\r\n Русия ще търси партньорства навсякъде по света, подчерта още той и изказа мнение: \"Големият проблем е, че се дълбаят тези пропасти между страните. Най-страшното е, че ерозира самата система на международни отношения. Все повече играта е без правила. Това е най-опасното в момента\". \r\n \n\t\t\t\t\t\t", "date": "2018.03.31", "title": "Конфликтът между ЕС и Русия превръща Балканите във фронтова зона"}
{"url": "http://www.bnews.bg/article/239498-turtsiya_vse_po_izolirana_sblizhavaneto_s_rusiya_savsem_ne_e_bezproblemno", "text": "\n Турция в момента прави всичко възможно, за да се скара с всичките си съседи и със западните партньори. Това коментира германският политолог проф. Йоахим Краузе пред БНР. \r\n\r\n \"Турция в момента е изолирана, а сближаването с Русия съвсем не е безпроблемно. Отношенията с Иран също не са добри. Със Сирия - да не говорим. Така че според мен изолацията на Турция става все по-видима. Турция е една средно голяма политическа, военна и икономическа сила, която в очите на президента Ердоган е значително по-влиятелна, но неговата представа е илюзорна\", изтъкна експертът. \r\n\r\n По думите му, особено критичен в момента е австрийският канцлер Себастиан Курц, който настоява за прекратяване на преговорите с Турция за членство в ЕС.  \r\n\r\n \"Според мен, зад идеята на австрийския канцлер се крие желанието Европа да покаже на Турция, къде са границите, къде е премината червената линия, че политиката на Ердоган не води доникъде и че тази политика в стил \"слон в стъкларски магазин\" е пагубна за самата Турция. Всъщност това е посланието, което изпращат всички лидери на ЕС - че Ердоган трябва да промени политиката си. Въпросът е, дали трябва да се прилага натиск, както предлага Австрия, или трябва да се върви по пътя на диалога\", подчерта Йоахим Краузе. \r\n\r\n Докато външната граница на Европейския съюз в Егейско море не се охранява добре, Европа ще зависи от споразумението с Турция за мигрантите, предупреди той.   \r\n\r\n Запитан дали обещанието на ЕС за нови 3 млрд. евро за Турция може да се разглежда като капитулация, проф. Краузе изтъкна, че \"до известна степен да, но от друга страна Турция също има изгода от това финансиране, защото това е необходима помощ за бежанците на турска територия. Ние също така знаем, че тези пари не се инвестират само в бежанските центрове\". \r\n\r\n Според него проблемът е в поведението на турския президент, който непрекъснато си позволява провокации и така си навлича гнева на европейските политици. \r\n\r\n \"Ние в Германия продължаваме да сме притеснени за германските граждани от турски произход, които без съд и присъда са в турските арести. Към това се добавя военната намеса в Сирия. Всичко това е причина Ердоган да бъде приеман много критично в Западна Европа. А чрез поведението си, провокативното си говорене и военната си агресия той продължава да разпалва и конфликта с кюрдите\", обясни политологът. \r\n \n\t\t\t\t\t\t", "date": "2018.03.31", "title": "Турция все по-изолирана, сближаването с Русия съвсем не е безпроблемно"}
{"url": "http://www.bnews.bg/article/239481-otkrivat_motosezona", "text": "\nПредстои и велошествие и велокарнавал\r\nНашествие с мотори в столицата. Софийските клубове откриват Мотосезон 2018-а.\r\n\r\nНачалото беше отложено със седмица заради лошото време миналата събота.  Тази събота обаче любителите на моторите ще се съберат пред  храма „Свети Александър Невски”.\r\n\r\nСлед 11 часа предстои най-голямото мото шествие през центъра на София. То ще премине през  ул. „Оборище“, по булевардите „Васил Левски”, ”Цар Освободител”, „Цариградско шосе”, „Алея Яворов”, „Никола Вапцаров”, ”Черни връх” и ”България” до пътен възел Бояна. \n\t\t\t\t\t\t", "date": "2018.03.31", "title": "Откриват мотосезона!"}
{"url": "http://www.bnews.bg/article/239470-leo_di_kaprio_hrani_nevzrachnata_kamila", "text": "\n \r\n\r\n В разкъсани дънки, мижаво потниче и каубойска шапка, 20-годишната Камила Мороне заведе звездата от \"Титаник\" в супермаркет за простолюдието да й купи закуска. Аржентинката от Буенос Айрес държи свръхизвестното си гадже здраво за ръката и не го пуска от поглед нито за миг. На входа на закусвалнята Лео и последната му тръпка са издебнати от жители на Западен Холивуд, които с телефоните си снимат височайшата визита в кварталния магазин. \r\n\r\n \"Тази девойка до Лео изглежда като мърла, а не като елитна манекенка\", коментират свидетели на странната сцена. Мороне е сред най-обещаващите лица на висшата мода. Извън прожекторите мацката, която се цани и за актьорска кариера, не е нищо повече от превъзходно произведение на грима и макиажа. Напудрена и изтупана в маркови парцалки, Камила хваща окото, но нищо във фигурата и лицето й не издава, че става дума за естествено красива жена. \r\n\r\n Това не пречи на девойката с гореща латиноамериканска кръв да се вмъкне под кожата на Ди Каприо и в края на миналата година да го съблазни. Носителят на \"Оскар\", който не отстъпва от принципа си да палува с най-известните красавици и манекенки на \"Виктория Сикретс\", този път изневери на себе си и се привърза към момиче със скромна визитка и не особено впечатляваща визия. \r\n \n\t\t\t\t\t\t", "date": "2018.03.31", "title": "Лео ди Каприо храни невзрачната Камила "}
{"url": "http://www.bnews.bg/article/239477-lazarov_den_e_momichetata_praznuvat", "text": "\nПравославната църква отбелязва днес църковния празник Лазаровден, който е с подвижна дата и винаги е в предпоследната събота преди Великден.\r\n\r\nПразникът е свързан с един от най-вълнуващите евангелски сюжети - с възкресението на Лазар, живял в град Витания, близо до Йерусалим. Според евангелието, когато Спасителят е в земите отвъд река Йордан, Лазар се разболява и умира. Когато месията се връща, възкресява покойника на четвъртия ден от неговото погребение в знак на благодарност за проявеното от него гостоприемство.\r\n\r\nСпоред средновековни ръкописи Лазар живее още 30 години в строг пост и въздържание и е провъзгласен за първи епископ на град Китион на остров Кипър.\r\n\r\nНа Лазаровден църквата отбелязва с празнична литургия възкресението на Лазар, както и паметта на свети мъченик Лазар Български, измъчван и убит заради вярата си на 23 април 1802 г.\r\n\r\n\r\nСпоред българската народна традиция Лазаровден, или \"Лазарица\", \"Лазарова събота\", е денят, в който се ознаменува превръщането на подрастващите момичета в моми за женене.\r\n\r\nНа този ден групи от по шест-седем момичета на възраст от 10 до 16 години, облечени в празнични дрехи или невестински костюми и закичени с венци и китки, обикалят домовете в селото. Като пеят обредни песни за всеки член от семейството, те възхваляват деца, стари, млади, моми, ергени, невести, както и овчари, говедари, коняри. Домакините ги даряват с яйца и пари.\r\n\r\nВярва се, че къщата, в която са влезли и пели лазарки, ще бъде честита през цялата година. Лазарките обхождат горите, реките и ливадите. С песен навлизат в нивите и пожелават богата реколта от раззеленилото се жито.  \n\t\t\t\t\t\t", "date": "2018.03.31", "title": "Лазаров ден е! Момичетата празнуват!"}
{"url": "http://www.bnews.bg/article/239479-patnitsi_ot_goryashtiya_vlak_nyama_postradali_zashtoto_ne_beshe_palno_i_slyazohme_barzo", "text": "\nМалък пламък с много пушек – така започнало огненото бедствие в бързия влак София – Бургас на гара Коньово вчера вечерта. Два вагона от композицията изгоряха, но инцидентът се размина без пострадали заради бързата реакция на железничарите. Кондукторка първа е забелязала дима и след спирането на гарата е помогнала за евакуацията.\r\n\r\nИзморени и ужасени от преживяното, 80-те пътници пристигнаха с автобуси в Бургас, Ямбол, Карнобат и Айтос чак в ранните часове на днешния ден.\r\n\r\nВсички се изтеглиха за около 3-4 минути, много спокойно всички излязоха. И мисля, че за това няма пострадали, защото не бяхме много хора в самия влак и пламъкът в начало не беше толкова много”, разказа Милена, пътувала във влака.\r\nСпоред Даниел Тичков за кратко е имало известна паника, но в крайна сметка всички са успели да слязат навреме. Младо момче опитало да гаси пожара с ръчен пожарогасител и в резултат е леко обгазено.\r\n\r\nВсе още няма официални данни какво може да е причинило тежкия инцидент. Полицаите и пожарникарите на място също не са дали информация.\r\n\r\nПътниците коментират различни версии, някои са усетили миризма „на кабел”, не са малко случаите на пожари в старите влакове на БДЖ, причинени от късо съединение.\r\nДруги обаче посочват, че пламъците са били главно около тоалетната на единия от вагоните и някой може да е пушил цигари там.\r\n\"Преди повеска на всеки влак се прави преглед на вагоните, немислимо е да тръгнат на път без да са изправни\", категоричен беше началникът на \"Пътнически превози - Пловдив\" Ангел Даскалов.\r\n\r\nДнес експерти ще направят втори оглед на композицията.\r\n\r\nДаскалов посочи, че изгорелите вагони са на 35-37 години.\r\n\r\nДвижението в района е възстановено в 4:23 ч. тази сутрин. \n\t\t\t\t\t\t", "date": "2018.03.31", "title": "Пътници от горящия влак: Няма пострадали, защото не беше пълно и слязохме бързо"}
{"url": "http://www.bnews.bg/article/239501-sled_kato_vchera_vlak_plamna_kato_fakel_ot_bdzh_uspokoyavat_naroda_mashinite_sa_na_35_40_godini_no_sa_tehnicheski_izpravni", "text": "\n Влаковете са на 35-40 години и са технически изправни. Пътниците могат да бъдат спокойни, защото ако влакът не е технически изправен, той няма бъде допуснат да превозва пътници. \r\n\r\n Това увери пред bTV началникът на \"Пътнически превози\" - Пловдив Ангел Даскалов по повод изгорелия до основи влак София-Бургас на гара Коньово снощи. \r\n\r\n Даскалов допълни, че компетентните органи ще направят още един преглед на влака през деня, за да се установи причината за изгорялата мотриса. \r\n\r\n \"Движението е възстановено още от 4:30 часа тази сутрин и всички бързи влакове са пристигнали навреме\", посочи Даскалов на въпрос възстановено ли е движението на другите пристигащи влакове. \r\n\r\n Комисар Владимир Демирев, началник на Регионална дирекция \"Пожарна безопасност и защита на населението\", заяви, че най-важното, което се е направило, е, че са евакуирани хората и няма загинали. \r\n\r\n \"Не може да кажем каква е причината за изгорелия до основи влак, тъй като по случая работи специализирано звено на Министерството на транспорта\", каза още той на въпрос какво е довело до пожара във влака. \r\n\r\n Той поясни, че веднага след подадения сигнал от страна на машиниста са пристигнали служителите на пожарната, които са се заели с гасенето на пожара. \r\n\r\n Демирев изрази съжаление, че с наличните пожарогасители няма как да бъде изгасен изцяло пожарът. \r\n\r\n \"Всички излязохме за около 3-4 минути от горящия влак. Мисля, че това е причината, поради която няма пострадали, защото не бяхме много хора в самия влак и пламъкът в начало не беше толкова много\", разказа една от жените пътуващи във влака - Милена. \r\n\r\n Даниел Тичков, друг пътник във влака, коментира, че за кратко е имало известна паника, но в крайна сметка всички са успели да слязат навреме. Той допълни, че младо момче се опитало да гаси пожара с ръчен пожарогасител и в резултат на това е леко обгазено. \r\n\r\n Пътниците коментират и различни версии за възникналия пожар във влака. Някои от тях са усетили миризма \"на кабел\", и по този повод заявиха, че не са малко случаите на пожари в старите влакове на БДЖ, причинени от късо съединение. \r\n\r\n Други посочват, че пламъците са били главно около тоалетната на единия от вагоните и някой може да е пушил цигари там. \r\n \n\t\t\t\t\t\t", "date": "2018.03.31", "title": "СЛЕД КАТО ВЧЕРА ВЛАК ПЛАМНА КАТО ФАКЕЛ - от БДЖ успокояват народа: Машините са на 35-40 години, но са технически изправни"}
{"url": "http://www.bnews.bg/article/239483-patriotara_kasabov_prizova_vmro_da_se_obrezhat_no_ne_prizova_prokurora_da_arestuva_karakachanov", "text": "\n  Новините по посока на патриотарите се сипят една след друга. Обществото дори не успява да ги осъзнае, тъй като много от тях приличат на поведенческа демонстрация на тежък махмурлък.През изтеклата седмица обаче две събития заслужават по- сериозен анализ за аудиторията. \r\n\r\n Първото изцепката на депутата Касабов към коалиционните си партньори от ВМРО да се обрежат. Отдавна хората се питат този депутат трезвен ли е по време на публичните си изяви? И неугледният му вид следствие на тежък махмурлък ли се дължи? \r\n\r\n Ние няма как да отговорим на тези въпроси, но ни прави впечатление свръх трезвено поведение на Касабов, когато френска медия изнася стряскащи данни за извършени тежки престъпления  от същото това ВМРО, което Касабов призовава да се обреже. Странно защо същия този Касабов не призова ВМРО да си сложат белезниците и право в ареста. \r\n\r\n А защо Касабов направо не призова прокурора да арестува Каракачанов? Френското издание \"Нувел обсерватьор\" изнесе повече от стяскаща информация за изготвяне на фалшиви паспорти и гражданство на албански граждани. Изданието директно с доказателатва насочва прокуратурата към ВМРО и неговия вожд агент Иван. И изведнъж Касабов вместо да призове прокурора за спешни арести, призовава ВМРО да се обрежат! Дали пък случайно Касабов не намеква с призива си за неуредени отношения? \r\n\r\n Дали пък Касабов случайно не е получил това , което се е полагало на коалиционния партньор? Дали Касабов не е намекнал, че знае доста неща за фалшивите паспорти и гражданство издавани от ВМРО на талибани? Според нас при всички случаи прокуратурата е длъжна да действа твърдо и най-после да видим доста \r\nполитици в ареста. \r\n  \r\n \n\t\t\t\t\t\t", "date": "2018.03.31", "title": "Патриотара Касабов призова ВМРО да се обрежат, но не призова прокурора да арестува Каракачанов!"}
{"url": "http://www.bnews.bg/article/239486-dokato_darzhavata_se_trese_valeri_simeonov_dreme_s_gadzhe_v_samolet_na_pat_za_rim_snimka", "text": "\n Докато държавата се тресе от напрегнатата международна и вътрешна политическа ситуация, вицепремиерът Валери Симеонов излетя на екскурзия за Рим, видя BIG.BG.  \r\n\r\n \"Патриотът\" известен повече със скандалите около себе си отколкото с някаква реална своя държавническа дейност, избра да хвърли монетка и да наплиска лицето си с вода от фонтана Ди Треви в Рим, вместо да пие ракия и да слуша политическите анализи на своя \"партньор\" Волен Сидеров в ресторант \"Къщата с часовника\" в София. \r\n\r\n Почти скандално е, че докато Красимир Каракачанов купува тайно части за военни самолети, така както похапва - в повечето случаи в огромно количества и в пълна секретност, а премиерът Бойко Борисов решава бъднините на държавата в един изключително сложен момент, \"Царя на Елхово\", както обичат да наричат местните жители на граничния град, Валери Симеонов, избра блондинка и полет към Западната цивилизация.  \r\n\r\n Както вече споменахме, вчера Симеонов летя за италианската столица в компанията на последното си гадже. Неизвестната блондинката, чието име няма практическа стойност за хода на историята, още от началото на пътуването със своя любим изщрака половин тон айфон-лента в снимки на самолети и купести облаци.  \r\n\r\n Вицепремиерът от своя страна, като една дългогодишна ВИП-персона, изчака редовите пътници да се настанят в самолета на Wizz air и чак тогава стъпи на борда му. Той седна на първият ред, гушнат и притискан от своята дама, като през целия полет не свали от носа си слънчеви очила със съмнителна модна стойност. Нещо повече, Симеонов даже на два пъти посещава тоалетната, без да свали въпросните слънчеви цайси.  \r\n\r\n Според клюките на журналистки от кулоарите на парламента, Валери Симеонов минавал за истински \"сексуален дзвер\", като не една или две моми са паднали възнак от балканския му чар. Една от \"победите\" му била популярна ТВ журналистка, известна в гилдията като \"Очилатият Тутанкамон\". \r\n\r\n \r\n \n\t\t\t\t\t\t", "date": "2018.03.31", "title": "Докато държавата се тресе, Валери Симеонов дреме с гадже в самолет на път за Рим(СНИМКА)"}
{"url": "http://www.bnews.bg/article/239482-v_london_obiskiraha_samolet_na_aeroflot", "text": "\n В Лондон обискираха самолет на \"Аерофлот\", съобщи ТАСС. \r\n\r\n Операцията е извършена от британските митници и гранична полиция. От \"Аерофлот\" се оплакаха в нарушаване на международното право. \r\n\r\n Посолството на Русия във Великобритания е изпратило нота във Форин офисс искане за обяснения. \r\n\r\n Форин офис е потвърдил за руската емисия на Би Би Си факта за обиска на самолета Airbus А-321 на \"Аерофлот\", пристигнал с редовен полет на Хийтроу. \r\n\r\n По информация на британското външно министерство претърсването е било извършено от митническата служба, а не от полицията. Не се посочва във връзка с какво разследване. \r\n \n\t\t\t\t\t\t", "date": "2018.03.31", "title": "В Лондон обискираха самолет на \"Аерофлот\""}
{"url": "http://www.bnews.bg/article/239496-rumaniya_i_kipar_ne_iskat_kosovo_na_sreshtata_mezhdu_es_i_zapadnite_balkani_v_sofiya", "text": "\n Румъния и Кипър ще се присъединят към Испания, отказвайки да участват на срещата на високо равнище между ЕС и Западните Балкани в София, защото не искат да седнат на една и съща маса с представителя на Косово, предава A1oN. \r\n\r\n Румъния, Кипър и Испания предупреждават, че няма да участват на среща, където Косово се третира като независима държава и където на страна ще бъде обещано европейско бъдеще, предава Фокус. \r\n\r\n В момента председателят на Европейския съвет Доналд Туск е в интензивни преговори с испанския премиер Мариано Рахой в опит да преодолее различията, но в момента се отварят два нови фронта. \r\n \n\t\t\t\t\t\t", "date": "2018.03.31", "title": "Румъния и Кипър не искат Косово на срещата между ЕС и Западните Балкани в София"}
{"url": "http://www.bnews.bg/article/239495-andre_agasi_i_novak_dzhokovich_se_razdeliha", "text": "\n Легендарният бивш тенисист Андре Агаси обяви, че вече не е треньор на сърбина Новак Джокович. \r\n\r\n 47-годишният американец работеше с Джокович от май 2017 година, но периодът не се оказа благоприятен за сърбина, който продължава да не може да намери оптималната си форма и да губи позиции в световната ранглиста. \r\n\r\n \"Исках да помогна на Новак и правех всичко с най-добри намерения. С някои неща той се съгласяваше, с някои не. Време е обаче да прекратим сътрудничеството си и му желая всичко най-хубаво\", заяви Агаси. \r\n\r\n От щаба на Джокович все още не е последвал коментар относно раздялата с Агаси.  \r\n\r\n Сръбският ас се намира на 12-о място в ранглистата на АТР. \r\n\r\n   \r\n \n\t\t\t\t\t\t", "date": "2018.03.31", "title": "Андре Агаси и Новак Джокович се разделиха"}
{"url": "http://www.bnews.bg/article/239484-evropeyski_minimalen_dohod_i_malchanieto_na_ombudsmana", "text": "\n През последните седмици сме свидетели на предвеликденските призиви на омбудсмана Мая Манолова да даряваме пари за пенсионерите.Така е българските пенсионери тънат в мизерия, но особено цинично е да се прехвърля отговорността върху обикновения български гражданин. Популистка форма на поведение е когато институция като Националния Омбудсман е проводник на такава форма. Да ясно е, че популизма хавща дикиш както какзват старите хора, но не решава проблеми. \r\n\r\n Вчера Манолова представи и доклад за дейността си. В този доклад липсва информация за един много важен документ, информация за този документ липсваше и в миналогодишния доклад на омбудсмана, а и в по-миналогодишния, но затова пък къде по-важно е да се наснимаш \r\nс любимите на българите певци и да демонстрираш \"борба\" с бедността. Но да си дойдем на думата! На 494-ата си пленарна сесия, проведена на 10 и 11 декември 2013 г. (заседание от 10 декември), Европейският икономически и социален комитетх приема  становище относно \"Европейски минимален доход и показатели за бедност\". \r\n\r\n Европейският икономически и социален комитет (ЕИСК) смята, че въвеждането на европейски минимален доход ще спомогне за икономическото и териториалното сближаване, за защитата на основните права на човека, за гарантиране на баланса между икономическите и социалните цели и справедливото разпределение на ресурсите и доходите; \r\n\r\n посочва, че е проведена важна дискусия в рамките на органите на ЕИСК и подчертава спешната необходимост от гарантиране на подходящ минимален доход в Европейския съюз посредством рамкова директива с оглед на ефективната борба с бедността и по-лесната интеграция на пазара на труда, както призоваха Комитетът на регионите  и различни организации за борба с бедността , и призовава Комисията да предприеме съгласувани усилия в съответствие с резолюцията на Европейския парламент от 2011 г. ; \r\n\r\n   \r\n\r\n приканва Комисията да разгледа възможностите за финансиране на европейски минимален доход, като се фокусира по-конкретно върху перспективата за създаване на подходящ европейски фонд. \r\n\r\n Е, сега навярно ви става ясно уважаеми читатели защо повдигаме тази тема и защо критикуваме омбудсмана Мая Манолова, подчертаваме омбудсмана, защото към личността Мая Манолова нямаме претенции. Дори не можем да си представим, че омбудсмана не знае за това важно становище на ЕИСК? Дори не можем да си представим, че омбудсмана не разбира важността на това становище за България, където над 40% от населението е жертва на бедността? Не можем обаче да си обясним липсата на адекватни действия за глобално решаване на този толкова сериозен за България проблем и да не се възползваш от становището на ЕИСК и да започнеш сериозна битка в тази посока? Публикуваме линк на становището ако пък евентуално омудсмана не е чувала за него и очакваме адекватни действия . \r\n\r\n \r\n \n\t\t\t\t\t\t", "date": "2018.03.31", "title": " Европейски минимален доход и мълчанието на омбудсмана!"}
{"url": "http://www.bnews.bg/article/239487-intsident_tsyal_blok_izgorya_v_sandanski", "text": "\n Жителите на жилищна сграда в Сандански бяха евакуирани тази нощ заради голям пожар, съобщава кореспондентът на bTV в региона. \r\n\r\n За щастие, няма пострадали. Всичките 40 семейства са били евакуирани. \r\n\r\n Пламъците са тръгнали от магазин и са обхванали и съседни площи. Цялата сграда е сериозно пострадала. Има и изгорели коли. Хората чакат да мине огледът, за да установят какви са щетите по домовете им. Сред тях има възрастни семейства и такива с малки деца. \r\n\r\n Кметът Кирил Котев посочи, че ще се помогне на гражданите, като вероятно част от тях нямат застраховки. Той потвърди, че афектиран бизнесмен е влязъл в сблъсък с един от дошлите на място огнеборци. \r\n\r\n Причините за пожара се изясняват. \r\n\r\n Неофициално се говори за хвърлена бутилка със запалителна течност през витрината на магазина. В Сандански в последно време имаше няколко палежа на автомобили и даже огнено нападение срещу склад. \r\n\r\n \r\n \n\t\t\t\t\t\t", "date": "2018.03.31", "title": "ИНЦИДЕНТ! Цял блок изгоря в Сандански"}
{"url": "http://www.bnews.bg/article/239485-nora_nedkova_prezhivya_neshto_mnogo_nepriyatno_na_papa_na_sofiya", "text": "\n Актуалната Мис Плеймейт Нора Недкова бе неприятно изненадана, когато отиде на фризьор, за да оправи екстеншъните си. Атрактивната варненка паркира на синя зона пред луксозен салон за красота в центъра на София. \r\n\r\n Забрави обаче да изпрати есемес и отговорните органи веднага поставиха скоба на колата й, твърди \"Уикенд\". За неприятната случка разказаха случайно минаващи край салона фенове на Нора, които не пропуснали да снимат любопитната ситуация. Моделката, без въобще да се замисли, че това е синя зона и за паркиране се плаща, влязла важно в салона, където се фризират едни от най-известните столични дами. \r\n\r\n Там плеймейтката прекарала доста време, бъбрейки с фризьора, с когото обсъдили всички светски клюки, както и своите бъдещи творчески планове. Когато й оправили фризурата, с напомпано самочувствие и заредена със светска информация за конкурентките си в модния бранш, тя тръгнала към колата си. Настроението й обаче рязко се влошило, когато видяла скобата. \r\n\r\n   „Нора много се ядоса, но нямаше какво да направи. Чак като видя скобата,  се сети, че не е пуснала есемес“, разказаха още свидетели на случката. Въпреки лошото си настроение, варненката успяла да удържи буйния си нрав и не направила скандал. „Чинно си плати глобата и си тръгна“, разказаха феновете на Недкова.  \r\n  \r\n \n\t\t\t\t\t\t", "date": "2018.03.31", "title": "Нора Недкова преживя нещо много неприятно на пъпа на София"}
