{"url": "http://www.bnews.bg/article/239908-predotvratiha_teroristichna_ataka_na_polumaratona_v_berlin", "text": "\n Германската полиция е предотвратила терористично нападение на днешния полумаратор в Берлин, пише вестник \"Велт\", цитиран от \"Ройтерс\". \r\n\r\n Властите са задържали четирима мъже. Единият от тях е планирал нападение с нож на маратона. \r\n\r\n Изданието отбелязва, че четиримата заподозрени са свързани с Анис Амри, бежанецът от Тунис, който открадна камион и се вряза в хора на коледен базар в Берлин през декември 2016 г. При атаката загинаха 11 души, а десетки пострадаха. \r\n\r\n Вчера при подобно нападение с автомобил бяха убити двама души в град Мюнстер. Към момента властите смятат, че атаката е извършена от германски гражданин, който е действал сам и който няма връзки с ислямски екстремисти. \r\n \n\t\t\t\t\t\t", "date": "2018.04.08", "title": "Предотвратиха терористична атака на полумаратона в Берлин"}
{"url": "http://www.bnews.bg/article/239905-dokazatelstvo_bezsramen_i_falshiv_velikdenski_piar_snimki", "text": "\n Великден е, а никой от нашите управници не се сети да поздрави българският народ за празника. Вместо това днес във един от българските ежедневници излезе жълт пиарски материал и то на връх празника. \r\n\r\n  Защо  точно днес, обаче?  Не е ли жалко, че точно на един от най- хубавите християнски празници, когато всеки е със семейството си г-н. Цветанов е решил да сподели, как едва ли не само той е съпричестен на човешкото страдание? \r\n\r\n Дори заглавието би ни накарало да се замислим: “Само някой, загубил дете или който не може да има свое, е разпласвал Цветан Цветанов”. \r\n\r\n Пиарите на ГЕРБ са избрали грешната стратегия, на тази “откровеност до болка” не и е мястото в ден, като този. Има толкова много български семейства, които тънат в мизерия и нищета, на тях кой ще помогне, с тях кой ще е съпричестен?  Изтъкването на добродетелността и голямото сърце на Цветан Цветанов няма да замаже очите на българина, колко е лъган. \r\n\r\n Думите понякога са излишни, друг път и недостатъчни, днес  просто удариха дъното... \r\n\r\n Коментарите оставяме на вас! Вижте сами пошлият пиарски материал! \r\n\r\n \r\n \n\t\t\t\t\t\t", "date": "2018.04.08", "title": "ДОКАЗАТЕЛСТВО! Безсрамен и фалшив Великденски пиар!(СНИМКИ)"}
{"url": "http://www.bnews.bg/article/239906-otkriha_palna_chanta_s_marihuana_v_makedonski_avtobus", "text": "\n Пълна чанта с марихуана откриха в автобус, пътуващ по маршрута Скопие-Дортмунд, информира БГНЕС.   \r\n\r\n В чантата е имало четири опаковки с марихуана с тегло около 2 килограма. Никой от пътниците не припозна чантата за своя. Македонската полиция изяснява случая. \r\n \n\t\t\t\t\t\t", "date": "2018.04.08", "title": "Откриха пълна чанта с марихуана в македонски автобус"}
{"url": "http://www.bnews.bg/article/239907-haos_v_dvizhenieto_na_vlakovete_vav_frantsiya", "text": "\n Милиони французи и чуждестранни туристи се сблъскват днес с поредната стачна вълна, която нарушава транспорта в страната, тъй като железничарите протестират срещу икономическата реформа на френския президент Еманюел Макрон. Някои синдикати заплашиха с по-твърди стачни действия, предаде Ройтерс. \r\n\r\n Служителите на железниците дадоха начало през изминалата седмица на поетапни стачни действия, които ще продължат три месеца заради планираната реформа на държавната железопътна компания Ес Ен Се Еф (SNCF). Това е най-голямото предизвикателство досега за усилията на Макрон да модернизира френската икономика. \r\n\r\n Очаква се днес в протеста да се включат малко над една трета от служителите, необходими за безпроблемното функциониране на влаковете, което е спад в участието спрямо последната 48-часова стачка във вторник и сряда, посочи Ес Ен Се Еф. \r\n\r\n Някои синдикати обаче вече дадоха сигнал за втвърдяване на позициите, тъй като преговорите с министрите по реформата са в задънена улица. Представители на Общата конфедерация на труда (CGT), един от най-големите синдикати, посочиха в петък, че стачките могат да продължат и след юни, ако нищо не се промени. \r\n\r\n Реформата на Ес Ен Се Еф досега се ползва с обществената подкрепа. Близо две трети от хората подкрепят правителствения отпор на стачката, като 56 процента са на мнение, че спирането на влаковете е неоправдано, според проучване на Ифоп, публикувано днес във в. \"Журнал дю диманш\". \r\n \n\t\t\t\t\t\t", "date": "2018.04.08", "title": "Хаос в движението на влаковете във Франция"}
{"url": "http://www.bnews.bg/article/239909-tramp_obvini_rusiya_i_iran_za_himicheskite_ataki_na_asad", "text": "\n Американският президент Доналд Тръмп възложи на Русия и Иран отговорността за подкрепата на сирийския президент Башар Асад. Той написа това в Туитър. \r\n\r\n Стопанинът на Белия дом посочва, че съобщенията за вероятната химическа атака са дошли от район, обкръжен от сирийската армия. „Президентът Путин, Русия и Иран отговарят за подкрепата на животното Асад“, каза Тръмп. \r\n\r\n Американският президент поиска незабавно да бъде открит достъпът до района на предполагаемата химическа атака в Сирия за оказването на медицинска помощ на населението и за проверка на информацията за използването на забраненото оръжие. \r\n\r\n Тръмп заявява, че регионът е „блокиран и обкръжен от сирийската армия, което го прави напълно недостъпен за външния свят“. Според стопанина на Белия дом има „много убити, включително жени и деца, в резултат на безсмислената химическа атака в Сирия“. \r\n\r\n „Голяма цена ще бъде платена“, написа още американският лидер, без да пояснява, за какво става дума. „Още една хуманитарна катастрофа без всякакви причини. Ужас!“, отбеляза президентът. \r\n\r\n Той също така възложи отговорността на своя предшественик на този пост Барак Обама, защото не е „пресякъл червената линия“. Ако бившият президент беше действал решително, „сирийската катастрофа щеше да е приключила отдавна“, а Асад „щеше да е в небитието“. \r\n\r\n Опровержение от Русия \r\n\r\n Информацията за нова химическа атака в Сирия, за която хуманитарните организации обвиняват сирийската армия, е изфабрикувана. Това заяви руското външно министерство. \r\n\r\n „Продължава информационните измами за използването на хлор или други отровни вещества от правителствените войски“, се посочва в изявлението, качено на сайта на руското външнополитическо ведомство. \r\n\r\n Обвиненията за химическата атака са неоснователни и насочени към това да „опазят терористите и непримиримата радикална опозиция, която се отказва от политическото урегулиране“, категорични са в Москва. „Военната намеса под фалшиви и изфабрикувани предлози ... може да доведе до най-тежки последици“, предупреждават от руското МВнР. \r\n\r\n От своя страна руското министерство на отбраната също опроверга съобщенията за използването на химическо оръжие от сирийските войски в град Дума край Дамаск. Генерал-майор Юрий Евтушенко заяви, че информацията за използването на бомби с хлор се разпространява от т.нар. независими неправителствени организации, включително известните със своите фалшиви новини „Бели каски“. \r\n\r\n По данни на руските военни днес започва операция по извеждането от Дума на бойците от групировката „Джейш ал-Ислям“ и изявленията за химическа атака се използват от някои западни държави за провала на тази операция.  \r\n \n\t\t\t\t\t\t", "date": "2018.04.08", "title": "Тръмп обвини Русия и Иран за химическите атаки на Асад"}
{"url": "http://www.bnews.bg/article/239910-gerb_plovdiv_izpaknaha_s_kreativnost_za_rozhdeniya_den_na_tsvetanov_snimka", "text": "\n Днес в социалната мрежа Фейсбук попаднахме на поздравителна картичка от ГЕРБ Пловдив по повод рождения ден на Цветан Цветанов. \r\n\r\n Съдейки по дизайна на картичката, явно Цветанов го очаква як купон. Балонът ще се пука и ядене и пиене ще има до сутринта. Въпросът, обаче е кой балон ще се пукне пъри, този на партито или този на управляващите? Можем само да гадаем, въпреки че краят е очевиден!  \r\n\r\n \r\n \n\t\t\t\t\t\t", "date": "2018.04.08", "title": "ГЕРБ Пловдив изпъкнаха с креативност за рождения ден на Цветанов(СНИМКА)"}
{"url": "http://www.bnews.bg/article/239904-zlatka_raykova_kreshti_na_momiche_ti_znaesh_li_koya_sam_az_ma_bokluk_takav_a_posle", "text": "\n \r\n\r\n „Започнах да работя върху недостатъците си и това даде резултат. Научих се на смирение! Напълно различен човек съм и дори не си спомням за най-ужасяващите епизоди от миналото си”, обяснява силиконката.  Доскоро обаче Златка не беше нито смирена, нитко скромна. \r\n\r\n  Преди 6 години тя се залюби с наркобоса Камен Балбузанов – Куката и именно плевенският бабаит я превърна в същинска мутреса. След откровенията й за тоталната промяна, която претърпяла, паметливи побързаха да припомнят безсрамните й постъпки.   Навремето Райкова се славела като голяма скандалджийка и спретвала невиждани сеири навсякъде, където се появявала, твърдят свидетели.   Изцепките на плейметката стигнаха дотам, че се сби с фолк звездата Азис в морска дискотека, а криминалните хроники дълго описваха грозната свада.  \r\n\r\n   До разправията се стигнало, защото изпълнителят на „Хабиби” нарекъл Златка „селянка” и тя му отвърнала с шамар, а когато се намесила охраната на мафиота Куката, станало същинско меле. Златка се нахвърлила на певеца и започнала да скубе кичурите на перуката му. След този инцидент, изпълнителя завинаги се отказа да се облича като жена по време на участията си. Говори се, че Азис бил страшно огорчен и се зарекъл да прати Райкова в затвора, но после размислил и се отказал да я съди. Той не може да преглътне обидата и отказва да повярва в превъплъщението на Златка в добро момиче.  С това обаче историите на блондинката не свършват.  Преди време неизвестно момиче се оплака пред медиите, че Златка я унизила публично по особено грозен начин, принуждавайки я буквално да оближе токчетата на обувките й. \r\n\r\n Сцената се разиграла в елитно столично заведение, а „вината” на жертвата според самозабравилата се плеймейтка била, че я погледнала „странно”.   Тогава гардовете на Камен Куката повалили девойката на земята, а Райкова опряла крака си в лицето й с крясъци: \r\n\r\n  „Ти знаеш ли коя съм аз, ма, боклук такъв?!” След това Райкова принудила потърпевшата да почисти прашните й обувки с езика си, за да я унижи максимално. Момичето се разплакало, но това изобщо не смилило вулгарната блондинка. Тя дори изритала в лицето жертвата си. За да не бъде пребита от бой, жената изпълнила покорно нареждането и наистина облизала подметките на Райкова.   \r\n\r\n Дни по-късно момичето направило опит за самоубийство, нагълтвайки се с хапчета. Нейната съквартирантка я намира в безпомощно състояние и веднага вика „Бърза помощ”. Младата жена е спасена буквално на косъм, но се възстановява доста трудно. Майка й решава да подаде жалба в полицията, но малко по-късно се отказват, след като емисари на Камен Куката я заплашват, че ще пребият цялото семейство. „Всички помним какви ги вършеше Златка, беше наистина отвратителна!  \r\n\r\n Така че да не прави на сериозна семейна жена и да не се опитва да си гради биография на добър човек. Позорно е, че хората са с толкова къса памет и Нова телевизия участва в реабилитирането и препирането на имиджа на една нагла мутреса. Всеки има право на втори шанс, но надали Златка се е променила чак толкова много – просто сега й отърва да се прави на мила и добра, осъзнава, че този имидж се котира повече!”, коментират стари познайници на блондинката. \r\n  \r\n \n\t\t\t\t\t\t", "date": "2018.04.08", "title": "Златка Райкова крещи на момиче \"Ти знаеш ли коя съм аз, ма, боклук такъв\", а после....."}
{"url": "http://www.bnews.bg/article/239903-sofiya_veche_ima_noshten_gradski_transport", "text": "\n От тази нощ София вече има нощен градски транспорт. Той тръгва точно в полунощ от площад \"Александър Батенберг\" и достига до почти всяка точка на града. \r\n\r\n Във всеки рейс ще има и контрольор, който ще продава билетите от два лева на първата врата. Те ще важат за цялата нощ. \r\n\r\n Четирите линии ще се движат през цялата нощ, на интервал от 40 минути с общо 200 спирки. \r\n\r\n Новите линии са снабдени и с охранителни камери за безопасност.   \r\n \n\t\t\t\t\t\t", "date": "2018.04.08", "title": "София вече има нощен градски транспорт"}
{"url": "http://www.bnews.bg/article/239901-nad_70_dushi_zaginaha_v_siriya_imalo_li_e_himicheska_ataka", "text": "\n Десетки хора са загинали вчера в предполагаема химическа атака срещу последния бунтовнически бастион в района Източна Гута, близо до сирийската столица Дамаск, предаде ДПА. \r\nДоброволческата спасителна организация \"Бели каски\" твърди, че хеликоптер е хвърлил варел, пълен с експлозиви и химикали, върху град Дума, убивайки поне 40 души. Тя казва, че цели семейства са се задушили в мазетата си от отровния газ. \r\n\"Белите каски\" публикуваха в Twitter снимки на предполагаеми жертви на химическа атака, включително на жени и деца, лежащи безжизнено с пяна на устата. \r\nПроопозиционният Медиен център \"Гута\" каза, че 75 цивилни са загинали при атаката. \r\nОфициалната сирийска информационна агенция САНА отхвърли твърденията. \r\n\"Някои медии, известни с подкрепата си за терористи, твърдят, че армията е използвала химически оръжия в град Дума при военната си операция в отговор на атаките, извършени от терористична организация срещу няколко квартала на Дамаск и околностите\", каза САНА. \r\nГоворителката на Държавния департамент на САЩ Хедър Науърт заяви, че ако бъде потвърдена достоверността на информациите за химическа атака, международната общност трябва да отговори, предаде Франс прес. \r\n\"Русия, със своята неизменна подкрепа за режима, носи крайната отговорност за тези жестоки нападения\", каза тя. \r\n  \r\n \n\t\t\t\t\t\t", "date": "2018.04.08", "title": "Над 70 души загинаха в Сирия, имало ли е химическа атака?\r\n"}
{"url": "http://www.bnews.bg/article/239902-nyama_postradali_balgari_v_myunster", "text": "\n Няма пострадали наши сънародници при вчерашния инцидент в германския град Мюнстер. \r\n\r\n Това съобщи генералният ни консул във Франкфурт на Майн Стефан Димитров след проведен разговор с полицията в Мюнстер, съобщиха от МВнР. \r\n\r\n Вчера ван се вряза в ресторант на открито в старата част на града, инцидентът взе четири жертви. \r\n \n\t\t\t\t\t\t", "date": "2018.04.08", "title": "Няма пострадали българи в Мюнстер"}
{"url": "http://www.bnews.bg/article/239892-balgarka_ekskluzivno_za_koshmara_v_myunster_tazi_nosht_naistina_za_nas_hristos_vazkrasna", "text": "\n Наистина за нас Христос възкръсна. Много сме щастливи, че не сме пометени от буса. Това заяви в ефира на Нова телевизия Пенка Влъчкова, която, както се оказва, е имала намерението със семейството си да седне точно в това заведение, което бе пометено от психопата с бус, но в крайна сметка не го направила.  \r\nВремето беше прекрасно. Минахме точно покрай този ресторант. Последните снимки, които направих, бяха около ресторанта. Баща ми се беше уморил от разходката и каза „дайте тука да седнем“. Но нещо отвътре ми подсказа да продължим напред. Повървяхме 200 метра и чухме зад нас суматоха. Разхвърчаха се линейки, пожарни полиция. Имаше много тежко въоръжени полицаи. Над нас летяха два хеликоптера“, разказа Влъчкова. \r\n\r\n \"Хората се уплашиха. Собствениците на ресторантите започнаха да говорят за случилото се. Всички в един момент станахме приятели. Всички започнаха да говорят за Господ на поразника. Буквално преди няколко минути по-рано видяхме жертвите - радостни със семействата си, отишли на обяд да се насладят на хубавото време“, каза още тя. \r\n\r\n По думите ѝ, в момента в града има затишие. „Но снощи брат ми трябваш да дойде към нас. Улиците са били затворени, разпитали са го, защо иска да напусне централната част на града, понеже аз живея в покрайнините му“, каза още Пенка. Тя разказа още, че до късно през нощта е имало хора, които не са били допускани до жилищата си в централната част на града. Били са разпитвани. Телата на жертвите са били преместени през нощта. В момента всичко се разчиства. \r\n  \r\n \n\t\t\t\t\t\t", "date": "2018.04.08", "title": "БЪЛГАРКА ЕКСКЛУЗИВНО ЗА КОШМАРА В МЮНСТЕР ТАЗИ НОЩ: Наистина за нас Христос възкръсна"}
{"url": "http://www.bnews.bg/article/239891-kakvo_vreme_shte_ni_donese_velikden_da_ochakvame_li_valezhi", "text": "\n През следващото денонощие облачността ще е разкъсана, през деня над много райони намаляваща до предимно слънчево. Валежи са малко вероятни. Ще продължи да духа до умерен, в Източна България и временно силен вятър от изток-североизток. Минималните температури ще са между 5 и 10 градуса, максималните - между 17 и 22 градуса, по морския бряг ще са по-ниски - между 11 и 16 градуса. \r\n  \r\nНад Черноморието облачността ще е променлива. Без валежи. Ще духа умерен и временно силен североизточен вятър. Максималните температури ще са между 11 и 16 градуса. Температурата на морската вода е около 10 градуса. Вълнението на морето ще е 3-4 бала. \r\n  \r\nНад планините ще бъде предимно слънчево, с временни увеличения на облачността. Само на изолирани места след обяд краткотрайно ще превали. Ще духа умерен вятър от източната четвърт. Максималната температура на височина 1200 метра ще около 12, на 2000 метра - около 6 градуса. \r\n  \r\nВ понеделник вятърът чувствително ще отслабне, в много райони и ще стихне. Ще преобладава слънчево време. Сутринта ще е студено с минимални температури между 3 и 8 градуса, но дневните температури ще се повишат и максималните ще бъдат между 18 и 23 градуса. Във вторник сряда ще бъде предимно слънчево. В следобедните часове над планинските райони в Западна България ще се развива купеста облачност, но вероятността за валежи е малка. Повишението на температурите ще продължи. \r\n \n\t\t\t\t\t\t", "date": "2018.04.08", "title": "КАКВО ВРЕМЕ ЩЕ НИ ДОНЕСЕ ВЕЛИКДЕН? Да очакваме ли валежи? "}
{"url": "http://www.bnews.bg/article/239893-saprichastnost_lideri_ot_tsyal_svyat_izkazaha_saboleznovaniya_kam_germaniya", "text": "\n Френският президент Еманюел Макрон изрази в Туитър своите съболезнования към Германия във връзка с трагедията в Мюнстер вчера, предаде Франс прес.  \r\n\r\n Всички мои мисли са за жертвите от атаката в Мюнстер. Франция споделя страданието на Германия\", написа той.  \r\n\r\n Съболезнования поднесе и президентът на Русия Владимир Путин. В телеграма до германския президент Франк-Валтер Щайнмайер руският държавен глава го моли да предаде думи на искрено съчувствие към роднините и близките на загиналите и пожелания за скорошно оздравяване на всички пострадали, съобщи пресслужбата на Кремъл.  \r\n\r\n “Скърбим заедно с Мюнстер. Моите мисли са с жертвите и техните близки. Огромна благодарност към всички, които им помагат в този труден момент. Желая сили на тях, и разбира се, на пострадалите\", заяви председателят на Европейската комисия Жан-Клод Юнкер на сайта на ЕК.  \r\n\r\n Своето съчувствие изрази в Туитър и генералният секретар на НАТО Йенс Столтенберг. Припомняме, че и германският канцлер Ангела Меркел заяви, че е дълбоко потресена от ужасните събития в Мюнстер. Ще бъде направено всичко за изясняването на случая и за подкрепа на пострадалите и техните близки, написа тя в Туитър.   \r\n\r\n   \r\n \n\t\t\t\t\t\t", "date": "2018.04.08", "title": "СЪПРИЧАСТНОСТ! Лидери от цял свят изказаха съболезнования към Германия!"}
{"url": "http://www.bnews.bg/article/239894-pozhar_zapali_se_tramp_tauar", "text": "\n За пожар в Ню Йорк съобщават световните агенции. На 50-ия етаж на небостъргача Тръмп Тауър тази нощ е имало запалване. Небостъргачът се намира в района на Манхатън. В началото е било обявено, че пожарът е с втора категория на опасност, след което тя е била повишена до трета. \r\n\r\n По данни на противопожарната служба на Ню Йорк няма пострадали.  На 58-ия етаж на небостъргача се намират офисите на бизнесимперията на президента на САЩ Доналд Тръпм. През 2016-та година там бе базиран и предизборния щаб на кандидата на републиканците. Това не е първият пожар в небостъргача през тази година. \r\n\r\n През януари се запали покривът. Тогава пострадаха двама души. Причината за инцидента засега е неизвестна.  \r\n  \r\n \n\t\t\t\t\t\t", "date": "2018.04.08", "title": "ПОЖАР! Запали се Тръмп Тауър"}
{"url": "http://www.bnews.bg/article/239895-badzhak_zhurnalistkata_zheni_marcheva_schupi_tapomera_pozdravi_zritelite_s_rozhdestvo_hristovo", "text": "\n Водещата на сутрешния блок на bTV през уикенда Жени Марчева сътвори нечуван гаф рано-рано днес.  \r\n\r\n Навръх Великден брюнетката се изложи тотално, обърквайки двата най-светли християнски празника.  Марчева поздрави зрителите с \"Честито Рождество Христово\". Журналистката реагира бързо на скандалния си гаф, поправяйки се с \"Възкресение Христово\".  \r\n\r\n Припомняме, че водещата бе определена от евродепутата Николай Бареков като \"баджак журналистка\".  Преди време бившият телевизионер се разгневи на Марчева, след като го накара да преведе едно изречение от британското издание The Times. Тогава екслидерът на ББЦ демонстративно напусна студиото. \r\n\r\n   \r\n \n\t\t\t\t\t\t", "date": "2018.04.08", "title": "БАДЖАК ЖУРНАЛИСТКАТА ЖЕНИ МАРЧЕВА СЧУПИ ТЪПОМЕРА! Поздрави зрителите с Рождество Христово!"}
{"url": "http://www.bnews.bg/article/239896-skandal_nito_edna_institutsiya_ne_pozdravi_balgarskiya_narod_za_velik_den_snimki", "text": "\n Нито една от официалните институции не си направи труда да поздрави нацията чрез официалните \r\nси сайтове. При извършена проверка установихме, че на официалните сайтове на Народното събрание, \r\nПрезидент, Министерски съвет и Омбудсман, липсваше поздрав към нацията за най-светлия християнски \r\nпразник. \r\n\r\n Поведението на тези институции е повече от скандално! Да не направиш и най-малкото усилие \r\nда поздравиш народа на най-светлия, най-истинския празник, е не просто укоримо, то е повод за презрение \r\nи размисъл какви хора ни управляват и заслужават ли въобще да заемат тези постове? \r\n\r\n \r\n\r\n   \r\n \n\t\t\t\t\t\t", "date": "2018.04.08", "title": "Скандал! Нито една институция не поздрави българския народ за Велик ден! (СНИМКИ)"}
{"url": "http://www.bnews.bg/article/239897-terorat_ne_spira_22_godishen_razstrelya_trima_v_avtobus_snimka", "text": "\n Нова трагедия се разигра в САЩ, след като млад мъж откри стрелба в частен автобус за развлечения в град Рокфорд, щата Илинойс. Трима души са загинали, съобщава Fox News. По данни на полицията инцидентът се е случил около 3.30 часа през нощта в събота. \r\nШофьорът на автобуса, нает от пътниците предишната вечер, е подал сигнала към полицията и е изчакал органите на реда на бензиностанция. \r\nСтрелецът е идентифициран и полицията го издирва. Това е 22-годишен афроамериканец на име Рахим Кинг. Полицията помоли хората за съдействие, като посочи, че младият мъж вероятно е въоръжен и е опасен. \r\n\r\n \r\n  \r\n \n\t\t\t\t\t\t", "date": "2018.04.08", "title": "ТЕРОРЪТ НЕ СПИРА! 22-годишен разстреля трима в автобус (СНИМКА)\r\n\r\n\r\n"}
{"url": "http://www.bnews.bg/article/239900-patriarh_neofit_neka_vsichki_da_izpitat_radostta_ot_hristovoto_vazkresenie", "text": "\n На този хубав слънчев ден, когато се радваме на Христовото Възкресение, пожелавам на всички от сърце да изпитат тази радост и да живеят с нея.\" Това каза патриарх Неофит преди богослужението в църквата \"Св. Неделя\" на Второ Възкресение Христово. Патриархът поздрави вярващите пред храма с думите: \"Христос Воскресе\", а те му отвърнаха, както повелява традицията с \"Воистина Воскресе\". \r\n\r\n На тази служба Евангелието се чете на различни езици – днес бе прочетено на 10 езика, по традиция софийският митрополит и патриарх Неофит чете Евангелието на Черковнославянски. Нарича се \"второ\", тъй като за втори път след полунощ звучи евангелският текст, благовествуващ за възкръсналия Христос. На това тържествено богослужение евангелието се повтаря на различни езици, като смисълът е словото Божие и вестта за възкръсналия Христос да достигнат до всички народи, до цялото човечество.  \r\n  \r\n \n\t\t\t\t\t\t", "date": "2018.04.08", "title": "Патриарх Неофит: Нека всички да изпитат радостта от Христовото Възкресение \r\n\r\n"}
{"url": "http://www.bnews.bg/article/239898-pishman_institutsii_mvr_izpusna_begaltsite_dokato_se_nakanyat_da_otidat_na_myastoto_kadeto_bili_te_duhnali", "text": "МВР изпусна двамата избягали затворници Владимир Пелов и Радослав Колев след сигнал, че обитават вила в село Огоя, Софийско. Това научи Frognews.bg от свои източници във вътрешното ведомство. В петък собственик на вила в село Огоя решил да отиде за празниците. Отдалеч видял, че коминът на къщата пуши. Приближил се на достатъчно разстояние и установил, че вътре са се разположили двамата издирвани под дърво и камък престъпници. Незабавно подал сигнал в полицията, но докато тя се организира, бегълците успели да усетят чуждото присъствие и духнали. Оттогава местността е наситена с тежковъоръжени барети. Цял автобус маскирани полицаи обикалят района, но от Владимир Пелов и Радослав Колев няма и следа. Обичайно при тежки инциденти полицията винаги призовава гражданите да съдействат. В случая обаче положителната развръзка не е станала именно заради лоша организация от страна на полицията. От МВР пазят пълно мълчание по развитието на случая.", "date": "2018.04.08", "title": "ПИШМАН ИНСТИТУЦИИ! МВР изпусна бегълците! Докато се наканят да отидат на мястото, където били, те духнали "}
{"url": "http://www.bnews.bg/article/239899-brutalno_shofyor_pomete_tri_koli_v_mladost_i_izbyaga", "text": "\n Шофьор отнесе три коли пред блок 554 в столичния квартал \"Младост 1А\" малко след 4.00 часа тази нощ. Ударът бил много силен и разбудил хората в блока. Едва сутрината обаче била повикана полиция и станали ясни щетите. \r\nШофьорът е избягал след удара, а от изпадналия талон на автомобила най-вероятно става въпрос за открадната кола, тъй като се води собственост на жена, която е над 85 години. Полицията обаче тъпърва ще разяснява случая. \r\nКатастрофиралата кола е без номера. \r\n  \r\n \n\t\t\t\t\t\t", "date": "2018.04.08", "title": "БРУТАЛНО! Шофьор помете три коли в \"Младост\" и избяга\r\n"}
{"url": "http://www.bnews.bg/article/239890-hristos_voskrese_badete_zhivi_zdravi_i_blagosloveni", "text": "\n Христос Воскресе! Православните християни у нас и по света посрещат най-светлия празник - Възкресение Христово. \r\n\r\n Това е денят, в който синът Божи Иисус Христос възкръсва на третия ден, след като е разпънат на кръст и погребан. \r\n\r\n В нощта на Великден миряните отиват на църква и палят свещи, като е хубаво да занесат благодатния огън в дома си за здраве и благодат. \r\n\r\n След това деца и възрастни се чукат с червени яйца. Вярва се, че този, чието яйце се окаже най-здраво, по народно му борец или бияч, ще бъде най-здрав през годината. \r\n\r\n Червените яйца са символ на Христовата мъченическа кръв, а козунакът е символ на агнеца Божий – Христос. А след това с поздрава: \"Христос Воскресе – Во истина Воскресе\" вярващите ще се поздравяват следващите 40 дни. \r\n\r\n Екипът на BNews ви пожелава Великденските празници да ви донесат здраве, мир, надежда и красиви моменти с любимите хора! И нека никога да не забравяме, че Господ ни е създал човеци, за да носим човещината в себе си. \r\n\r\n   \r\n \n\t\t\t\t\t\t", "date": "2018.04.08", "title": "ХРИСТОС ВОСКРЕСЕ! Бъдете живи, здрави и благословени! "}
