{"url": "http://www.bnews.bg/article/263995-vietnam_se_vklyuchi_v_razsledvaneto_na_kamiona_ubiets_v_angliya", "text": "\n В разследването на камиона ковчег се включи още една държава - Виетнам. Причината е предположение, че една или няколко от жертвите са виетнамски граждани. \r\n\r\n 26-годишната Пам Тра Ми платила 30 хиляди паунда на трафиканти, за да стигне до Великобритания, твърди брат ѝ. Последното съобщение от нея той получил във вторник от Белгия, където момичето написало, че не може да диша. \r\n\r\n Би Би Си разполага с информация за още 2 виетнамски семейства, които твърдят, че техни близки са изчезнали, докато се опитвали да влязат във Великобритания нелегално. \r\n\r\n Междувременно британската полиция арестува четвърти заподозрян във връзка със случая. \r\n\r\n „48-годишен мъж от Северна Ирландия е арестуван на летище Станстед по-рано днес по подозрение в трафик на хора и убийство. 38-годишен мъж и 38-годишна жена също са в ареста по същите подозрения”, съобщи говорителят на полицията Пипа Милс. \r\n\r\n Според „Дейли мейл” задържаната жена е собственичката, на чието име е регистриран камионът в България. Телата на единайсет от жертвите бяха преместени в болница, където започва аутопсия. Предполага се, че повечето от загиналите са китайски граждани. \r\n\r\n Белгийските власти не са установили как контейнерът е стигнал до пристанището в Зеебрюге - последната спирка в пътуването на загиналите мигранти към Острова. \r\n \n\t\t\t\t\t\t", "date": "2019.10.26", "title": "Виетнам се включи в разследването на камиона убиец в Англия"}
{"url": "http://www.bnews.bg/article/263996-den_za_razmisal_predi_mestniya_vot_v_nedelya", "text": "\n Днес е ден за размисъл преди местния вот - не се допуска предизборна агитация. Съгласно Изборния кодекс не разрешено да се публикуват данни от социологически проучвания, от допитвания до общественото мнение, както и от Екзитпол за резултатите и нагласите на избирателите за подкрепа на определена партия, коалиция, местна коалиция или независим кандидат до приключването на изборния ден в 20.00 часа на 27 октомври. \r\n\r\n За участие в местните избори в ЦИК регистрираните партии и коалиции са общо 66 - 59 партии и 7 коалиции.  \r\n\r\n В изборите за общински съветници и кметове, право на глас имат хората с българско гражданство, навършили 18 години. Имат регистрация по постоянен и настоящ адрес на територията на страната към 26-ти април 2019-а. Които не са под запрещение и не изтърпяват наказание лишаване от свобода.  \r\n\r\n „В общините ще има различни бюлетини според броя на кандидатите. Специфичното тази година е, че имаме графа „не подкрепям никого”. В листата за избор на кмет отляво са написани имената на партиите и местните коалиции, които са издигнали кандидата. Отдясно се намират имената на кандидатите за кмет на община. Независимите кандидати са отбелязани като такива, за да може се отрази, че те не са издигнати от нито една политическа сила. На гърба на бюлетината има два печата”, заяви говорителят на ЦИК Александър Андреев в ефира на „Събуди се”. Той допълни, че бюлетината за общински съветници е най-объркваща за избирателите, тъй като е доста дълга.  \r\n\r\n „Преди да влезем в изборното помещение, е хубаво да се запознаем с информационното табло. Там ще има образци на изборните книжа”, каза още Андреев. \r\n \n\t\t\t\t\t\t", "date": "2019.10.26", "title": "Ден за размисъл преди местния вот в неделя"}
{"url": "http://www.bnews.bg/article/263999-osvobodeni_sa_zadarzhanite_sled_signal_za_targoviya_s_vot_v_tsarevo", "text": "\n Тримата задържани след сигнал за купуване на гласове в Царево са освободени. \r\n\r\n Снощи при спецакция на полицията в ромските махали в Царево и Ахтопол бяха извършени мащабни претърсвания на къщи и обиски. \r\n\r\n Униформените са действали по сигнал за подготовка на търговия с вот. \r\n\r\n При акцията са задържани и отведени за разпит тарторите на ромските махали. \r\n \r\nПо непотвърдена информация, в единия от тях полицаите са намерили голяма сума пари. \r\n\r\n Освободени са поради липса на достатъчно доказателства.  \r\n\r\n   \r\n \n\t\t\t\t\t\t", "date": "2019.10.26", "title": "Освободени са задържаните след сигнал за търговия с вот в Царево"}
{"url": "http://www.bnews.bg/article/263998-evakuiraha_okolo_50_000_dushi_zaradi_pozharite_v_kaliforniya", "text": "\n Милиони жители на Калифорния са застрашени да останат без ток заради бушуващите горски пожари в щата. \r\n\r\n Компанията \"Пасифик газ енд електрик\" каза, че може да се наложи да изключи електричеството на 36 окръга поради прогнози за силен вятър, който може да нанесе поражения върху съоръжения и да предизвика нови пожари. \r\n \r\nНа този фон около 50 000 души бяха принудени да напуснат домовете си. \r\n\r\n В окръзите Сонома и Лос Анджелис е обявено извънредно положение. \r\n \n\t\t\t\t\t\t", "date": "2019.10.26", "title": "Евакуираха около 50 000 души заради пожарите в Калифорния"}
{"url": "http://www.bnews.bg/article/263997-komentar_na_viden_advokat_ot_sak_za_poslednite_izliyaniya_na_provaleniya_sorosoid_hristo_ivanov", "text": "\n Днес във фейсбук попаднахме на коментар на видния български адвокат Стефан Гайдарски по повод последните излияния на Христо Иванов в навечерието на изборите. Вижте какво написа Гайдарски в личният си профил в социалната мрежа!  \r\n\r\n \r\n\r\n Ицката, на общия фон, не е глупаво момче. \r\n\r\n Ролята на дисидент срещу Борисов е изключително смешна.Всичките дрънканици не отговарят на въпроса защо се съгласи да бъде министър на правосъдието във второто правителство на ГЕРБ. \"Историческите\" компромиси да си ги говорят по кръчмите. Няма прошка за подобно поведение. Имам предвид от избирателите, а останалото е без значение.  \r\n\r\n Оправданията как той мислел едно, пък станало друго, а всъщност полувменяемата Катюша внесла законопроекта, към който той няма реално отношение, да си ги говори в къщи. Година и един месец беше министър. Ако си беше тръгнал на първия месец, още тогава знаеше, че няма да я бъде неговата, като нищо днес можеше да е председател на парламентарно представена партия, а не на НПО.  \r\n\r\n Днешното му текстче също го изобличава до дъно. Вече съм уморен от непрекъснатото потвърждение на тезата си, че отзад е без значение. Отпред е достатъчно.  \r\n\r\n Бил жертва на медийно затъмнение Ицката... Сериозно? Единичната \"подигравка\" от страна на БТВ по никакъв начин не го прави медийно затъмнен, само страшно нахален без покритие.  \r\n\r\n Внушението, че Румен Ненков е предложил Лозан Панов за председател на ВКС също е нелепо. Нееднократно Ненков подчерта, че просто е посочил три имена при отказа той сам да се кандидатира. Отношението му към медиите също е показателно. \"Цех\" за съдебни репортери. Ха- Ха- Ха.  \r\n\r\n Ако Ицката имаше властта на Борисов и можеше да избира главен прокурор, щеше да ни изпозаключи за статуси във Фейсбук половината народ. И тази нагласа е видна от коментар. Мъдрият български народ обаче го е поставил на място. А стругарите, фрезистите и огнярите от \"цеха\" за съдебна журналистика са напълно безполезни поради сбърканата длъжностна характеристика и неадекватен бригадир.  \r\n\r\n Ицката е един от основните виновници за липсата на масовост в реакциите срещу Гешев. За нищо го не бива, миличкият!  \r\n\r\n Пиша това с огромно съжаление за пропилени възможности заради някаква си персонална политическа бездарност. Жалко, наистина много жалко!  \r\n\r\n   \r\n \n\t\t\t\t\t\t", "date": "2019.10.26", "title": "Коментар на виден адвокат от САК за последните излияния на проваления соросоид Христо Иванов "}
{"url": "http://www.bnews.bg/article/264001-eto_koi_sa_nositelkite_na_titlata_misis_balgariya_2019_galeriya", "text": "\n На 25 октомври, петък, в бална зала  Монтесито, се проведе 21-то издание на националния конкурс за омъжени жени „Мисис България 2019. \r\n\r\n Повече от 300 бяха кандидатките за короните на предварителния кастинг, а специална комисия определи 14 финалистки, които се бориха за титлите „Мисис България Universe”, „Мисис Бългaрия Europe”, „Мисис България World”, „Мисис България International” Бяха  избрани и сребърните финалистки  ,които ще представят страната ни на международни конкурси. \r\n\r\n Запазва се тенденцията  интерес към конкурса  да проявяват  омъжени дами с висше образование и престижни професии. Сред кандидатките за тазгодишните титли бяха лекари, адвокати, бизнес дами, но също така и  домакини, както и българки, живеещи в чужбина. \r\n\r\n В първи тур участничките излязоха с  бижута от естествени перли ,  корали и камъни на Velmar. Във втори тур по традиция на сцената да ги подкрепят излязоха техни близки и приятели .   \r\n\r\n За първи път участничките и гостите имаха възможност да опитат KANGEN - единствената вода в света, която е създадена от японски професор  преди 45 години като сертифициран медицински уред използван в болници и противоракови клиники.Антиоксиантна, алкална, преструктурирана вода . \r\n\r\n Специален поздрав  към гостите отправи  Радостина Йовкова солистка от фолклорен ансамбъл „Филип Кутев” \r\n\r\n Журито бе съставено от носителките на титлата „Мисис България“ през годините , както и представители на спонсорите между които Верджиния Кръстева – „Дари травел“ и  Анелия Петкова – „Брайдъл Фешън“.     \r\n\r\n Най-красивите омъжени дами на България получиха подаръци от:Premium Health products & Benostan България - най-добрите козметични и лайфстайл продукти  , Revanesse-канадски дермалн ифилъри ,Tonino Lamborgini,Body T@lk , Bridal Fashion,Merelin Cosmetics-израелска козметика от мъртво море  , клиника \"Spectro  Aesthetics, Locherber Milano-италиански интериорни аромати , Skin professional Dead Sea Cosmetic- уникални формули с лифтинг ефект ,както и избрана процедура от д-р Асе Лозанов  основател на Монте Карло Бюти институт,а Рефан подариха на всички участнички новата златна серия „Рефан GOLD Collection” \r\n\r\n   Тази година средствата, събрани от благотворителната кампания на „Мисис България“ ще бъдат предоставени за социално слаби пациенти на болница и техните нужди .Отново основен дарител на кампанията беше Мисис дама на годината Гергана Ташкова ,която откупи картина на дете от Асамблеята „Земята на децата „.    \r\n\r\n Водеща на събитието бе  Тв водещата и журналист Нели Пандилова . \r\n\r\n \r\n\r\n Сребърни медалистки станаха : \r\n\r\n Мисис България Transcontinental 2019 –  Красиана Василева – 24 години с три годишна дъщеря ,на която е посветила цялото време. \r\n\r\n Мисис България Universal 2019 –Мануела Парушева -30 години от Варна в момента учи четвъртото си висше в медицински университет Варна.Омъжена е с 1 дъщеря на 5 години.Работи във фармацефтична компания . \r\n\r\n Мисис България Top of  the world  2019 –Йорданка Зафирова от Варна юристконсулт със син на 3 години \r\n\r\n Мисис България Worldwide 2019 – Марина Цветанова   на 27 години от София.Професионален модел и притежател на сайт за дрехи .Майка на момче на 7 години  \r\n\r\n Носителки на титлата Мисис България 2019 станаха : \r\n\r\n „Mrs Bulgaria” 2019 World – Мира   Стоянова с едно дете на 2 години и 6     месеца- бизнес дама \r\n\r\n  “Mrs Bulgaria” 2019 International  – Неделина Цанева – 25 години модел и собственик на автокъща      \r\n\r\n  “Mrs Bulgaria” 2019 Europe –Емилиана Стоименова – София 38 години п образованеие магистър българска филология,има две деца – момиче на 9  и момче на 7. PR на министерството на икономиката . \r\n\r\n “Mrs Bulgaria” 2019 Universe – Яна Коджейкова – Бургас на 32 години –син на   5 години и работи  с мъжа си в семейния бизнес . \r\n\r\n  Фотограф Теодор Атанасов – „Качество, дизайн и точност” \r\n \n\t\t\t\t\t\t", "date": "2019.10.26", "title": "Ето кои са носителките на титлата „Мисис България 2019“ (Галерия)"}
{"url": "http://www.bnews.bg/article/264000-vavezhdat_promeni_v_dvizhenieto_v_sofiya_zaradi_izborite", "text": "\n Във връзка с провеждането на избори за общински съветници и кметове на 27.10.2019 г. ще се въведат промени в движението в София, съобщиха от Столична община. \r\n\r\n От 18:00 часа на 27.10.2019 г. до приключване на транспортирането и предаването на изборните материали ще се забрани престоят и паркирането на пътни превозни средства по бул. „Асен Йорданов“, между \"Площад на авиацията\" и бул. „Шипченски проход“; \r\n\r\n От 20:00 часа на 27.10.2019 г. до приключване на транспортирането и предаването на изборните материали ще се ограничи движението по бул. „Асен Йорданов“ между \"Площад на авиацията\" и бул. „Шипченски проход“. \r\n \n\t\t\t\t\t\t", "date": "2019.10.26", "title": "Въвеждат промени в движението в София заради изборите"}
{"url": "http://www.bnews.bg/article/263994-barekov_hristo_ivanov_i_radan_kanev_sa_lazhtsi_i_izmamnitsi_te_varzaha_ratsete_na_prezidenta_da_ne_bi_ivan_kostov_da_se_strahuva_ot_geshev", "text": "\n \"Христо Иванов и хората му са диви популисти, лъжци, измамници и мошеници.\" \r\n\r\n Това заяви бившият евродепутат Николай Бареков по повод окупациите на Орлов мост снощи, а сега и на президентството, за да бъде оказан натиск върху Румен Радев да не подписва указа за избирането на Иван Гешев за главен прокурор. \r\n\r\n \"Той и Радан Кънев се опитват да спекулират с една високо интелигентна личност, какъвто е българският държавен глава, като буквално го вкарват в капана на импийчмънта, заложен от самите тях. Член 129 от Конституцията беше променен през 2015 г. по предложение на Христо Иванов и Радан Кънев, така че президентът да не може да откаже предложението на ВСС след повторното му гласуване\", припомня Бареков. \r\n\r\n \"Тази промяна се роди в лабораторията на Иво Прокопиев и кръга \"Капитал\" и сега тя се обръща срещу самите тях. Те измислиха и тази процедура за избор на главен прокурор. Те измислиха и допълнението, което задължава президента да подпише при повторно гласуване на върнатата от него кандидатура, за която дотогава имаше законов вакуум\", заявява Бареков. \r\n\r\n \"Сега срещу кого протестират? Тази тяхна истерия покрай избирането на Иван Гешев за главен прокурор да не би да е свързана с факта, че в момента тече мощно разследване, което Иван Костов обяви сам за себе си? Всички говорят, че подсъдимите олигарси се чувстват застрашени от Гешев. Но защо се забравя и факта, че на Иван Костов вероятно също му предстои да седне на подсъдимата скамейка до тези олигарси?\", прогнозира Николай Бареков.  \r\n \n\t\t\t\t\t\t", "date": "2019.10.26", "title": "БАРЕКОВ: Христо Иванов и Радан Кънев са лъжци и измамници. Те вързаха ръцете на президента. Да не би Иван Костов да се страхува от Гешев?"}
