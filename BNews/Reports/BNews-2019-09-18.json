{"url": "http://www.bnews.bg/article/263446-adel_si_kupi_imenie_do_doma_na_bivshiya_si", "text": "\n Британската певица Адел купи имение в Бевърли Хилс за почти 11 милиона долара. То е разположено до дома на нейния бивш съпруг Саймън Конецки, съобщава БГНЕС. \r\n\r\n Двамата ги разделя само една улица. Все пак къщата на Конецки струва по-евтино – 9,5 милиона долара. \r\n\r\n Имението на носителката на наградите „Грами“ и „Оскар“ има пет спални, шест бани, офис, художествено студио, стая за ръкоделие, библиотека, фитнес зала и доста други глезотии. \r\n\r\n Адел обяви, че се разделя със Саймън през април тази година след 9 години съвместен живот, три от които прекарани в брак. Двойката има син Анджело. \r\n\r\n През септември стана известно, че певицата официално е подала молба за развод. \r\n \n\t\t\t\t\t\t", "date": "2019.09.18", "title": "Адел си купи имение до дома на бившия си"}
{"url": "http://www.bnews.bg/article/263452-marinela_arabadzhieva_se_pobolya_v_aresta_pusnaha_ya_pod_domashen_arest", "text": "\n Маринела Арабаджиева е пусната под „домашен арест“. Мотивите за решението са влошено здравословно състояние. \r\n\r\n Арабаджиева е обвинена в данъчни престъпления и в края на май заедно със съпруга си Ветко Арабаджиев бяха екстрадирани от Испания. \r\n\r\n Тогава съдът я остави в ареста. \r\n\r\n Мотивите на съда тогава бяха, че зивършеното престъпление е тежко и има вероятност да се укрие заради дългото ѝ издирване в чужбина. \r\n\r\n Днес съдът проведе закрито заседание. Още в самото начало адвокатът на Маринела – Ина Лулчева, пожела в залата да останат само нейни близки заради подробности, свързани със здравословно й състояние. Съдът прие искането. \r\n \n\t\t\t\t\t\t", "date": "2019.09.18", "title": "Маринела Арабаджиева се „поболя“ в ареста. Пуснаха я под домашен арест\r\n"}
{"url": "http://www.bnews.bg/article/263455-misteriya_okolo_smartta_na_taylandski_model_tyaloto_e_otkrito_v_asansyor", "text": "\n Мистерия витае около смъртта на 25-годишния модел Титим Бел Норафанпипат, след като безжизненото ѝ тяло е намерено в асансьор на жилищна сграда в Банкок вторник сутринта, съобщава \"Дейли мейл\". \r\n\r\n Запис от камера в сградата показва как мъж пренася тялото на младата жена до асансьора, след което го оставя на пода и си тръгва. \r\n\r\n Тайландската полиция казва, че е прекалено рано да назове конкретен заподозрян. Изчакват се резултатите от аутопсията.  \r\n\r\n Върху тялото няма видими белези от рани. \r\n\r\n Мъж, разпитан от полицията, твърди, че е завел модела в дома си, тъй като тя била \"твърде пияна\", за да му каже адреса си. Двамата са били на едно и също събитие по работа.     \r\n\r\n Мъжът казал на полицаите, че момичето е припаднало преди той да научи къде живее, затова я оставил да спи в леглото му и се обадил на неин приятел, който да я прибере. \r\n\r\n В социалните мрежи същият отрича да я е наранил: \"Обещавам, че няма да избягам, защото съм невинен. Може би се държа лековато, но съм джентълмен... Ако ме чуваш, Бел, моля, разбери ме\". \r\n\r\n Бел има повече от 73 000 последователи в Инстаграм към момента на смъртта си. Феновете ѝ активно публикуват коментари в профила ѝ в социалната мрежа, за да отдадат почит към нея. \r\n \n\t\t\t\t\t\t", "date": "2019.09.18", "title": "Мистерия около смъртта на тайландски модел, тялото е открито в асансьор\r\n"}
{"url": "http://www.bnews.bg/article/263451-ekskluzivno_sotir_tsatsarov_obvinitelniyat_akt_sreshtu_predsedatelya_na_dabch_shte_bade_gotov_vseki_moment", "text": "\n Главният прокурор Сотир Цацаров току що заяви в парламента, че обвинителният акт срещу председателя на ДАБЧ във връзка с търговията с българско гражданство ще бъде готов всеки момент. Това, което е забавило неговото изготвяне в свързано с изискването на закона, информацията и доказателствата, които са събрани чрез специални разузнавателни средства да бъдат изготвени и в текстови формат. Този нюанс на практика показва, че прокуратурата разполага с огромна база доказателства срещу организираната престъпна група, която е действала в ДАБЧ и е търгувала с българско гражданство. Според наши източници, обвинението разполага и със сериозни доказателства за участие на определена политическа формация в състава на паспортната мафия. \r\n \n\t\t\t\t\t\t", "date": "2019.09.18", "title": "Ексклузивно! Сотир Цацаров: Обвинителният акт срещу председателя на ДАБЧ ще бъде готов всеки момент"}
{"url": "http://www.bnews.bg/article/263450-izverg_zatvornik_prebi_povtorno_dashterya_si_prokuraturata_go_pribra", "text": "\n По искане на Районната прокуратура в Девня съдът задържа под стража домашен насилник, освободен от затвора през август \r\n\r\n 37-годишният Динко С. е задържан под стража с определение на Девненския районен съд по искане от Районната прокуратура. Това се случва само месец и 17 дни след освобождаването му от затвора, където изтърпял ефективна шестмесечна ефективна присъда за закана с убийство на длъжностно лице от Агенция за закрила на детето в Девня. \r\n\r\n На 28 август тази година осъжданият шест пъти Динко отново се заканил с убийство, но този път на бащата си. На 9 септември той причинил на непълнолетната си дъщеря лека телесна повреда, изразяваща се в травматичен оток на главата и ожулване на дланта й. И двете престъпления 37-годишният мъж е извършил в условията на домашно насилие. \r\n\r\n Личността на обвиняемия според прокуратура е с висока степен на обществена опасност. Извършените престъпления се доказват от събраните по досъдебното производство гласни и писмени доказателства. Съществува реална опасност, ако е на свобода, Динко С. да се укрие и да извърши друго престъпление. Мотивите на искането на Районната прокуратура 37-годишният обвиняем да бъде задържан под стража се споделят и от състав на Девненския районен съд. \r\n\r\n Определението на съда, с което е взета мярката за неотклонение „Задържане под стража“, подлежи на обжалване пред Варненския окръжен съд. \r\n \n\t\t\t\t\t\t", "date": "2019.09.18", "title": "ИЗВЕРГ: Затворник преби повторно дъщеря си - прокуратурата го прибра"}
{"url": "http://www.bnews.bg/article/263454-ronaldo_seksat_s_dzhordzhina_prevazhozhda_dori_nay_dobriya_mi_gol", "text": "\n Бившият футболист на \"Реал\" (Мадрид) Кристиано Роналдо твърди, че сексът с половинката му Джорджина превъзхожда дори най-добрия му гол в знаменитата му кариера - този срещу настоящия му отбор \"Ювентус\" със задна ножица през пролетта на миналата година в четвъртфиналите на Шампионската лига. \r\n\r\n \"Опитвах се да вкарам такъв гол в продължение на много години. Бях отбелязал 700 гола, но точно такъв не бях. И начинът, по който го направих срещу Буфон - беше красив гол\". \r\n\r\n Само няколко месеца, след като отбеляза задната ножица срещу \"Ювентус\", португалецът подписа със \"Старата госпожа\" срещу сумата от 100 млн. долара. \r\n\r\n \"Когато ме представяха и излязох на стадиона - тези хора там как ме аплодираха, бях \"уау\". Това ме изненада много, защото никога не се беше случвало в живота ми. Това беше невероятен момент\". \r\n\r\n Но въпреки това бившата звезда на Манчестър Юнайтед сподели в откровенно интервю, че радостта, която му е донесла голът, не може да се сравни с любовта му с Джорджина: \"По-хубав от секса? Не, не! Не и щом съм с моята Джо.\" \r\n\r\n Двамата се срещат от 2016 година. Роналдо и моделката имат дъщеричка - Алана. А футболният ас има още три деца - 9-годишният Роналдо Джуниър и близнаците Ева и Матео, които са от сурогатна майка. \r\n\r\n На въпрос дали планират сватба, Роналдо отговори: \"Защо не? Ще се оженим един ден със сигурност. Това също е мечта на майка ми. Джорджина е страхотна. Тя е мое гадже и мой приятел. Отварям си сърцето за нея, както и тя за мен.\" \r\n\r\n 25-годишната красавица наскоро заяви в интервю: \"Първата ни среща беше в \"Гучи\", където работех като търговски асистент. Дни по-късно се видяхме отново на събитие, но на друга марка. Тогава успяхме да говорим на спокойствие, извън работната среда. Това беше любов от пръв поглед и за двамата. Да си партньор на някой толкова известен не е лесно, но не бих го променила за нищо на света. Това, което чувствам към него, е по-силно от всичко.\" \r\n \n\t\t\t\t\t\t", "date": "2019.09.18", "title": "Роналдо: Сексът с Джорджина превъзхожда дори най-добрия ми гол\r\n"}
{"url": "http://www.bnews.bg/article/263439-riskat_ot_brexit_bez_sdelka_ostava_mnogo_realen", "text": "\n Рискът на Великобритания да напусне структурите на Европейския съюз без споразумение остава много реален. Това предупреди председателят на Европейската комисия Жан-Клод Юнкер, съобщава агенция \"Фокус\". \r\n\r\n „Рискът от сценарий без сделка остава много реален. Това може би ще бъде изборът на Обединеното кралство, но в никакъв случай на Европейския съюз\", подчерта Юнкер пред Европейския парламент в Страсбург два дни след срещата си сбританския премиер Борис Джонсън в Люксембург. \r\n \n\t\t\t\t\t\t", "date": "2019.09.18", "title": "Рискът от Brexit без сделка остава много реален"}
{"url": "http://www.bnews.bg/article/263458-uzhas_kakvo_se_sluchva_okolo_selo_rakitnitsa_stara_zagora_koy_iztrovi_ribata_v_rekata_snimki", "text": "\n Притеснени граждани изпратиха снимки до редакцията на Би Нюз, от които се вижда покъртителна гледка! Рибата в река Сазлийска е мъртва! Всичко това хората виждат рано сутринта когато са завели добитъка на водопой, но са останали поразени от гледката. Според жителите, които веднага са сигнализирали на тел. 112 причинителя на тази екологична катастрофа е депото за отпадъци. Хората от Ракитница протестираха още през 2010г., че не са спазени санитарните изисквания за изграждане на това депо и предупредиха, че рано или късно ще има екологични последствия. Явно са били прави! Би Нюз призовава за спешна намеса на съответните институции и прекратяване това екологично безобразие!  \r\n \n\t\t\t\t\t\t", "date": "2019.09.18", "title": "Ужас! Какво се случва около село Ракитница-Стара Загора? Кой изтрови рибата в реката?- снимки"}
{"url": "http://www.bnews.bg/article/263440-parlamentat_prie_na_parvo_chetene_promeni_v_zakona_za_borba_s_trafika_na_hora", "text": "\n Парламентът прие на първо четене промени в Закона за борба с трафика на хора със 122 гласа \"за\", 1 - \"против\", и 5 - \"въздържал се\". \r\nИзмененията са породени от необходимостта от ефективно прилагане на Конвенцията на Съвета на Европа за борба с престъплението, предаде БТА. \r\n\r\n Със законопроекта се гарантира период за възстановяване и размисъл, който се предоставя на жертвите на трафик на хора за първоначално възстановяване след травмата, за прекъсване на връзките с трафикантите, както и за вземане на съзнателно и информирано решение дали да съдействат за наказателното преследване на извършителя. \r\nС измененията се създава възможност за откриване на специализирани приюти за последваща реинтеграция, както и за осигуряване на безплатна правна помощ и подходяща езикова помощ на жертвите на трафик. Увеличава се срокът за настаняване на тези хора в приюти за временно пребиваване, като се въвежда минимален срок от 30 дни и се създава възможност за продължаване на срока на настаняването по предложение на съответния приют. \r\n\r\n Създава се законодателна възможност за назначаване на секретари на местните комисии за борба с трафика на хора и се променят органите, задължени да предприемат мерки за закрила на деца, станали жертви на подобен тип престъпления.   \r\n \n\t\t\t\t\t\t", "date": "2019.09.18", "title": "Парламентът прие на първо четене промени в Закона за борба с трафика на хора"}
{"url": "http://www.bnews.bg/article/263457-geshev_saobshti_za_strashen_udar_po_kanal_za_trafik_na_orazhiya_i_droga_kam_ostrova", "text": "\n Става въпрос за досъдебно производство под наблюдението на прокуратурата. Пресечен е канал за трафик на оръжие, предимно пистолети, и огромно количество наркотици за Обединеното кралство. Това заяви на брифинг пред журналисти зам. главният прокурор Иван Гешев, предава Новини бг.\\ \r\n\r\n \"Подобен тип досъдебни производства дадоха резултата, който отчете Европейската комисия, а именно - временно прекратяване на наблюдението върху показателя \"организирана престъпност\". Този резултат, който е важен за цялата държава, се дължи основно на специализираните структури от съдебната власт, както и на колегите от МВР и в частност на Главна дирекция \"Борба с организираната престъпност\", добави Иван Гешев. \r\n\r\n \"Говорим за група, целяща трафик на наркотици и оръжия за Великобритания. В началото на септември получихме сигнал от нашите британски партньори и на 13 септември извършихме въпросната акция, при която бяха задържани 53 пистолета от различни модели и марки със заглушители, бронежилетки, както и около 80 кг хероин. Лицата са задържани, като събраните доказателства са достатъчни като обем да им бъде наложена мярка за неотклонение\", обясни за акцията прокурор Димитър Петров. \r\n\r\n \"Бих искал като за начало да благодаря на колегите. Свършената работа за кратък период от време наистина е огромна и свързана с много безсънни нощи. Става въпрос за български гражданин, който се е опитал да извърши трафик на оръжие и наркотици за Великобритания и което е криминално проявено лице. За около седмица нещата се развиват бързо и успяхме да установим още няколко лица, в това число и на чуждестранен гражданин. Така че колегите си свършиха добре работата. Установено е къде е живял мъжът, какви са му връзките\", коментира още началникът на ГДБОП Ивайло Спиридонов. \r\n\r\n \"Бяха открити фалшиви лични документи на едно от лицата, заглушители за част от оръжията, над 2000 патрона. В общи линии всяко едно оръжие бе окомплектовано с кутия боеприпаси към него. След нашата акция уведомихме партньорите ни от Великобритания и там също започнаха действия – бяха проведени сходни операции и на английска територия и също бяха намерени оръжия, боеприпаси и наркотичини вещества\", допълни Спиридонов. \r\n\r\n \"С този случай българските служби доказаха, че могат да се справят и да гарантират спокойствието не само на българските, но и на европейските граждани. Освен това този случай показа и едно добро взаимодействие между нашите и британските служби, което е добър пример на сътрудничество и партньорство\", отчете от своя страна главният секретар на МВР Ивайло Иванов. \r\n \r\n  \r\n \n\t\t\t\t\t\t", "date": "2019.09.18", "title": "Гешев съобщи за страшен удар по канал за трафик на оръжия и дрога към Острова\r\n\r\n"}
{"url": "http://www.bnews.bg/article/263443-sadat_reshava_dali_marinela_arabadzhieva_da_izleze_na_svoboda", "text": "\n Съдът решава дали Маринела Арабаджиева да излезе на свобода. Заседанието беше закрито за медиите. \r\n\r\n Още в самото начало адвокатът на Маринела – Ина Лулчева пожела в залата да останат само нейни близки, заради подробности, свързани с нейното здравословно състояние. Съдът прие искането. \r\n\r\n Маринела и Ветко Арабаджиеви са с обвинения за участие в организирана престъпна група с цел данъчни престъпления и пране  на пари. В продължение на месеци властите ги издирваха, а през март тази година ги задържаха в имение в Испания. \r\n \n\t\t\t\t\t\t", "date": "2019.09.18", "title": "Съдът решава дали Маринела Арабаджиева да излезе на свобода"}
{"url": "http://www.bnews.bg/article/263444-kamion_se_udari_v_avtobus_na_gradskiya_transport_v_sofiya", "text": "\n Камион и автобус на градския транспорт се удариха пред парк-хотел „Москва” в София, предаде  БГНЕС. \r\n\r\n Автобусът пътува по линия 413. Пътниците са свалени. На пътното платно има разпилени счупени стъкла, движението в района е затруднено. \r\n \n\t\t\t\t\t\t", "date": "2019.09.18", "title": "Камион се удари в автобус на градския транспорт в София"}
{"url": "http://www.bnews.bg/article/263456-kovachki_oshtetil_parnoto_i_sofiyantsi_s_13_miliona_za_godina_prodaval_toka_kato_posrednik_snimki", "text": "\n Днес във Фейсбук попаднахме на коментар на Цветанка Илиева по повод схемите на Ковачки. Вижте какво написа тя  в личният си профил в социалната мрежа!  \r\n\r\n Фирма на Ковачки е избрана за посредник за продажба на електроенергията от столичното парно \r\nДанните от сделките на Българската независима енергийна борса обаче показват, че средната цена на сегмента \"Ден напред\" за разглеждания период е около 89 лв./мВтч. Което означава, че компанията е пропуснала възможността да печели по 18 лв. за всеки продаден мегаватчас. \r\n\r\n От 1 юли миналата година досега са произведени около 730 хил. мВтч, което представлява малко над 13 млн. лв. пропуснати ползи за топлофикация и реализирани печалби за \"Гранд енерджи дистрибюшън\". Възможно е сумата дори да е по-голяма, тъй като основното производство на топлофикацията е през зимата, когато борсовите цените бяха значително по-високи. \r\n\r\n \r\nОтделно са възнагражденията, които \"Топлофикация София\" плаща на фирмата на Ковачки за услугите ѝ. Справката в регистъра на Министерството на енергетиката показва, че по сключените договори за 2018-а са платени около 4.6 млн. лв., а само за първото тримесечие на тази година сумата е над 3 млн. лева. Доста щедро за компания с над 800 млн. лв задължения и 19 млн. лв загуба за миналата година. \r\n\r\n \r\n \n\t\t\t\t\t\t", "date": "2019.09.18", "title": "Ковачки ощетил Парното и софиянци с 13 милиона за година! Продавал тока като посредник (СНИМКИ)"}
{"url": "http://www.bnews.bg/article/263453-bedna_balgariya_dava_na_super_bogatata_sauditska_arabiya_2_miliarda_za_ruski_gaz_kam_sarbiya", "text": "\n Богата България, която току-що даде над 1,1 милиард евро на САЩ, дава 1,1 млрд.евро на Саудитска Арабия. \r\n\r\n И то, за да ни прави тръба за руски газ за Сърбия, от която вероятно може би ще печелим по 20 млн.долара на година, а ако излъжем и Унгария може да изкарваме и 60 млн. долара на година. \r\n\r\n А при 130 млн. долара сега от транзит за Турция, който губим от ЧНГ. Договорът беше подписан с благословията на премиера между намиращия се в предфалитно положение Булгартрансгаз  и саудитския консорциум Аркад. \r\n\r\n „Огромни усилия ни струваше, но при една много прозрачна процедура държавната компания на С.Арабия се класира първа. 90% от тръбите са тук и от утре започват да ги РАЗПРЪСКВАТ по трасето и да строим”, не на шега обяви премиерът, който танцува със саби в двореца в Рияд не така отдавна. \r\n \n\t\t\t\t\t\t", "date": "2019.09.18", "title": "Бедна България дава на супер богатата Саудитска Арабия 2 милиарда за руски газ към Сърбия! "}
{"url": "http://www.bnews.bg/article/263442-pravyat_bezplatni_meditsinski_pregledi_v_120_naseleni_mesta", "text": "\n Българската компания за управление на земеделска земя „Агрион” организира безплатни медицински прегледи в 120 населени места в цялата страна до 6 октомври 2019 г. Целта на кампанията „Дни на здравето” е да се подпомогне профилактиката на социално значими заболявания, уточниха от дружеството. Лекари, наети от земеделската компания ще правят анализ на кръвната захар и кръвното налягане на всички желаещи. Те ще дават и  практични съвети за предпазване от диабет и конкретни препоръки спрямо резултатите на хората. \r\n\r\n Националната инициатива „Дни на здравето“ се организира за поредна година и е част от социално- отговорната дейност на земеделското дружество за подпомагане на българското здравеопазване и превенция на най-уязвимите групи. Информация за датите и населените места, където ще има мобилна медицинска станция на „Агрион“ може да откриете на сайта на земеделското дружество на адрес   и на фейсбук страницата на компанията \r\n\r\n Тази година в инициативата се включи и компанията “Медхаус Суис България“, която е част от швейцарската корпорация Medpack Swiss Group. Фирмата предлага на българския пазар висококачествени медицински продукти на водещи световни производители. \r\n\r\n Всички посетители, които са си направили профилактичен преглед, ще могат да участват в томбола с награди, осигурени от „Агрион“ и “Медхаус Суис България“, като във всяко едно населено място, един от участниците в томболата ще спечели автоматичен апарат за мерене на кръвно Gamma Control. За всички посетители на събитията са достъпни и талони за отстъпка до 10 лв. при покупка на автоматични апарати за кръвно Dr. Frei във верига аптеки „Марешки “. \r\n\r\n „Следвайки социално-отговорната политика на компанията, искаме да помогнем на по-възрастното население и всички желаещи да получат безплатна информация за състоянието на кръвното си налягане и кръвната захар“, коментираха от мениджмънта на компанията. Това спестява време и средства на хората за изследване и посещение на лечебни заведения, които често са на отдалечено разстояние от селата и нямат директен достъп до медицински грижи. \r\n\r\n „С швейцарската ТМ Dr. Frei и верига аптеки „Марешки“ подкрепяме националната кампания „Дни на здравето“, защото по този начин, има възможност да се обърне вниманието на хората към превенция на хипертонията. Информиран – значи въоръжен“, заявиха от „Медхаус Суис България“. \r\n\r\n Данните показват, че голяма част от хората по селата не проверяват редовно кръвната си захар и не следят кръвното си налягане. В повечето случаи хората, предимно по-възрастните поколения, нямат никакъв достъп до лекар, а липсата на адекватни медицински услуги са един от най-големите проблеми в малките села. Голяма част от тях прилагат самолечение, което може да се окаже фатално. За това медицинските екипи ще дават и конкретни препоръки на всички, които се подложат на изследвания. \r\n\r\n Според официалните данни на Световния диабетен атлас над 525 хил. души в България страдат от диабет, което е над 8 % от населението на страната. Голяма част от хората обаче не са наясно, че са болни, тъй като профилактика за висока кръвна захар се провежда рядко и по изключение. В повечето случаи липсват признаци на заболяването и то се открива случайно при провеждане на изследвания по друг повод.  Според Деян Денев, директор на Асоциацията на научноизследователските фармацевтични производители в България, броят на хората, които не знаят, че имат високо ниво на кръвната захар надхвърля 800 хил. души. Лекари са категорични, че един от основните проблеми е ненавременното откриване на диабета, което води до сериозни усложнения на здравето на хората. \r\n\r\n Още по-стряскаща е статистиката при хипертонията. По последни данни всеки трети българин е с повишени стойности на кръвното налягане, което означава над 2,7 млн. души. Според здравните експерти тенденцията е все по-млади пациенти да се оплакват от хипертония. Това е и причината екипите на „Агрион“ да насочат усилията си към изследване именно на тези болести.  \r\n\r\n \r\n \n\t\t\t\t\t\t", "date": "2019.09.18", "title": "Правят безплатни медицински прегледи в 120 населени места \t"}
{"url": "http://www.bnews.bg/article/263435-rumen_galabinov_spravyaneto_s_ikonomicheskata_kriza_minava_prez_uvelichavane_na_dohodite_na_horata_video", "text": "\n Летящ старт записа в предаването \"Бареков и Байрактаров без цензура\". Първия гост бе икономиста Румен Гълъбинов, а разглежданата тема бе \"На прага на финансова криза ли е България\". С много разбираем за зрителите език Гълъбинов и водещия на предаването Димитър Байрактаров обясниха от къде тръгва кризата и по какъв начин може да бъде засегната България. Икономиста Румен Гълъбинов подчерта, че първите белези на кризата вече се наблюдават в Германия, с която българската икономика е доста свързана. Друг фактор, който ще се отрази на България е евентуалното намаляване на преводите от българите в чужбина, които през последните години надхвърлят два милиарда лева. Според Гълъбинов справянето с кризата минава през увеличаване на доходите на българските граждани! Вижте цялото интервю по-долу: \r\n\r\n \r\n\r\n    \r\n \n\t\t\t\t\t\t", "date": "2019.09.18", "title": "Румен Гълъбинов: Справянето с икономическата криза минава през увеличаване на доходите на хората!- видео"}
{"url": "http://www.bnews.bg/article/263445-vesko_stoyanov_i_petar_paunov_sa_na_svoboda_sreshtu_parichna_garantsiya", "text": "\n Двамата издирвани мъже за погрома в столично заведение преди повече от месец се предадоха. \r\n\r\n На Веско Стоянов и Петър Паунов прокуратурата определи снощи парична гаранция от 2000 лева и те вече са на свобода.  \r\n\r\n Двамата мъже се издирват от средата на август, но се предадоха вчера в СДВР. Те са се възползвали от правото си да не дават обяснения. \r\n\r\n От прокуратурата обясниха, че са им повдигнати обвинения за хулиганство и допълниха, че двамата мъже са с чисто съдебно минало. \r\n\r\n Двамата мъже се издирват от средата на август, но се предадоха вчера в СДВР. Те са се възползвали от правото си да не дават обяснения. \r\n\r\n От прокуратурата обясниха, че са им повдигнати обвинения за хулиганство и допълниха, че двамата мъже са с чисто съдебно минало. \r\n \n\t\t\t\t\t\t", "date": "2019.09.18", "title": "Веско Стоянов и Петър Паунов са на свобода срещу парична гаранция"}
{"url": "http://www.bnews.bg/article/263447-skandalni_vratki_i_zamaskiraniya_na_maya_manolova_v_deklariranite_i_dohodi_palen_analiz_i_sapostavki", "text": "\n Преди известно време Мая Манолова коментира във фейсбук, медийните публикации за имота на дъщеря си Ралица. Твърди, че надлежно си е подавала декларациите през годините и декларирала имотното си състояние, както и доходите. Каза, че появилите се информации са некоректни внушения и „че абсолютно всичко е декларирано и нямала никакво притеснение да предоставя информация“. \r\n\r\n Това нейно изказване провокира АФЕРА да анализира всичките й декларации, които са подадени от нея през годините. До сега нито една медия не е правила анализ за съответствие между декларираните доходи и притежаваното имущество, съответно за съпоставка на декларирани доходи и имущество на Мая Манолова. По- долу в таблицата са нанесени данните от декларациите й подавани през годините и съответно всяка декларация е анализирана. \r\n\r\n Това, което направи АФЕРА не е компромат, а реалната истина на база подадените й декларации. \r\n\r\n ДЕКЛАРАЦИИ ПОДАДЕНИ ОТ МАЯ БОЖИДАРОВА МАНОЛОВА за периода 2007 – 2019 г. по Закона за публичност на имуществото на лица, заемащи висши държавни длъжности \r\n\r\n \r\n\r\n Какво се установи, като се анализираха и съпоставиха декларираните доходи и имущество на Мая Манолова? \r\n\r\n 1.Подадена декларация от 2008 г. за доходите от 2007 г. \r\nКредит 100 000 евро, равностойност 195 000 лв.; Доходи (адвокатски хонорар) – 44 600 лв. Налични парични средства 43 000 лв. (от предходни години – адвокатски хонорар) \r\n\r\n 2. Подадена декларация от 2009 г. за доходите от 2008 г. \r\nКредитът намаля на 93 700 евро, равностойност 183 260 лв.; Налични парични средства – 44 500 лв.; Доходи от друга стопанска дейност – 33 375 лв. \r\nЗабележка: От декларираното следва следното: По кредита е изплатена сумата от 11 740 лв. Доходите, които е декларирала са 77 875 лв., с тези средства освен погасяване на кредита, би следвало да се е издържала и покривала другите си разходи през година. \r\n\r\n 3. Подадена декларация от 2010 г. за доходите от 2009 г. \r\nКредитът намаля на 87 159 евро, равностойност – 169 960 лв.; Доходи от друга стопанска дейност – 33 862 лв. \r\nЗабележка: От декларираното следва следното: По кредита е изплатена сумата от 13 300 лв. Доходите, които е декларирала са 33 862 лв., с тези средства освен погасяване на кредита, би следвало да се е издържала и покривала другите си разходи през година. \r\n\r\n 4. Подадена декларация от 2011 г. за доходите от 2010 г. \r\nКредитът намаля на 79 391 евро, равностойност – 154 812 лв.; Доходи от друга стопанска дейност – 34 275 лв. \r\nЗабележка: От декларираното следва следното: По кредита е изплатена сумата от 15 148 лв. Доходите, които е декларирала са 34 275 лв., с тези средства освен погасяване на кредита, би следвало да се е издържала и покривала другите си разходи през година. \r\n\r\n 5. Подадена декларация от 2012 г. за доходите от 2011 г. \r\nКредитът намаля на 70 937 евро, равностойност – 138 741 лв.; Доходи от друга стопанска дейност – 35 025 лв. \r\nЗабележка: От декларираното следва следното: По кредита е изплатена сумата от 16 071 лв. Доходите, които е декларирала са 35 025 лв., с тези средства освен погасяване на кредита, би следвало да се е издържала и покривала другите си разходи през година. \r\nДо тук всеки може да си направи извода, как е изплащала кредита си и с какви средства се е издържала през годините до 2011г. \r\n\r\n 6. Подадена декларация от 2013 г. за доходите от 2012 г. \r\nКредитът намаля на 61 736 евро, равностойност – 120 385 лв.; Доходи от друга стопанска дейност – 36 375 лв. Доходи от прехвърляне на права или имущество – 42 151 лв. \r\nЗабележка: От декларираното следва следното: По кредита е изплатена сумата от 18 356 лв. Остатъкът от доходите, които е декларирала са 78 526 лв., включително и тези от продажба на имоти. А от тези средства освен погасяване на кредита, би следвало да се е издържала и покривала другите си разходи през година. \r\nИнтересното и шокиращо тук е, че през 2012 г. Мая Манолова закупува имот от София на свое име. В декларацията си с вх. № Г3272/30.04.2013 г. за периода 01.01 – 31.12.2012 г. е декларирала и следното: \r\n\r\n Прехвърляне на притежавани имоти през предходната година: \r\n\r\n \r\n\r\n Веднъж декларира, че дворното място с къща в строеж 1/1 е нейно, веднъж, че ½ е на бившия й съпруг Милен Петков Манолов. \r\nНе става ясно, кое обстоятелство е вярно? И защо по този объркващ начин декларира имота? \r\nСъщо така пише, че няма цена на сделката, но пък е декларирала, че 42 151 лв. са придобити от доходи от прехвърляне на права или имущество? Тук също не става ясно от къде са тези средства, при условие, че цената на сделката е 0 (нула)? \r\nНай-фрапиращото е, чепрез 2012 г. апартаментът в София е закупен на стойност 110 000 лв. и че средствата са от „Продажба на дворно място с къща в строеж, в с. Жиленци , община Кюстендил“. Да, обаче веднъж е декларирано, че цена на сделката няма, а веднъж, че от тази продажба са придобити 42 151 лв. \r\nАко приемем, че през 2012 г. Мая Манолова е карала на фотосинтеза и всичките й доходи 36 375 лв., които е декларирала са спестени и като прибавим и тези 42 151 лв. придобити от продажба на имот, то общата сума е 78 526 лв. \r\nВъзниква и въпроса:От къде Мая Манолова е взела остатъка от 31 474 лв., за да си купи апартаменти в София – 98 кв.м и с какви средства се е издържала през годината? От тази декларация следва, че тя през 2012 г. е била на минус 31 474 лв. и с остатък от кредит на стойност 120 385 лв. \r\n\r\n 7. Подадена декларация от 2014 г. за доходите от 2013 г. \r\nКредитът намаля на 51 874 евро, равностойност – 101 156лв.; Тук вече фигурира и нов кредит от 20 000 лв. Доходи от друга стопанска дейност – 35 465 лв. \r\nЗабележка: От декларираното следва следното: По кредита е изплатена сумата от 19 229 лв. Остатъкът от доходите, които е декларирала през годината е 35 465 лв., с тези средства освен погасяване на кредита, би следвало да се е издържала и покривала другите си разходи през година. Също така от 2012 г. е била на минус 31 474 лв. \r\nЗа да замаскира положението от подадената декларация през 2013 г., в която е видно че има несъответствия между придобитото имущество и доходите, решава през 2013 г. да текли нов кредит. Да, обаче възниква въпроса, с чии средства е закупен имота през 2012 г.? От декларацията е видно, че има недостиг на парични средства от 31 474 лв., и би следвало Мая Манолова да е живяла на фотосинтеза през 2012 г. и не само, а другите си разходи с чии средства е покривала? \r\n\r\n 8. Подадена декларация от 2015 г. за доходите от 2014 г. \r\nКредитът намаля на 41 765 евро, равностойност – 81 442лв.; А кредитът от 20 000 лв. става 16 294 лв. Доходи от друга стопанска дейност – 34 567 лв. \r\nЗабележка: От декларираното следва следното: По кредита е изплатена сумата от 19 714 лв. По другия кредит остатъкът е 16 294 лв. – изплатената сума е 3 706 лв. Остатъкът от доходите през годината е 34 567 лв., с тези средства освен погасяване на кредитите, би следвало да се е издържала и покривала другите си разходи през година. Също така от 2012 г. има едни средства, които са минус 31 474 лв. \r\nЗа да замаскира положението от подадената декларация през 2013 г., в която е видно че има несъответствия между придобитото имущество и доходите, през 2014 г. решава да тегли още един кредит от 47 985 лв.,за да бъде още по-трудно проследяването на средствата. \r\n\r\n 9. Подадена декларация от 2016 г. за доходите от 2015 г. \r\nКредитът намаля на 28 957 евро, равностойност – 56 466лв.; По кредита от 16 294 лв. остатъкът е 11 667 лв. А по третия кредит остатъкът е 44 322 лв. Доходи от друга стопанска дейност – 27 675 лв. \r\nЗабележка: От декларираното следва следното: По първия кредит е изплатена сумата от 24 976 лв. по втория кредит е изплатена сумата 4 627 лв., а по третия кредит е изплатена сумата 3 663 лв. Общо по кредитите е изплатена сумата от 33 266 лв. А доходите й през годината са били – 27 675 лв. Т.е. има недостиг на средства от 5 591 лв. за да си покрие кредитите. Също така от 2012 г. е била на минус 31 474 лв.Същевременно декларира и нещо много шокиращо. „Кредит – деклариран в предходни години. В полза на партньор във фактическо съжителство 80 000 лв. Простата сметка показва следното: Т. е. от тези три кредита, които е теглила, част от тях – 80 000 лв. е дала „В полза на партньора във фактическо съжителство“. \r\nТук възникват много интересни и фрапиращи въпроси:Какво значи кредит в „предходни години – 80 000 лв.“, нали кредита от 100 000 евро е изтеглен уж за жилището на дъщеря й Ралица? За кои кредити от предходни години става въпрос? С чии средства и от кой кредит е закупен през 2012 г. другия апартамент в София, който е на името на Мая Манолова? \r\n\r\n 10. Подадена декларация от 2017 г. за доходите от 2016 г. \r\nКредитът намаля на 16 045 евро, равностойност – 31 288 лв.; По кредита от 11 667 лв. остатъкът е 8 000 лв. А по третия кредит остатъкът е 40 379 лв. Доходи от друга стопанска дейност не е декларирала.Интересна подробност и е факта, че през 2016 г. се прави и следната врътка с кредитите: Закупен е имот от с. Рударци, община Перник с обща площ 1013 кв.м., като застроената площ е 153 кв.м. Имотът е закупен през 2015 г. на името на Ангел Найденов. Мая Манолова е пропуснала да декларира този факт в декларацията си, която е подала през 2016 г., а тогава е живеела с него на съпружески начала. Сумата, която е платена за имота е 135 000 лв. \r\nЗабележка: От декларираното следва следното: По първия кредит е изплатена сумата от 25 178 лв. по втория кредит е изплатена сумата 3 667 лв., а по третия кредит е изплатена сумата 3 943 лв. Общо по кредитите е изплатена сумата от 32 788 лв. А доходи през годината не е декларирала.Т.е. от това следва, че е изплатила по кредите сумата от 32 788 лв. без да има доходи (това е видно от подадената декларация), като през 2012 г. е била на минус 31 474 лв. Също така е декларирано, че е закупен имот от Ангел Найденов със „собствени средства, личен кредит и кредит, изтеглен от съпругата“. Сумата, която е платена за имота е 135 000 лв. \r\n\r\n 11. Подадена декларация от 2018 г. за доходите от 2017 г. \r\nКредитът намаля на 3 209 евро, равностойност – 6 275 лв.; По кредита от 8 000 лв. остатъкът е 4 016 лв. А по третия кредит остатъкът е 36 134 лв. Доходи от трудови доходи – 58 010 лв. Доходи на съпруга 50 927 лв. Кредитна карта на мая Манолова със сумата 2912 лв. Също така са декларирани нейни спестявания от предходни години общо 2607 лв. и спестявания на съпруга й Ангел Найденов общо – 20 554 лв. Ангел Найденов е плащал и вноска за лек автомобил, марка мерцедес, като цената по договора е 3 840 лв. Направил е и вложение в инвестиционни фондове, сумата от 15 000 лв. \r\nЗабележка: От декларираното следва следното: По първия кредит е изплатена сумата от 25 013 лв. по втория кредит е изплатена сумата 3 984 лв., а по третия кредит е изплатена сумата 4 245 лв. Общо по кредитите е изплатена сумата от 33 242 лв. Другите разходи по автомобила, инвестиционните фондове на съпруга й са на обща стойност 18 840 лв. Доходите на двамата са били общо 108 937 лв. , като през 2012 г. има минус 31 474 лв. Закупен е и имота в с. Рударци за 135 000 лв. \r\nТ. е. това, което се установява е, че разходите са на стойност 218 556 лв, а доходите 108 937 лв. \r\n\r\n 12. Подадена декларация от 2019 г. за доходите от 2018 г. \r\nВ декларацията подадена през 2019 г. Мая Манолова е пропуснала да декларира, как и по какъв начин е изплатен остатъкът от първия кредит от предходната година на стойност 6 275 лв., с който по нейни твърдения е платено жилището на дъщеря й Ралица (кредит от 195 000 лв.). За втория кредит също няма информация, как и с какви средства е погасила остатъка от кредита на стойност 4 016 лв. В декларацията й има информация единствено за третия кредит, че остатъкът е 31 565 лв. Т. е. има плащане по третия кредит от 4 569 лв. Интересна подробност е, че през 2019 г. Мая Манолова декларира, че има още един изтеглен кредит през 2018 г., като Ангел Найденов е съдлъжник. \r\nНай-вероятно този кредит е изтеглен, за да се направи следващата врътка, с цел прикриване на несъответствието от 2017 г. за сумата от 108 937 лв. и да не могат да се проследят приходите и разходите й. \r\n\r\n Този анализ е направен на базата на декларираните средства от декларациите на Мая Манолова. От тези суми не са приспадани разходите, с които би следвало да се е издържала и покривала и другите си разходи през тези близо 13 години, като купуване на роклички и костюмчета, както и най-важното фризьорските услуги, които ползва всеки ден и др. \r\n\r\n Afera.bg \r\n \n\t\t\t\t\t\t", "date": "2019.09.18", "title": " СКАНДАЛНИ ВРЪТКИ И ЗАМАСКИРАНИЯ НА МАЯ МАНОЛОВА В ДЕКЛАРИРАНИТЕ И ДОХОДИ! ПЪЛЕН АНАЛИЗ И СЪПОСТАВКИ!"}
{"url": "http://www.bnews.bg/article/263437-lasna_porednata_manipulatsiya_na_maya_manolova_znakovo_litse_ot_initsiativniya_y_komitet_se_razgranichi_ot_neya", "text": "\n Продължава тоталният разпад на Инициативния комитет, който издигна Мая Манолова за кандидат-кмет на София. След като общинският съветник Войслав Тодоров категорично отрече да е подкрепял бившата омбудсманка, но въпреки това името му фигурира в списъка на Инициативния комитет, а същото направи и двукратният олимпийски шампион Армен Назарян, тази сутрин още едно от \"знаковите лица\", изброени с гордост от самата Манолова като част от комитета, се разграничи от чевената калинка. \r\n\r\n Медицинската сестра Мая Илиева категорично отрече да е част от екипа на някогашното червено острие в борбата й да овладее София.  \r\n\r\n \"Не съм част от иницитиавния комитет на Мая Манолова. Това може да се види и на сайта на Столична община\", каза Илиева пред Би Ти Ви.  \r\n\r\n Тя се превърна в лице на протестите на медицинските сестри, а за капак и беше уволнена от работното й място. Подкрепа, но с откровено користни цели и преследвайки политически дивиденти, й оказа тогавашният омбудсман Мая Манолова.  \r\n\r\n Така пришиването на Мая Илиева редом до имената на Криско и чалга певицата Анелия и останалите от Инициативния комитет безспорно е голям гаф на екипа на Манолова. Той не може да бъде обяснен логично с нищо друго, освен със стремеж някой да натрупа личен актив пред шефката и опит за заблуждение на хората. \r\n \n\t\t\t\t\t\t", "date": "2019.09.18", "title": "Лъсна поредната манипулация на Мая Манолова - знаково лице от Инициативния й комитет се разграничи от нея"}
{"url": "http://www.bnews.bg/article/263448-zashto_dzhambazki_se_pravi_na_mazh_samo_tuk", "text": "\n \r\nДжамбазки подкрепи Истанбулската конвенция, а тука се прави на мъж пред българските медии? Защо говори едно тук, а върши друго там?. Това попита пред журналисти лидерът на ”Атака” Волен Сидеров. „Сега ще го издигат за кмет на София. Не знам кога са изборите за патриарх. Вероятно и за това ще го издигнат“, иронизира той. \r\n\r\n Сидеров не пропусна да разкритикува и поведението на колегите си от ВМРО и НФСБ, които наскоро го изключиха от състава на парламентарната група на „Обединени патриоти“. Според него това действие е незаконно, а аргумент за това е, че в името на групата присъстват абревиатурите и на трите партии. \r\n\r\n Той съобщи пред журналисти, че има иницативен комитет, който иска да го издигне за кмет на София. Сидеров обаче не каза дали ще се съгласи с лаконичното: \"Възможно е!\". \r\n\r\n В интервю за 24 часа днес лидерът на Атака обяви, че бившите му партньори от ВМРО са лъжци и подвеждат пенсионерите с лъжата, че ще им вдигнат пенсиите. Волен нарече “млад лъжец” и дясната ръка на Каракачанов Искрен Веселинов. Самият Каракачанов бил слуга на Бойко Борисов и му се усладила трапезата на властта. \r\n \n\t\t\t\t\t\t", "date": "2019.09.18", "title": "Защо Джамбазки се прави на мъж само тук?"}
{"url": "http://www.bnews.bg/article/263449-borislav_tsekov_marginalno_obshtestvo_podsadimi_oligarsi_i_kriminalni_litsa_protestirat_sreshtu_geshev_video", "text": "\n Смазващ коментар направи юриста Борислав Цеков пред журналиста и водещ на предаването \"Бареков и Байрактаров без цензура\" Димитър Байрактаров. Цеков в прав текст заяви, че маргинално общество, подсъдими олигарси и криминални лица протестират срещу Гешев. Нещо повече огромна част от тези така наречени протестиращи са пряко заинтересовани Гешев да не бъде избран за главен прокурор, тъй като са подсъдими именно по негови обвинения. Борислав Цеков за първи път разкри и друга смразяваща истина, чрез която буквално взриви обществеността. Какво точно заяви Борислав Цеков и предотвратена ли заверата за нова диктатура в България гледайте във видеото по-долу: \r\n\r\n \r\n\r\n   \r\n \n\t\t\t\t\t\t", "date": "2019.09.18", "title": "Борислав Цеков: Маргинално общество, подсъдими олигарси и криминални лица протестират срещу Гешев- видео"}
{"url": "http://www.bnews.bg/article/263436-iva_nikolova_s_rzbivasht_komentar_za_porachkovata_sotsiologiya_prisadruzhnata_zhurnalistika_na_oligarhiyata_i_pornoskandala_video", "text": "\n За първи път в предаването \"Бареков и Байрактаров без цензура\" бе потърсено мнението на представител от агенция \"ПИК\" за публикуваните порно снимки на годеницата на кандидатът за кмет на София Борислав Игнатов. В своя характерен стил Ива Николова припомни библейския израз - и рече Бог „И ще познаете истината, и истината ще ви направи свободни.” Според нея ПИК е освободил кандидата на градската десница от възможността да бъде шантажиран и изнудван в бъдеще време чрез тези снимки. Хлевоустата журналистка коментира още поръчковата социология и присъдружната журналистика на олигархията. Николова запозна зрителите и незнайни до сега факти за образованието на бившия омбудсман и кандидат за кмет на София Мая Манолова. Цялото интервю с Ива Николова гледайте по-долу: \r\n\r\n \r\n\r\n   \r\n \n\t\t\t\t\t\t", "date": "2019.09.18", "title": "Ива Николова с рзбиващ коментар за поръчковата социология, присъдружната журналистика на олигархията и порноскандала!- видео"}
{"url": "http://www.bnews.bg/article/263441-proveryavat_za_narusheniya_targovski_obekti_v_kyustendil", "text": "\n Няколко контролни институции извършват проверки на търговски обекти в квартал „Изток” в Кюстендил, съобщава Агенция \"Фокус\". Проверките са започнали тази сутрин, а за осигуряване на реда са изпратени екипи на Областна дирекция на МВР – Кюстендил, Дирекция „Жандармерия” и „Общинска охрана”. Проверяват се търговски обекти. Дейностите са под надзора на Прокуратурата. \r\n\r\n Подобна акция се проведе в началото на месец декември 2018 година. Тогава при голяма част от проверените търговски обекти бяха открити нарушения – работа без касов апарат, без строителни книжа, без лични здравни книжки и разрешителни, както и продажба на стоки с изтекъл срок на годност. \r\n \n\t\t\t\t\t\t", "date": "2019.09.18", "title": "Проверяват за нарушения търговски обекти в Кюстендил"}
{"url": "http://www.bnews.bg/article/263438-ozonovata_dupka_nad_antarktika_e_nay_malkata_ot_30_godini_nasam", "text": "\n Озоновата дупка, която се намира над Антарктика е със значително по-малък размер. Това е най-малката измерена дупка в последните 30 години, сочи доклад на “Системата за наблюдение на атмосферата Коперник”. \r\n\r\n Според измерванията на учените озоновата дупка се е отворила много по-малко тази година, отколкото предишни години. Освен това тя се намира доста по-далеч от полюса. От агенцията прогнозират стабилни нива на озон в атмосферата ни. \r\n\r\n Озонът е молекула, която се образува от три атома кислород. Той е отговорен за предпазването на Земята от опасна ултравиолетова радиация. Газът се образува и унищожава постоянно в стратосферата на около 20-30 км над земната повърхност. \r\n\r\n При незамърсена атмосфера този процес по образуване и унищожаване на озона е в баланс. При човешка дейност обаче в атмосферата се отделят хлорни и бромни химикали, които дисбалансират процеса и причиняват отварянето на озонова дупка над Антарктика всяка пролет от септември до октомври. \r\n\r\n През 1987 г. е подписан т.нар. “Монреалски протокол”, който забранява използването на най-опасните за озона газове в световен мащаб. \r\n\r\n Тазгодишната озонова дупка е с размери малко над 5 млн. кв. км. За сравнение, миналата година по това време дупката е била с размери над 20 млн. кв. км. \r\n\r\n “В момента трябва да погледнем на това намаляване като на интересна аномалия и да го изучим максимално”, коментира Ричард Енделен от агенцията. “Това не е свързано с “Монреалския протокол”, тъй като хлор и бром все още могат да бъдат открити в атмосферата. Все още не знаем какво означава това като част от голямата картина на световните климатични промени”, допълва той. \r\n\r\n От Световната Метрологична организация прогнозират, че е възможно Земята да достигне нивата на озон от преди 1970 г. до 2060 г. \r\n \n\t\t\t\t\t\t", "date": "2019.09.18", "title": "Озоновата дупка над Антарктика е най-малката от 30 години насам"}
