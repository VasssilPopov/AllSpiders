{"url": "http://www.bnews.bg/article/259532-i_grantadzhiyata_ot_da_balgariya_hristo_ivanov_se_uredil_se_s_evtin_apartament_dokument", "text": "\n И бившият провален правосъден министър Христо Иванов е бъркал в кацата с меда на евтините имоти. Семейството на грантаджията от \"Да, България\" се облажило със супер изгодно жилище в София, става видно от декларацията на Иванов пред Сметната палата през 2016 г. \r\n\r\n Съпругата на Иванов си е купила жилище от 70 кв.м. в столицата през 2005 г. за сумата от 20 600 лв. Така излиза, че мадам Иванова е броила смешната сума от по 150 евро за един квадратен метър, показва справка на ПИК. \r\n\r\n Няколко години по-късно тя отново се сдобива със скъпа вещ и отново на много ниска цена. Втората покупка на Йорданка Иванова е лек автомобил \"Тойота Аурис\". Тя е платила 9500 лв. за японското возило през 2015 г. При справка из специализираните сайтове за продажба на автомобили, цените на подобни коли по това време започват от 14 000 лв. и вървят само нагоре. \r\n\r\n Така втори човек от кръга \"Капитал\" се окакзва овъртолен в съмнителни имотни сделки. ПИК разкри, че строителните босове на \"Артекс\" Мирянови са кумове на Лозан Панов и жена му Елисавета, която пък си е купила от тях лукс апартамент на много по-ниска през своя фирма - 172 кв. м. с два гаража за 93 000 лв.. Медията ни показа и как Лозан Панов излиза от това жилище, което по-късно призна, че обитава с жена си в тузарска сграда в кв. \"Изгрев\". \r\n\r\n Дискредитираният председател на ВКС Лозан Панов притежава и морска вила във варненския квартал \"Галата\", купена за 26 000 лв. Оказва се, че през 2013 г. Панов придобива парцел и вила в местността Галата-Прибой край Варна, за само 26 000 лева, при положение, че цените на подобни имоти тогава са много по-високи. \r\n\r\n \r\n \n\t\t\t\t\t\t", "date": "2019.04.11", "title": "И грантаджията от \"Да, България\" Христо Иванов се уредил се с евтин апартамент (ДОКУМЕНТ)"}
{"url": "http://www.bnews.bg/article/259529-nyama_da_e_lesno_da_se_postigne_kompromis_za_brekzit_s_leybaristite", "text": "\n Британската министър-председателка Тереза Мей каза, че няма да е лесно да се постигне компромис за Брекзит между управляващите консерватори и опозиционните лейбъристи, но и двете партии трябва да работят заедно за осъществяване на целта за излизане на Великобритания от Европейския съюз, предаде Ройтерс. \r\nЕС се съгласи да отложи Брекзит с шест месеца, а Мей се опитва да се договори с лейбъристите, за да получи одобрение от парламента за своята сделка за излизане на Великобритания от общността. \r\n\"Това не е нормалният начин на протичане на британската политика . . . Постигането на споразумение няма да е лесно, защото за да бъде успешно то, ще трябва и двете страни да направят компромиси\", заяви Мей пред парламента. \r\n\"Но независимо колко голямо предизвикателство може да е това от политическа гледна точка, дълбоко вярвам, че при тази уникална ситуация, при която Камарата (на общините) е в безизходица, е дълг и на двете предни скамейки да се стремят да работят заедно за осъществяване на това, за което гласуваха британците\", каза тя. \r\nМей призова парламента да се обедини възможно най-скоро около компромис за Брекзит, за да избегне участие на Великобритания в европейските избори през май, посочва Асошиейтед прес. \r\n\r\n Тя каза, че все още се надява да може да бъде постигнато споразумение, въпреки че долната камара на парламента три пъти отхвърли плана й за Брекзит. \r\nПо думите й консерваторите продължават да водят конструктивни преговори с лейбъристите и може да се стигне до споразумение, което да бъде подкрепено и от двете партии. \r\nАко този подход се провали, тя отново обеща поредица от гласувания в парламента по ограничен брой варианти и се съгласи да приеме резултатите. \r\nМей заяви, че знае, че Великобритания е \"силно разстроена\" от това, че не е напуснала ЕС навреме, и призова депутатите да \"размишляват\" през предстоящата великденска ваканция. \r\n \n\t\t\t\t\t\t", "date": "2019.04.11", "title": "Няма да е лесно да се постигне компромис за Брекзит с лейбъристите"}
{"url": "http://www.bnews.bg/article/259537-burgaski_hirurzi_izvadiha_10_kilogramov_tumor_ot_gardata_na_zhena", "text": "\n Хирурзите на Комплексния онкологичен център в Бургас оперираха по спешност, за да спасят живота на 68-годишна жена с рядък по размери и вид тумор на млечната жлеза, съобщиха от центъра. \r\n\r\n \"Операцията се наложи по спешност, с оглед незадоволителните хематологични показатели на пациентката и интоксикация от разпадането на гигантския тумор\", заяви водещият оператор д-р Николай Киселков. В операцията са учавствали и д-р Продан Проданов и д-р Тодор Ангелов. \r\n\r\n Пациентката е българска гражданка, която от години живее във Великобритания. \r\n\r\n \"Радваме се, че операцията премина успешно и благодарение на усилията на екипа пациентката има шанс за възстановяване и оздравяване\", заявяват от КОЦ-Бургас. \r\n\r\n От там напомнят на жените колко е важна профилактиката за онко заболяванията на млечната жлеза и ги съветват да не се страхуват да ходят на профилактични прегледи. \r\n \n\t\t\t\t\t\t", "date": "2019.04.11", "title": "Бургаски хирурзи извадиха 10-килограмов тумор от гърдата на жена"}
{"url": "http://www.bnews.bg/article/259533-krasen_kralev_s_apartament_super_luks_v_slanchev_den_yahten_kompleks_port_palas_ne_go_e_deklariral_prez_kpkonpi", "text": "\n До този момент нито КПКОНПИ, нито прокуратурата, нито която и да е институция не е реагирала да направи пълна проверка на министър Красен Кралев, дори и само заради абсолютно несъответствие в деклаларираното от него пред КПКОНПИ. \r\n\r\n Освен, че „забравя“ да декларира имението си в Драгалевци, Красен Кралев никъде не е декларирал и луксозен апартамент, който притежава в туристическия комплекс Слънчев ден, в луксозния яхтен затворен комплекс „Порт Палас“, информира \"Афера\". \r\n\r\n Красен Кралев притежава там апартамент, закупуван по цени, по времето, в което го е купил -  2500 евро квадратния метър. \r\n\r\n Дори и апартамента да е записан на „друго име“, Кралев е длъжен да го декларира, защото го ползва и живее в него във време през летния сезон. \r\n\r\n Луксозната придобивка Кралев не е декларирал пред КПКОНПИ. \r\n \n\t\t\t\t\t\t", "date": "2019.04.11", "title": "Красен Кралев с апартамент супер лукс в \"Слънчев ден\", яхтен комплекс \"Порт Палас\"! Не го е декларирал през КПКОНПИ!"}
{"url": "http://www.bnews.bg/article/259528-taybe_yusein_se_klasira_na_final_na_evropeyskoto", "text": "\n Тайбе Юсеин се класира на финал в категория до 62 килограма на европейското първенство по борба след туш на полуфиналите, предаде БТА. Тя надделя над Татяна Омелченко.  \r\n\r\n На старта Юсеин победи французойката Амели Дуар с 10:2, а на четвъртфиналите надделя над украинката Илона Прокопевнюк с 8:6.  \r\n \n\t\t\t\t\t\t", "date": "2019.04.11", "title": "Тайбе Юсеин се класира на финал на Европейското"}
{"url": "http://www.bnews.bg/article/259530-dzheni_sushi_zahapa_andrea", "text": "\n След като репортерката Джени Суши влезе открита война с Кубрат Пулев заради целувката след края на боксовия мач с Богдан Дину, сега дойде ред на нов конфликт. Царицата на голото суши сериозно ухапа Андреа. Фолкаджийката очевидно следи врагинята си в социалните мрежи, но това не е останало скрито за Суши. \r\nЗатова тя е оградила активността на българката в профила си и дори е написала подигравателен пост: „Можеш да видиш какво ям”. Очевидно палавата американка е наясно с наднорменото тегло на Андреа в последно време, което се превърна в основна новина за родните таблоиди. Затова й предлага своята диета и я съветва да продължава да я наблюдава. \r\nДжени очевидно ще продължава да напомня за целувката при всеки удобен случай, в опит да задържи невероятната си популярност, която й дойде като гръм от ясно небе. Тя обаче едва ли ще успее да осъди Пулев, така че единственото, което й остава е да съска в социалните мрежи. \r\n  \r\n \n\t\t\t\t\t\t", "date": "2019.04.11", "title": "Джени Суши захапа Андреа!\r\n\r\n"}
{"url": "http://www.bnews.bg/article/259531-spetsialen_ekip_ot_nepal_shte_pochistva_everest", "text": "\n Непал ще изпрати специален екип на Еверест през сезона за катерене, за да събере боклук и тела от района на най-високия връх в света, съобщиха днес официални лица в Катманду, предаде АФП. \r\n\r\n Десетилетията на планинарство и алпинизъм са превърнали мястото в най-високото сметище, а все по-големият брой катерачи не обръщат внимание на грозния отпечатък, който оставят след себе си, предаде БНР. \r\n\r\n Палатки, изхвърлена екипировка, празни газови бутилки и дори човешки екскременти замърсяват добре отъпкания път до 8 848-метров връх.„Ние сме горди с Еверест, но чести ни обвиняват, че не можем да го изчистим. Трябва заедно да почистим планината“, заяви Данду Радж Гимир, шеф на департамента по туризъм на Непал. \r\n\r\n Екип от 14 души ще бъде изпратен до базовия лагер от 25 април, като той трябва да свали оттам 10 000 кг боклук.След това 8 души ще се изкачат до Лагер 2 на 6400 м височина, а останалите шестима души ще отидат до Лагер 4 на 7950 м. \r\n\r\n Преди 6 години Непал наложи депозит от 4000 долара на алпинистки екип, който се възстановява само при връщане обратно на поне 8 кг боклук. Едва половината от катерачите обаче спазват това условие.През февруари Китай забрани достъпа за посетители до своя базов лагер в Тибет в опит да почисти района. \r\n \n\t\t\t\t\t\t", "date": "2019.04.11", "title": "Специален екип от Непал ще почиства Еверест"}
{"url": "http://www.bnews.bg/article/259535-sobstvenitsite_na_rotvaylerite_nahapali_tri_detsa_i_dyado_im_s_obvineniya", "text": "\n Обвиниха майката и сина - собственици на кучетата ротвайлери, които вчера нахапаха три деца и дядо им, предаде БГНЕС. \r\n  \r\nДиректорът на СДВР Георги Хаджиев обясни, че вчера около 13:00 ч. на 112 имат получен сигнал, че в село Железница, в района на баните, е възникнал инцидент, при който два ротвайлера са нахапали три деца, заедно с възрастния им дядо. Незабавно са изпратени са екипи. Хаджиев благодари на жена с бебе, притекла се на помощ: \r\n\r\n „Тя след като забелязала, че е възникнал този инцидент, е положила усилия с риск за здравето си да окаже съдействие, което се изразява в отделянето на кучетата от децата и да предотврати по-тежки последици”, каза той. \r\n  \r\nСлед като са упоени кучетата в резултат на по-нататъшната им работа са установени собствениците. \r\n  \r\n„Въз основа на справка, която сме направили по отношение на чиповете на самите кучета. Те са били регистрирани в Българска агенция по безопасност на храните и по този начин установяваме, че кучетата са собственост на една дама от Симеоново и нейния син”, каза Георги Хаджиев. \r\n\r\n Районният прокурор на София Радослав Димов обясни, че след доклад на материалите в СРП, наблюдаващият прокурор е преценил да повдигне обвинение спрямо двете лица - едното е непълнолетно момче на 17-годишен. Обвинението е за това, че не са положили достатъчно грижи за двете домашни кучета и заради това тези кучета са причинили средни телесни повреди на три малолетни лица. Те се изразяват в обезобразяване на части от тялото. \r\n  \r\nТой обясни, че за това престъпление законът предвижда наказание до три години лишаване от свобода и глоба. \r\n  \r\nМайката е задържана до 72 часа и ще се иска от съда постоянният й арест. \r\n  \r\n„От свидетелските показания, които имаме до момента, се установява, че най-малкото дете е било паднало на земята и едното от кучетата е захапало главата му. Това, ако не беше намесата на тази съвестна гражданка, може би щеше да доведе до много по-фатални последици, с много по-фатални наранявания, включително и евентуално причиняване на смърт”, каза още Димов. \r\n\r\n   \r\n \n\t\t\t\t\t\t", "date": "2019.04.11", "title": "Собствениците на ротвайлерите, нахапали три деца и дядо им, с обвинения!"}
{"url": "http://www.bnews.bg/article/259534-vtoro_srebro_za_balgariya_ukrainka_sprya_i_evelina_nikolova", "text": "\n България взе още един сребърен медал на Европейското първенство по борба, като Евелина Николова не успя на финала срещу украинката Ирина Хусяк в категория до 55 кг. \r\n\r\n По-рано Миглена Селишка загуби нейната схватка за титлата от представителка на същата страна - Олга Ливач. \r\n\r\n Българката поведе с 4:0 и изглеждаше, че нещата вървят по сценарий, писан от нашия щаб. Но Хусяк се върна бързо в играта, изравни още до края на първата част, а след това с няколко отлични атаки докара резултата до 10:4. \r\n\r\n В добавка към тежкия съперник и развоя на схватката, Евелина трябваше да се бори и срещу травмата в лявото коляно, която видимо я тормозеше. \r\n\r\n 26-годишната ни състезателка от Петрич остава без титла на голямо първенство, след като има бронз от Световно (2015 г.), както и сребро, и бронз от надпревари до 23 г. \r\n \n\t\t\t\t\t\t", "date": "2019.04.11", "title": "Второ сребро за България, украинка спря и Евелина Николова"}
{"url": "http://www.bnews.bg/article/259516-14_godishen_mina_s_kola_prez_stalbi_i_fontan_v_tsentara_na_ruse", "text": "\n 14-годишно момче от Кубрат взело колата на майка си, стигнало до Русе с нея и преминало през централния площад на крайдунавския град при опит да избяга от полицията. Това съобщават от Областната дирекция на МВР в Русе, предаде БТА. \r\n\r\n Случаят е от миналата нощ. Около 2.00 ч. полицаи забелязали автомобил с разградска регистрация да се движи без включени светлини по улица в Русе. Униформените подали светлинен и звуков сигнал към водача на превозното средство, за да спре, но той продължил и дори увеличил скоростта. \r\n\r\n Полицаите последвали нарушителя, който навлязъл в уличките към централния площад \"Свобода\" и успял да се скрие. Униформените извършили справка в центъра за видеонаблюдение в общината. Станало ясно, че колата преминала през стълбите и сухия фонтан пред сградата на операта, а след това - и през целия градски площад, като се изгубила в улиците до Съдебната палата. \r\n\r\n Предприето било издирване. Така русенските полицаи, с помощта на колегите си от Кубрат, установили собственика на автомобила, както и непълнолетния шофьор. Образувана е преписка за хулиганство. \r\n \n\t\t\t\t\t\t", "date": "2019.04.11", "title": "14-годишен мина с кола през стълби и фонтан в центъра на Русе"}
{"url": "http://www.bnews.bg/article/259536-pokray_apartamentgeyt_lasna_pikantna_afera_malak_toshko_spi_s_zhenata_na_zam_shefa_na_kpkonpi", "text": "\n Тодор Славков има нова жена до себе си. Внукът на Тодор Живков и син на олимпиеца Иван Славков е на път да засенчи баща си като плейбой. Малък Тошко се е впуснал в скандална връзка с жената до зам.-председателят на Антикорупционната комисия, известна като КП КОНПИ, Антон Славчев, научи сензационно „Уикенд”. \r\nСамо преди седмица името на Славчев също изплува в истерията „Апартаментгейт” с покупка на изгоден апартамент и тераса към него, но се оказа, че юриста е станал жертва на ловките схеми на половинката си в живота Зорница Тодорова.На практика, в новия апартамент на ул. „Нишава\" в квартал „Хиподрума”, който е обект на засилен интерес от медиите от няколко дни, не живее Антон Славчев, а посочваната за негова половинка Зорница Атанасова, но не с него, а с любовника си! Оказва се, че именно Тодор Славков обитава купения доста изгодно апартамент с тераса с новата си засукана приятелка. Двамата дори смятали да узаконят отношенията си и да се оженят, донася пикантната светска клюка. \r\nАтрактивната дама е успяла да се раздели със зам.-председателя на КП КОНПИ и да омотае в мрежите си Малък Тошко, твърдии източник на „Уикенд”. За аферата съобщи преди дни новия сайт Lupa.bg, който дори публикува твърде интимни фотоси на новата двойка.  Зорница поддържа отношения с наследника на Иван Славков поне от около година и половина и дори бе избрана за председател на партията на видния любител на алкохолни напитки „Напред, България”, макар да не е известно какъв политически опит притежава. Тя може да бъде забелязана даже и в парламента, а редакцията ни се натъкна на нейна обща снимка с лидера на „Воля” – бизнесмена Веселин Марешки, който също я познавал отлично. \r\n„Антон Славчев бе безскрупулно изигран от ловката Зорница! Тя го вкара в този нелеп имотен скандал заедно с брат си. Всъщност, апартамента изобщо не е на Славчев и никога не е бил, а неин! Антон никога не е живял там. За сметка на това тя първо настани брат си, а сега живее в жилището с прословутата тераса заедно с Тодор Славков. Връзката им е официална, най-близките им знаят, но за пред обществото представят контактите си като просто служебни”, твърдят запознати. \r\nПроверка на „Уикенд” установи, че действително в жилището живеят Тодор Славков и фамозната Зорница. Съседи разказаха, че двамата избягвали да се появяват заедно, но всички в кооперацията виждали, че почти всяка вечер Малък Тошко идва в апартамента. Зорница излизала рано сутринта, около 6,30 часа, а Славков обичал да си поспива и се „излюпвал” около 11 часа, когато напускал терена. \r\nСлед като за апартамента се появиха първите медийни публикации, Зорница Атанасова набързо се изнесла от него. От няколко дни никой не се е появявал в имота, установиха на място репортерите ни. Оказа се, че скандалната дама има и дете, което също е преместено на друг адрес. \r\nПо информация на наш репортер, зам.-предсетаделя на КП КОНПИ Антон Славчев обитава дома на родителите си. Той бил много разочарован от бившата си половинка, с която няма нищо общо отдавна, и заради която сега е в медийната вихрушка с евтините имоти. Деликатният интимен привкус на историята пък му връзвала ръцете и езика да обясни пред медиите за какво точно става въпрос, коментират бивши колеги на Славчев от ДАНС, който е излязъл в отпуск от срам. \r\n  \r\n \n\t\t\t\t\t\t", "date": "2019.04.11", "title": "Покрай „Апартаментгейт” лъсна пикантна афера: Малък Тошко спи с жената на зам. шефа на КПКОНПИ!"}
{"url": "http://www.bnews.bg/article/259522-sestrite_ot_libiya_tarsyat_kravnina_ot_12_mlrd_na_kadafi", "text": "\n Сестрите от Либия могат да потърсят възмездие за ужаса, който преживяха, от 12-те млрд. паунда на Муамар Кадафи, замразени в британски банки. Ще се посъветваме с адвокати дали е възможно да претендираме за обезщетение, обявиха пред в. \"Телеграф\" Валя Червеняшка и д-р Здравко Георгиев. \r\n\r\n Преди два дни стана ясно, че либийските авоари се държат в британски финансови институции, а жертвите на режима не получават нищо. \r\n\r\n Според юристи освен засегнатите от атентатите на ИРА, за които диктаторът достави експлозиви, компенсации могат да получат и нашите медици, измъчвани в продължение на 8 години в либийски затвори. \r\n\r\n Медиците избягват да говорят за кошмара. Смятат, че парична компенсация за мъките, които са понесли, наистина им се дължи и ще се консултират с адвокати. \r\n\r\n Валя Червеняшка обаче не скри, че е много скептична, защото за нея държава Либия не съществува и защото не вярва в никакво правосъдие. \r\n\r\n Нася Ненова е единствената от медиците ни в Либия, която получи справедливост по съдебен път. Близо 12 години след завръщането у нас тя успя да спечели делото в Софийския градски съд и осъди девет от своите мъчители. Служителите на Главно следствено управление на Джамахирията, сред които и един генерал, трябва да платят на Нася Ненова 500 000 лева обезщетение за неимуществени вреди и 26 617 лева за имуществени. Самата Нася заяви, че обезщетението засега е само морално удовлетворение и до този момент няма финансово измерение. \r\n \n\t\t\t\t\t\t", "date": "2019.04.11", "title": "Сестрите от Либия търсят кръвнина от £12 млрд. на Кадафи"}
{"url": "http://www.bnews.bg/article/259521-ukrainets_s_uslovna_prisada_sled_shofirane_s_3_12_promila", "text": "\n Украински гражданин, шофирал с 3,12 промила алкохол в кръвта получи условна присъда след споразумение с Районната прокуратура в Разград. Това съобщиха от Апелативната прокуратура във Варна, цитирани от БТА.  \r\n\r\n Андрей Т. /40 г./ е осъден на една година и 9 месеца лишаване от свобода с четиригодишен изпитателен срок. За шофирането на товарен камион с ремарке подсъдимият ще плати глоба от 450 лева. Съдът го лиши и от право да управлява МПС за срок от три години. \r\n\r\n В края на март, на пътя Русе - Варна в землището на община Разград, подсъдимият шофирал товарния автомобил \"ДАФ\" с ремарке и влязъл в насрещното платно. Служителите на реда спрели за проверка автомобила и тестът с дрегер на шофьора отчел рекордните промили алкохол. Мъжът бил отведен в болница, за да му бъде взета кръвна проба. След това отказал да даде такава. Издаден му бил акт и за нарушение, а документите за управление на автомобил иззети. Споразумението е със сила на влязла в сила присъда и не може да се обжалва. \r\n \n\t\t\t\t\t\t", "date": "2019.04.11", "title": "Украинец с условна присъда след шофиране с 3,12 промила"}
{"url": "http://www.bnews.bg/article/259524-predi_deloto_sreshtu_tsetso_andreev_emanuela_si_smeni_imeto_v_sada", "text": "\n Фолк певицата Емануела си е сменила името в съда, научи HotArena.   \r\nТова стана ясно по време на първото дело за клевета, което тя заведе срещу гримьора Цецо Андреев. Пайнерката беше извикана като Емануела Цветкова, а не като Емилия, както е рожденото й име от акта за раждане. Тя обаче не се яви лично, а беше изпратила адвоката си. Същото направи и подсъдимият. Заседанието бе водено лично от една от заместник-шефките на Софийския районен съд и продължи едва няколко минути. Тя предложи страните да се споразумеят извън Темида, а ако не успеят да се разберат, ще се видят отново през май. \r\nЕмануела се обиди на съквартиранта си от ВИП Брадър, който по време на престоя им в шоуто през есента я нарече „селянка“ и „развела целия свят“. „Ма той е нагло същество, бе! На мен ще ми вика селянка. Извинявай, ама какво значи селянка?! Той от къде е „, беснееше звездата. Андреев също заяви, че ще съди Емануела задето го нарече наркоман, но проверка на „Телеграф“ показва, че все още не си е подал исковата молба в съда. \r\nЕмануела е третата представителка на попфолка, която сменя в съда рожденото си име с артистичния си псевдоним. Първа бе Петя Колева, която по документи вече е Преслава. Джена беше първата пайнерка, която смени името си от акта за раждане – Десислава.  \r\n\r\n   \r\n \n\t\t\t\t\t\t", "date": "2019.04.11", "title": "Преди делото срещу Цецо Андреев, Емануела си смени името в съда"}
{"url": "http://www.bnews.bg/article/259527-5_konsortsiuma_podadoha_oferti_za_kontsesiyata_na_letishte_sofiya", "text": "\n Пет консорциума подадоха оферти за концесията на летище София, съобщиха от министерството на транспорта. Получените в срок заявленията за участие в процедурата за определяне на концесионер и възлагане на концесия за строителство на обект \"Гражданско летище за обществено ползване София\" - публична държавна собственост, бяха отворени от комисията в закрито заседание. \r\n\r\n В срока за подаване на заявления и оферти са получени заявления от следните участници: \r\n\r\n Консорциум \"Витоша\" с водещ член \"Манчестър Еърпорт Груп Оувърсийз Инвестмънтс Лимитид\". Участник в консорциума е и BCEGI Кънстракшън (Великобритания) Лтд, с едноличен собственик Бейджин Кънстракшън Ейнджиниринг Груп; \r\nКонсорциум \"Соф Кънект\" с водещ член \"Меридиам Ийстърн Юръп Инвестмънтс САС\". За изпълнение на изискването за летищен оператор е посочено Флугхафен Мюнхен; \r\nКонсорциум \"ССБ София Еърпорт ДжейВи\" с водещ член \"ССБ Зауервайн & Шефер Бау АГ\". За изпълнение на изискването за летищен оператор е посочено Копенхаген Еърпортс А/С; \r\n\"Фрапорт България\" ЕАД. За изпълнението на изискването за технически способности и финансови възможности е посочено \"Фрапорт АГ Франкфурт Еърпорт Сървисис Уърлдуайд\"; \r\nКонсорциум \"Еърпортс Де Пари\" ЕС. ЕЙ и \"ТАВ Хавалиманларъ Холдинг\" А. Ш. с водещ член \"Еърпортс Де Пари\" ЕС. ЕЙ. За изпълнение на изискването за летищен оператор е посочено \"Еърпортс Де Пари\" ЕС. ЕЙ. \r\n\r\n Комисията за провеждане на процедурата следва да извърши действията по допускане на участниците, съобщават от ведомството на Росен Желязков.  Офертите на допуснатите участници ще бъдат отворени в открито заседание на комисията, което ще се проведе на 9 май 2019 г. На заседанието могат да присъстват участниците или техни представители, както и други лица. \r\n \n\t\t\t\t\t\t", "date": "2019.04.11", "title": "5 консорциума подадоха оферти за концесията на летище София"}
{"url": "http://www.bnews.bg/article/259523-geri_nikol_zaleze_bez_uchastiya_i_nov_hit_osukva_se_okolo_kiril_despodov", "text": "\n Тийн звездата Гери-Никол напоследък изчезна от полезрението на феновете си. 20-годишната певица отдавна не е пускала нова песен, не ходи по  участия и почти не е активна в социалната мрежа, а мнозина се запитаха какво се случва с нея. \r\nГовoри се, че напоследък певицата е изправена пред сериозни парични затруднения. Тя няма продуцент зад гърба си и досега сама финансираше проектите си с подкрепата на родителите си, но баща й Николай Георгиев – Цайса, вече отказвал да цака безумни средства за приумиците на щерка си. Напоследък участията на варненката напълно са секнали – ако преди имаше по 5 ангажимента седмично, сега й се събират не повече от 3 участия месечно. Не я канят по телевизионни предавания, а последната й песен „Устни” не успя да се превърне в хит и бе определена като „провал” от капризната аудитория. Татко й осъзнал, че няма никаква възвръщаемост на средствата, които влага в кариеарата на напористата девойка, затова й спрял кранчето и тя останала без материална подкрепа. \r\nНякои от почитателите на Гери-Никол вече заподозряха, че може да има финансови проблеми, а други предположиха, че се готви да замине за чужбина. За разлика от конкурентката си Дара, която не ще да учи в университет, Яката дупара неведнъж е споделяла, че иска да продължи образованието си в САЩ. Пищната блондинка мечтаеше да пробие в Холивуд и доскоро беше убедена, че някой ден ще сбъдне своето желание. Засега обаче е изоставила и тази амбиция, коментират запознати. Хора от обкръжението на изпълнителката коментират, че освен финансови, напоследък тя имала и любовни проблеми. Според мълвата от лятото насам Гери поддържала дискретна връзка с футболиста Кирил Десподов, който официално има друго момиче до себе си – Веселина, дъщерята на банкерката Цветелина Бориславова. През последния месец обаче спортистът се отдръпнал от певицата и се посветил на приятелката си. Разстроена, Яката дупара се опитала да си го върне, ала той не отговарял нито на съобщеията, нито на обажданията й. \r\nПевицата имаше кратка връзка и с рапъра Kапо Верде, който е част от нашумялата сред подрастващите хип-хоп група БНР („Бандата на ръба”). Истинското име на младежа е Мариян и с Гери завързали контакт покрай общ музикален проект, но тя бързо се отегчила от него и се хвърлила око на далеч по-атрактивния Десподов, пише \"Уикенд\". \r\nТова не е първият път, в който наперената варненка излиза с футболист. Миналата година тя упорито флиртуваше с Благой Георгиев – Джизъса. Със спортиста - плейбой обаче също не й провървя, защото родителите й се намесиха и прекратиха тази връзка още в зародиш. Те били недоволни, защото щерка им прахосвала пари по Благо, купувала му скъпи дизайнерски дрехи и даже му позовлила за кратко да се нанесе в луксозния й столичен апартамент. Бащата на певицата останал изумен, когато научил каква сума е пръснала Гери по Джизъсa. Майка й Ирена също изразила крайно негативно мнение и под натиска на по-възрастните младата звезда била шута на футболиста. Той пък не си губи времето и бързо се ориентира към по-опитната плеймейтка Златка Райкова. Преди това Гери-Никол се забърка в кратка афера и с фолк звездата Константин. \r\n  \r\n \n\t\t\t\t\t\t", "date": "2019.04.11", "title": "Гери-Никол залезе без участия и нов хит! Осуква се около Кирил Десподов!"}
{"url": "http://www.bnews.bg/article/259518-ikonomicheska_politsiya_proveryava_telk_blagoevgrad", "text": "\n Служители на Икономическа полиция влязоха в ТЕЛК – Благоевград. В момента икономическите полицаи са в кабинетите на Втори състав на комисията, научи NOVA. \r\n\r\n По първоначална информация проверката е предизвикана от жалби на пациенти срещу решения на състава. Проверяват се пет експертни решения. \r\n \n\t\t\t\t\t\t", "date": "2019.04.11", "title": "Икономическа полиция проверява ТЕЛК – Благоевград"}
{"url": "http://www.bnews.bg/article/259519-prezidentat_radev_se_sreshtna_s_emira_na_katar", "text": "\n Изграждането на център за обучение на деца в София са обсъдили президентът Румен Радев и емирът на Катар шейхТамим бин Хамад Ал Тани на среща днес в Доха, където българският държавен глава е на официално посещение. \r\nEмирът е готов да финансира изграждането и оборудването на такъв център, в който всяко дете безплатно да бъде обучавано в перспективни дисциплини, който да бъде и дом на българските деца участващи в международни олимпиади.  \r\nРадев припомни, че изграждането на центъра е инициатива, по която президентската институция вече работи повече от година. Той каза, че е виждал такива центрове и в Армения, и във Франция и смята, че в България може да се изгради такъв с огромен обществен ефект, но на много по-високо и перспективно ниво. \r\n\"Първият елемент на този център е възможността всеки българин да си доведе детето абсолютно безплатно и то да може да учи перспективни дисциплини, свързани с компютри и високи технологии, с преподаватели, каквито не може да намери в училище. Вторият елемент, който ние, българите, можем да внесем в такъв център и трябва да го направим, е това да стане и дом на нашите олимпийци\", каза Радев. \r\nПо думите му това е впечатлило много емира на Катар, защото България е в топ 5 на всички световни олимпиади по математика, физика, химия, лингвистика, IT. \"Ние трябва да имаме такъв дом, какъвто се полага на нашите млади таланти, дом, в който да могат да се разгръщат и международни олимпиади\", коментира президентът.  \r\n\r\n Според него трябва да се инкорпорират и високи технологии във въпросния център, така че фирми в областта на високите технологии да могат да са там, да работят с програмите и проектите, с които се занимават децата и да издържат центъра.  \r\nДругият проект, към който Катар проявява интерес е за биотех парк, за модерни био-технологии на територията на Пловдивския университет. Където ще могат да се развиват водещи технологии в областта на медицината, фармацията, козметиката преработката на храни и развитие на устойчиво земеделие в области с устойчив климат. \r\n \n\t\t\t\t\t\t", "date": "2019.04.11", "title": "Президентът Радев се срещна с емира на Катар"}
{"url": "http://www.bnews.bg/article/259506-raste_broyat_na_zaginalite_pri_boevete_v_tripoli", "text": "\n При боевете в либийската столица между силите от Източна Либия и войските, предани на правителството в Триполи, са убити 56 души, предаде БТА. \r\n\r\n Сред жертвите има двама лекари и шофьор на линейка, посочи в изявление Световната здравна организация (СЗО) към ООН. Тя не уточнява дали убитите са цивилни или участници в боевете. \r\n\r\n Тази сутрин Либийската национална армия (ЛНА) на маршал Халифа Хафтар, който контролирна източната част на страната, бяха на позиции в предградия на около 11 км южно от центъра на града. \r\n \n\t\t\t\t\t\t", "date": "2019.04.11", "title": "Расте броят на загиналите при боевете в Триполи"}
{"url": "http://www.bnews.bg/article/259508-es_dava_dopalnitelni_shest_mesetsa_na_velikobritaniya_da_uspee_s_brexit", "text": "\n В края на напрегната среща на върха в Брюксел тази нощ европейските лидери и Тереза Мей се споразумяха отлагането на Брекзита да бъде удължено до 31 октомври, прогонвайки за известно време призрака на рязката раздяла, пише в анализ за \"Франс прес\" Седрик Симон. И добавя, че \"до компромис се стигна в навечерието на 12 април - крайната дата за напускане на Великобритания, договорена на предишна среща на върха и заплашваща с развод без споразумение след продължил повече от 40 години бурен брак\". \r\n\r\n Разделени между привърженици на кратката отсрочка начело с Франция и защитниците на по-продължително отлагане, 27-те часове наред изготвяха предложението си и към 01,30 часа (23,30 ч. по Гринуич) го изложиха пред британската министър-председателка. Тя го прие, въпреки че по-рано призова за отлагане само до 30 юни. Лидерката на консерваторите обяви, че днес ще говори пред британските депутати и ще продължи дискусиите с лейбъристката опозиция за намиране на компромис, който да осигури подкрепата на парламентарно мнозинство. \"Все още можем да напуснем на 22 май\", отбеляза Мей, изтъквайки, че за целта е достатъчно депутатите да одобрят сделката за развода, която вече три пъти отхвърлиха. \r\n\r\n \"Споразумяхме се за гъвкаво удължаване до 31 октомври, което означава допълнителни шест месеца за Обединеното кралство да намери възможно най-доброто решение\", отбеляза със задоволство председателят на Европейския съвет Доналд Туск. \r\n\r\n През тези шест месеца Великобритания \"би могла да ратифицира споразумението за напускане и в този случай удължаването ще се прекрати, каза Туск. Лондон си запазва също възможността \"да отмени напълно Брекзит\", допълни той. \r\n\r\n След срещата френският президент Еманюел Макрон приветства \"най-добрия възможен компромис, позволил да се запази единството на 27-те\". \"Крайният срок 31 октомври ни защитава\", тъй като \"това е ключова дата преди встъпването в длъжност на новата Европейската комисия\", обясни Макрон. \r\n\r\n Според европейски дипломати няколко страни са критикували непреклонността на Франция, която беше против отлагане с една година, за каквото призоваваха повечето страни. \"Имаше различни виждания\", призна френският президент и отбеляза, че е поел ролята на страната, която настоява за яснота и твърдост. \r\n\r\n Въпреки отегчението си от колебанията и увъртанията на Лондон всички европейски ръководители бяха склонни да дадат повече време на британците. Париж обаче възглавяваше лагера на страните, които настояваха за \"строги\" условия. \r\n\r\n Тези страни се безпокоят от вредите, които може да причини Великобритания, оставайки за неопределено време с единия крак в ЕС, а с другия - извън съюза.  \r\n\r\n Американският президент Доналд Тръмп изрази съжаление вчера в Туитър, че ЕС е \"толкова суров\" с Обединеното кралство, насочвайки след това вниманието си към настоящия търговски конфликт между Вашингтон и Европа. \"ЕС е също толкова брутален търговски партньор и по отношение на САЩ, което ще се промени\", заяви той. \r\n\r\n Заключенията от срещата на върха изискват от Великобритания \"конструктивно и отговорно\" поведение в предоставеното й допълнително време. Лондон ще трябва също \"да се въздържа от всяка мярка, способна да изложи на риск осъществяването на целите на Съюза\". \r\nЕвропейски дипломат предложи Лондон да може да се откаже от правото си на вето. Доналд Туск обаче подчерта, че Обединеното кралство ще запази \"всичките си права и задължения\" на страна членка. \r\n\r\n Според европейски източник Великобритания \"няма на излъчи европейски комисар, но ще може да участва в номинирането на нов председател на Еврокомисията, тъй като гласуването се състои при квалифицирано мнозинство в Съвета\". \r\n\r\n \"Предоставената от Комисията техническа и правна информация показа, че възможностите Великобритания да вземе европейските институции за заложник са много ограничени. Ние обаче трябва да продължим да бъдем внимателни\", обясни белгийският премиер Шарл Мишел. \r\nПостигнатото споразумение предвижда междинна среща на върха през юни за взаимно информиране за развоя на процеса. \"Това няма да бъде кръг от преговори. Момента на ключовото решение ще настъпи през октомври\", предупреди председателят на ЕК Жан-Клод Юнкер. \r\n\r\n Ако през октомври Обединеното кралство на практика все още е член на ЕС, това ще означава, че британците са участвали в европейските избори в края на май. \r\nАко не са го направили, Великобритания \"ще трябва да напусне на 1 юни без споразумение\", подчерта ирландският премиер Лио Варадкар съгласно предвиденото в заключенията от срещата на върха. \r\n\r\n Постигнатото тази нощ отлагане \"е толкова гъвкаво, колкото очаквах, и малко по-кратко, отколкото се надявах\", заяви Туск след срещата. \"То обаче все пак ще е достатъчно за намиране на възможно най-доброто решение. Ако обичате, този път не губете време\", обърна се той към британците. \r\n\r\n \r\n \n\t\t\t\t\t\t", "date": "2019.04.11", "title": "ЕС дава допълнителни шест месеца на Великобритания да успее с Brexit"}
{"url": "http://www.bnews.bg/article/259512-misis_balgariya_roksana_kirilova_poluchi_priza_business_and_fashion_woman", "text": "\n \"Мисис България Земя 2018\" Роксана Кирилова бе отличена с приза „Business and Fashion Woman“ на бляскава церемония по раздаване на третите годишни награди „Business & Fashion Awards“. \r\n\r\n Наградите се раздават на най-успешните личности, фирми и брандове за 2018-а година, както в бизнес сферата, така и в модата, като целта на организаторите е по този начин да поощрят развитието на бизнеса в България. \r\n\r\n „За мен тази награда е много лична, защото усилията които полагам за себе си и за външния си вид, както и в професионалната сфера са оценени. Трудно е , разбира се да бъда това, което съм, но определено си заслужава след такъв приз.  Жената е израз на индивидуалност, елегантност, стил и професионализъм и винаги ще вървя в тази посока, показвайки и доказвайки качествата на \"Силната жена\"“, споделя Роксана Кирилова, която блестеше във fashion рокля на дизайнера Стоян Радичев. \r\n\r\n Мисис България работи в сферата на застрахователният бизнес у нас вече 10 години, като застрахователен агент. Тя има три висши образования в сферата на икономиката – „Счетоводство и контрол“ , „Застраховане“ и „Социален мениджмънт“. \r\n\r\n Като майка на 8-годишен син, работеща жена и носителка на титлата „Мисис България“, Роксана подкрепя няколко благотворителни каузи. \r\n\r\n Във Фондация” Мечта за дете”- подпомага двойки с реппродуктивни проблеми.  Операция “Плюшено мече”, в помощ на деца, които растат в домове, далеч от майчина любов и за дечица в неравностойно положение. Суверенен Орден на Свети Йоан,Рицари на Малта-чиято цел е да разпространява принципите на хуманност и благородство чрез различни благотворителни кампании. Каузата на сдружение ”Вярвам в теб” срещу домашното насилието над жени и на работното място и международната благотворителна кампания #OneVoice, която също е свързана с тази кауза. \r\n\r\n Роксана Кирилова е член е на Дамски клуб \"Бизнес на високи токчета\". \r\n\r\n   \r\n \n\t\t\t\t\t\t", "date": "2019.04.11", "title": "Мисис България Роксана Кирилова получи приза „Business and Fashion Woman“"}
{"url": "http://www.bnews.bg/article/259503-rusiya_odobri_zakona_za_nezavisim_internet", "text": "\n Руските депутати одобриха на второ четене спорен законопроект, който цели Русия да разполага с независим от големите световни сървъри интернет, предаде AFP, цитирано от факти.бг. \r\n\r\n Според властите законовата мярка ще гарантира по-голяма самостоятелност на руския интернет и защита от външни намеси. Текстът, одобрен днес с 320 на 15 гласа, трябва да мине на трето четене, а после да бъде одобрен и от горната камара на парламента (което е чиста формалност), преди да бъде подписан от президента Владимир Путин. \r\n\r\n Критиците на новия закон виждат в него средство, чрез което властите ще засилят контрола си върху мрежата. Те предупреждават, че той може да разруши интернета в Русия и да бъде използван за задушаване на инакомислието. На второто четене са били внесени 27 поправки, повечето от които уточняват пълномощията на държавните органи. \r\n\r\n Според формулировката на вносителите законопроектът за т.нар. \"Рунет\" има за цел да гарантира устойчива работа на руския сегмент от интернет в случай, че той бъде изолиран от инфраструктурата на световната мрежа. Текстът предвижда създаването на инфраструктура, която ще осигури функционирането на руските интернет ресурси в случай на невъзможност руските оператори да се свържат с чуждестранните интернет сървъри. \r\n\r\n Руските доставчици на интернет трябва да осигурят също наличие в мрежите им на \"технически средства\", които дават възможност за \"централизиран контрол на трафика\" за противодействие на евентуални заплахи. Няколко хиляди души протестираха в началото на март в Москва срещу законопроекта, който те отхвърлят като цензура и опит за изолиране на страната от останалия свят. \r\n \n\t\t\t\t\t\t", "date": "2019.04.11", "title": "Русия одобри закона за независим интернет"}
{"url": "http://www.bnews.bg/article/259513-voenen_prevrat_v_sudan_arestuvaha_prezidenta_i_zatvoriha_nebeto", "text": "\n Министърът на отбраната на Судан Ауад Мохамед Ахмед Бин Ауф, облечен във военна униформа, обяви по държавната телевизия, че президентът Омар Башир е свален от власт от армията, предадоха световните агенции. \r\n\r\n \"Обявявам в качеството си на министър на отбраната падането на режима и задържането на сигурно място на неговия лидер\", каза министърът, цитиран от Франс прес. \r\n\r\n Той каза, че президентът е свален след неколкомесечно протестно движение срещу управлението му. \r\n\r\n Башир пое властта през 1989 г. с преврат, припомня Франс прес. \r\n\r\n Министърът поясни, че се извършва преход във властта. Армия поема контрол върху властта за две години, предаде ТАСС. През това време страната ще бъде управлявана от военен съвет, предаде Ройтерс \r\n\r\n В Судан се въвежда тримесечно извънредно положение и конституцията се суспендира. Затваря се въздушното пространство за 24 часа. До второ нареждане се затварят и границите на страната, предаде Ройтерс. \r\n \n\t\t\t\t\t\t", "date": "2019.04.11", "title": "Военен преврат в Судан, арестуваха президента и затвориха небето"}
{"url": "http://www.bnews.bg/article/259517-ostaviha_v_aresta_trimata_tsigani_prebili_prodavach_v_gabrovo", "text": "\n Районният съд в Габрово остави за постоянно в ареста тримата мъже, които пребиха служител в супермаркет. Йордан Асенов, Петко Монев и Николай Монев признаха вината си и изразиха съжаление за случилото се. \r\n\r\n Съдът прецени, че има опасност да се укрият или да извършат друго престъпление, имайки предвид, че са осъждани за кражби и престъпления от общ характер.  \r\n \n\t\t\t\t\t\t", "date": "2019.04.11", "title": "Оставиха в ареста тримата цигани, пребили продавач в Габрово"}
{"url": "http://www.bnews.bg/article/259520-razsledvat_intsident_s_bebe_v_radomir", "text": "\n Полицията в Радомир разследва инцидент с бебе. \r\nНа 10 април е подаден сигнал в полицията от центъра за спешна помощ в града. \r\nМедиците алармирали, че двумесечно бебе е паднало и се нуждае от спешна медицинска помощ. \r\nНезабавно детето било закарано в столична болница, където е настанено без опасност за живота.Органите на реда са установили родителите на малкото, които са от Пловдивска област и работят в Радомир. \r\nПровеждат се съответните действия по разследване на случая, за установяване на причините за инцидента. Уведомена е Районна прокуратура-Радомир и социалните служби в града. \r\n \n\t\t\t\t\t\t", "date": "2019.04.11", "title": "Разследват инцидент с бебе в Радомир"}
{"url": "http://www.bnews.bg/article/259515-kmetat_na_slivnitsa_e_osadil_korneliya_ninova_dava_ya_na_sadiya_izpalnitel", "text": "\n Кметът на Сливница Васко Стоилков е осъдил лидера на БСП Корнелия Нинова на три инстанции - Софийски градски съд, Софийски апелативен съд и Върховен касационен съд. Това заяви самият той на пресконференция в централата на ГЕРБ. \r\n\r\n \"Осъдих Корнелия Нинова за това, че преди предишните местни избори през 2015 година, както и в момента се случва, от БСП започнаха да използват клевети и лъжи. На предизборно събрание на БСП в Сливница беше наговорила безброй лъжи и клевети по мой адрес\", обясни Стоилков, цитиран от \"Фокус\". \r\n\r\n По думите на кмета на Сливница, лидерката на социалистите го е нарекла: \"нагъл, самозабравил се местен дерибей\". \r\n\r\n \"Къде се намираш, бе г-н Стоилков, това не ти е бащиния. Под калъп ли ви вадят, бе хора. Напоследък където и да отида малоумие след малоумие...Сливнишкият герой уволнява, ако не станеш гербер\", цитира още Васко Стоилков. \r\n\r\n Според него, в момента се повтаря същата история и пак се сипят клевети и лъжи.  \r\n\r\n \"Достатъчно време чаках да ми преведе парите по сметката - 2000 лева, още утре със съдия-изпълнител ще си ги събера и ще ги даря за детската градина в града. Недоумявам защо още не ми е превела тези средства\", добави кметът на Сливница, който управлява града от 8 г. \r\n \n\t\t\t\t\t\t", "date": "2019.04.11", "title": "Кметът на Сливница е осъдил Корнелия Нинова, дава я на съдия-изпълнител"}
{"url": "http://www.bnews.bg/article/259499-izvanredno_arestuvaha_dzhulian_asandzh_v_london", "text": "\n Основателят на WikiLeaks Джулиън Асандж беше изгонен от посолството на Еквадор в Лондон, където прекара повече от шест години. Президентът на Еквадор обяви, че страната е отказала убежище на Асандж. \r\n\r\n При излизането му от посолството той веднага беше арестуван от полицията. WikiLeaks обвини Еквадор в незаконно прекратяване на политическото убежище на Асандж в нарушение на международното право, довело до арестуването му от британските власти. \r\n\r\n По-рано се появиха информации, че австралиецът ще бъде предаден на британските власти. Еквадор отрече съобщенията и настоя, че няма намерение да го лиши от защитения му статут, но очевидно властите в Кито междувременно са взели друго решение. \r\n\r\n Отношенията на Асандж с еквадорските власти ставаха все по-обтегнати, след като настоящият президент Ленин Морено дойде на власт в латиноамериканската страна през 2017 г. Интернет връзката му в посолството беше прекъсната през март миналата година, като еквадорските власти обосноваха действията си с това, че искат да спрат Асандж да се \"намесва в работите на други суверенни държави\". \r\n\r\n За някои Асандж е герой заради разкриването на това, което поддръжниците му определят като злоупотреба с власт от страна на съвременните държави и заради защитата на свободата на словото. За други обаче той е опасен бунтовник, който подкопава сигурността на САЩ. \r\n\r\n Асандж потърси убежище в посолството на Еквадор, за да не бъде екстрадиран в Швеция, където властите искаха да го разпитат като част от разследване за сексуално насилие. Това разследване по-късно беше прекратено, но WikiLeaks се опасява, че САЩ искат да го изправят на съд. \r\n\r\n WikiLeaks разгневи Вашингтон, като публикува стотици хиляди тайни американски дипломатически телеграми, които разкриха често много критични оценки на САЩ за световни лидери от руския президент Владимир Путин до членове на саудитското кралство семейство. \r\n\r\n Асандж беше на първите страници на световните медии в началото на 2010 г., когато WikiLeaks публикува секретно американско военно видео, показващо нападение на хеликоптери \"Апачи\" от 2007 г., в което бяха убити десетина души в Багдад, включително двама репортери на \"Ройтерс\". \r\n\r\n По-късно същата година групата публикува над 90 000 секретни документа с подробности за американската война в Афганистан, последвани от почти 400 000 вътрешни военни доклада на САЩ, описващи операции в Ирак. \r\n \n\t\t\t\t\t\t", "date": "2019.04.11", "title": "ИЗВЪНРЕДНО! Арестуваха Джулиън Асандж в Лондон\r\n"}
{"url": "http://www.bnews.bg/article/259500-osadiha_mz_za_otkaz_da_informira_za_sluchvashtoto_se_s_fonda_za_lechenie_na_detsa", "text": "\n \"Национална мрежа за децата\" осъди Министерство на здравеопазването за отказ на достъп до информация относно Фонда за лечение на деца, съобщават от неправителствената организация.  \r\n\r\n Жалбата от Национална мрежа за децата е за два отказа за достъп до обществена информация по изпратено запитване от Национална мрежа за децата до Здравното министерство. \r\n\r\n Въпросите са за закриването на Център \"Фонд за лечение на деца\" и Комисията за лечение в чужбина и прехвърлянето на дейността им към Националната здравноосигурителна каса (НЗОК).Министерството на здравеопазването е осъдено да заплати на сдружение Национална мрежа за децата 10.00 лв. за направените разноски по делото. Решението не подлежи на обжалване. \r\n\r\n Делото срещу ведомството на Кирил Ананиев е спечелено днес, 11 април 2019 г. в Софийския административен съд. В свое решение №2317 от 3 април 2019 г. Административен съд - София-град отмени отказа на здравното министерство за предоставяне на информация. Съдът постанови исканата информация да бъде предоставена на Национална мрежа за децата. \r\n\r\n \"Финансирането на лечението на деца е важен, обществено значим и социален въпрос, и всичко свързано с този въпрос е от надделяващ обществен интерес, и не следва информацията, свързана с него да бъде ограничавана по никакъв начин. Непредставянето на поисканата информация, създава усещане у обществото за нещо скрито, прикрито и тайно. Това усещане противоречи на принципа за прозрачност, залегнал в основата на ЗДОИ\", мотивират се съдиите от Административния съд. \r\n\r\n В края на миналата година Национална мрежа за децата изрази притеснения по повод закриването на Център \"Фонд за лечение на деца\" и Комисията за лечение в чужбина и прехвърлянето на дейността им към НЗОК. \r\n\r\n Тогава с отворено писмо до министерството и медиите от организацията запитаха дали тези действия ще отговорят на водещите принципи в Конвенцията на ООН за правата на детето за най-добрия интерес на детето и присъщото му право на живот и осигуряването в максимална възможна степен на оцеляването и развитието на всяко дете. \r\n\r\n От Националната мрежа за децата акцентираха върху неяснотата за бъдещото съществуване на Обществения съвет като колективен консултативен орган, който гарантира прозрачност, публичност и контрол в работата на тази структура, която работи по една от най-чувствителните за обществото ни теми. \r\n\r\n Национална мрежа за децата е обединение на 152 граждански организации и съмишленици, работещи със и за деца и семейства в цялата страна. \r\n \n\t\t\t\t\t\t", "date": "2019.04.11", "title": "Осъдиха МЗ за отказ да информира за случващото се с Фонда за лечение на деца"}
{"url": "http://www.bnews.bg/article/259510-balgarski_poshti_prodalzhava_da_priema_pratki_za_velikobritaniya", "text": "\n Независимо от ситуацията, свързана с Брекзит, \"Български пощи\" ЕАД продължава да приема пратки за Великобритания, информираха от дружеството и допълниха, че поддържат постоянен контакт с Всемирния пощенски съюз и има готовност да реагират при промяна на ситуацията. \r\n\r\n По-рано стана ясно, че лидерите на 27-те оставащи членки на ЕС и британският премиер Тереза Мей са се договорили за удължаване на срока за излизането на Великобритания от блока до 31 октомври. \r\n \n\t\t\t\t\t\t", "date": "2019.04.11", "title": "„Български пощи“ продължава да приема пратки за Великобритания"}
{"url": "http://www.bnews.bg/article/259526-i_izrael_mozhe_da_dostavya_gaz_za_hab_balkan_v_balgariya", "text": "\n Бойко Борисов и Бенямин Нетаняху са обсъдили по телефона проекта за Източно-средиземноморския газопровод \"Ийст Мед\", който ще доставя газ от Израел за Европа и ще преминава през Кипър, Гърция и Италия, съобщиха от правителствената пресслужба. Българският премиер е отбелязал, че основен приоритет за България е гарантиране сигурността на енергийните доставки за страната и диверсификацията на източниците. Той е посочил, че чрез интерконектора Гърция-България, страната ни може да получава доставки от Израел чрез \"Ийст Мед\". \r\n\r\n Борисов и Нетаняху разговаряха за развитието на сътрудничеството между двете страни, което в последните години е изключително активно, се изтъква в съобщението. \r\n\r\n Премиерът Борисов е поздравил израелския си колега за изборната победа и заявил, че изграденото доверие и доброто партньорство между България и Държавата Израел ще продължат да се развиват. Борисов го е поканил на посещение в България, а Бенямин Нетаняху е посочил, че състави ли кабинет, ще се отзове на поканата. \r\n\r\n Ето какво написа във фейсбук за този разговор Борисов: \"Проведох телефонен разговор с премиера на Държавата Израел Бенямин Нетаняху и му честитих изборната победа. Обсъдихме проекта за Източно-средиземноморския газопровод \"Ийст Мед\", който ще доставя газ от Израел за Европа и България ще може да получава доставки чрез интерконектора с Гърция\". \r\n \n\t\t\t\t\t\t", "date": "2019.04.11", "title": "И Израел може да доставя газ за хъб \"Балкан\" в България"}
{"url": "http://www.bnews.bg/article/259497-konstitutsionniyat_sad_otmeni_vavedeniya_visok_imoten_danak_ot_partiyata_na_valeri_simeonov", "text": "\n Първоначално депутатите на Симеонов, докато той още бе вицепремиер, направиха самостоятелен опит да ремонтират Закона за местните данъци и такси - именно с въвеждането на допълнителен имотен данък за курортите. Този проект обаче така и никога не стигна до пленарната зала. Причините - спорове и опасения, че става дума за двойно данъчно облагане на един и същи имот.  Веднъж със стандартния имотен данък и втори път - още един налог заради населеното място и това, че не е единствено жилище. \r\n\r\n Исканите от НФСБ текстове не отговаряха и на въпроса какво се случва с жилища, които не са в официално обявени за курорти населени места, но също се ползват от туристи на хотелски начала, без това да се прави по регламентиран от закон начин. Като се разбра, че законопроектът няма да мине, от НФСБ подходиха по друг начин, като вкараха текстовете за промяна чрез изменения между двете четения в друг законопроект -този на Закона за корпоративното подоходно облагане, внесен от Министерския съвет. \r\n\r\n Така данък \"курорт\" върху имотите бе гласуван от мнозинството в Народното събрание. Текстовете обаче стигнаха до Конституционния съд.Самият текст, окончателно приет от Народното събрание през есента на 2018 г., гласеше, че за жилищни имоти в курорти, посочени в списък, определен от Министерския съвет, ставките за данък сгради са по-високи. Правилото се прилага, ако жилището не е основно т.е. собствениците имат и друг имот. Така на практика поправката засягаше предимно ваканционни жилища. Имаше и разлика в \"цената\" човек да има апартамент или къща в курорт от национално значение и или в курорт от регионално значение - в първия случай излизаше по-скъпо. \r\n\r\n Текстът още тогава бе определен от експерти като лобистки и обслужващ корпоративни интереси на олигархични структури от туристическия отрасъл. Оказа се, че депутатите на Симеонов трудно правят разлика между имотен и подоходен данък, което стана и причината Конституционният съд да отмени тези текстове ,определяйки ги като противоконституционни. За сътвореното безумие от партията на Валери Симеонов първи алармираха журналистите Бареков и Байрактаров в едноименното си предаване по телевизия Евроком, което се излъчва всяка събота от 10,30 часа на живо. \r\n\r\n   \r\n \n\t\t\t\t\t\t", "date": "2019.04.11", "title": "Конституционният съд отмени въведения висок имотен данък от партията на Валери Симеонов!\r\n"}
{"url": "http://www.bnews.bg/article/259514-uefa_sprya_machove_v_kipar_zaradi_podozreniya_v_ugovorki", "text": "\n Кипърската федерация се съобрази с препоръка на ФИФА и отмени целия кръг в местната втора дивизия през уикенда. \r\n\r\n Предупреждението дойде от европейската централа заради сигнали и съмнения в договаряне на резултати в някои двубои. \r\n\r\n Новината идва седмица, след като УЕФА прати писмо с четири сигнала за срещи от миналите два кръга, в които има \"съмнителни активности\". \r\n\r\n Във вторник Изпълнителният комитет на федерацията в Кипър ще има извънредно заседание и ще обсъжда мерки, които да се вземат за изчистването на футбола в страната. \r\n\r\n Едно от вероятните решения ще е драстично намаляване на отборите в елита - от 16 на 8, както и въвеждането на система с допълнителни плейофи за титла, европейски квоти и изпадане - подобна на тази в България. \r\n\r\n Отбор, за който се докаже участие в схема с манипулиран мач, ще бъде автоматично изхвърлен от групата. \r\n \n\t\t\t\t\t\t", "date": "2019.04.11", "title": "УЕФА спря мачове в Кипър заради подозрения в уговорки"}
{"url": "http://www.bnews.bg/article/259509-tyutyunoproizvoditeli_mogat_da_kandidatstvat_za_darzhavnata_pomosht_ot_15_april", "text": "\n От 15 април до 10 май т.г. тютюнопроизводители могат да кандидатстват за държавната помощ de minimis, по която ще бъдат обезщетени за предадена и неизплатена продукция от предходни години, съобщиха от фонд \"Земеделие\". На последното си заседание УС на фонда е разпределил по схемата бюджет до 3, 2 млн. лева, съгласно съответните регламенти и в съответствие със Закона за тютюна, тютюневите и свързаните с тях изделия. Указанията за предоставяне на минималната помощ са утвърдени от министъра на земеделието, храните и горите и са публикувани на сайта на ДФ \"Земеделие\". \r\nЗемеделските стопани, които могат да кандидатстват за помощта de minimis трябва да са вписани в публичния регистър на тютюнопроизводителите в Министерството на земеделието, храните и горите за 2019 г. Право на подпомагане по схемата имат физически лица, еднолични търговци, юридически лица и кооперации. Те трябва да имат сключени договори за изкупуване на суров тютюн и предавателно-приемателни протоколи за реколта 2010 с \"Исперих - БТ\" - АД и с \"Лийв Табако А. Михайлидис\" - АД за реколта 2016. \r\n\r\n Държавната помощ de minimis, която се предоставя на тютюнопроизводителите, има за цел да покрие част разходите за производство, съхранение и предаване на суров тютюн. \r\nОбщият размер на предоставените на едно лице или предприятие помощи по схемата de minimis не може да надхвърля левовата равностойност на 25 000 евро /48 895.75 лв./ за период от три последователни бюджетни години /2017 г. - 2019 г./. \r\n\r\n Документи за кандидатстване ще се приемат в областните дирекции на ДФ \"Земеделие\". Крайният срок за изплащане на помощта е 22 май т. г. Допуска се изплащане на помощта и след срока, при възникнали казуси и обстоятелства, изискващи извършване на допълнително обследване допустимостта за подпомагане на съответния бенефициент. \r\n \n\t\t\t\t\t\t", "date": "2019.04.11", "title": "Тютюнопроизводители могат да кандидатстват за държавната помощ от 15 април"}
{"url": "http://www.bnews.bg/article/259505-proveryavat_krum_zarkov_za_pridobivane_na_nedvizhimi_imoti", "text": "\n Върховна касационна прокуратура възложи на КПКОНПИ и НАП извършване на проверка относно произхода на средствата за придобиване на недвижими имоти на значителна стойност от народния представител Крум Зарков. \r\n\r\n Разпореждането на ВКП към органите на Комисията е да извършат следните действия: изискване на информация относно притежаваните от проверяваното лице недвижими имоти, относно историята по собственици на всеки от закупените имоти, относно декларирането на имотите в съответните общински райони, относно заплащането на продажната цена и дължимите данъци и такси, както и относно произхода на средствата за покупката. С разпореждане на прокурор, от съответните нотариуси ще бъдат изискани пълни копия от нотариалните дела за всяка сделка. Това ще се случи при стриктно спазване на разпоредбите на Закона за нотариусите и нотариалната дейност. От проверяваното лице ще се поиска съгласие за разкриване на банкова тайна, като при липса на такова ще се процедира по реда на Закона за кредитните институции. \r\n\r\n На органите на приходната агенция е възложено извършването на действия в съответствие с правомощията им относно спазването на данъчното законодателство във връзка с проверяваните сделки, цитирани в медийните публикации, както и относно съответствието между декларираните и/или получени доходи. \r\n \n\t\t\t\t\t\t", "date": "2019.04.11", "title": "Проверяват Крум Зарков за придобиване на недвижими имоти"}
{"url": "http://www.bnews.bg/article/259502-sezonat_svarshi_za_vulgarno_psuvashtiya_kosta", "text": "\n Сезонът за скандалния нападател на Атлетико (Мадрид) - Диего Коста, приключи. \r\n\r\n Причината е грозната му проява в мача срещу Барселона, когато си изкара глупав червен картон през първото полувреме. \r\n\r\n Тогава без видима причина, Коста тръгна към рефера и го напсува, за което получи червен картон. В последствие станаха ясни и думите му към съдията, а те не бяха никак цветущи: \r\n\r\n \"Да с..а върху ш..аната ти майка\", каза роденият в Бразилия испански национал. \r\n\r\n Това доведе до очаквано сериозно наказание. Коста бе отстранен за 8 мача - 4 за обидите и 4 за посягане към съдията, което означава, че ще пропусне оставащите 7 до края на сезона и първия кръг от новия сезон в Ла Лига. \r\n\r\n Ако Коста напусне Атлетико през лятото и отиде в друга страна, то единият мач наказание остава и ще бъде приложен, когато нападателят се завърне в испанския футбол. \r\n \n\t\t\t\t\t\t", "date": "2019.04.11", "title": "Сезонът свърши за вулгарно псуващия Коста"}
{"url": "http://www.bnews.bg/article/259507-italianski_tseh_v_blagoevgrad_zatvori_vrati_sluzhiteli_ostavat_bez_zaplati", "text": "\n Стотина шивачки от италиански цех в Благоевград не успяха да влязат на работното си място тази сутрин. С пристигането си там, те установиха, че вратите му са заключени. За случая те веднага сигнализирали Инспекцията по труда в областния център на Пиринско. \r\n\r\n Пред NOVA директорът на институцията Славянка Симитчийска потвърди информацията. „Сутринта при нас дойдоха служители, притеснени от това, че не могат да влязат на работното си място. Те са подали молби за напускане по чл. 327 за забавяне на заплати. Те имат да получават такива за месеците февруари и март, но тези за март все още не са дължими\", обясни Симитчийска и допълни, че в момента се търси контакт с представител на фирмата, за да може казусът да се разреши и подалите молби за напускане да могат да се регистрират на борсата. \r\n\r\n По думите й, помещенията, в които са работили шивачките, са били под наем и са били заключени от техния собственик. „По информация на наемодателя става дума за неизплатени фактури. Това, което можем да направим ние, е да направим предписание за изплащане на заплатите”, заяви още директорът на Инспекцията по труда в Благоевград. А дали предприятието ще продължи да работи зависело от собственика му и от наемодателя. \r\n\r\n В него се шиели якета за Италия. Предприятието е поредното, което прекратява дейност през последните месеци. В началото на годината окончателно затвори врати „Благоевград – БТ”. Предприятието в най-силните си години осигуряваше около 3000 работни места. Малко по-късно и заводът за волани в областния град „хлопна кепенци”. \r\n \n\t\t\t\t\t\t", "date": "2019.04.11", "title": "Италиански цех в Благоевград затвори врати, служители остават без заплати"}
{"url": "http://www.bnews.bg/article/259487-ogromna_tragediya_spoletya_angela_merkel", "text": "\n Почина майката на канцлера на Германия Ангела Меркел, предаде Дойче веле. \r\n\r\n Новината за смъртта на 90-годишната Херлинд Каснер е потвърдена от представител на федералното правителство, който е помолил журналистите да уважат личното пространство на канцлера и нейното семейство. \r\n\r\n Бащата на Меркел - Хорст Каснер, почина през 2011 г. \r\n\r\n Нейните родители рядко се появяваха на публични събития. Те обаче присъстваха, когато Ангела Меркел положи клетва в Бундестага, както и на 60-годишния й юбилей през 2014 г. \r\n \n\t\t\t\t\t\t", "date": "2019.04.11", "title": "Огромна трагедия сполетя Ангела Меркел! "}
{"url": "http://www.bnews.bg/article/259504-arestuvaha_neuznavaemiya_dzhulian_asanzh_v_posolstvoto_na_ekvador_v_london", "text": "\n Джулиан Асанж е арестуван в еквадорското посолство в Лондон, където основателят на WikiLeaks получи убежище през 2012 година, съобщава в. \"Гардиън\". Срещу него бе повдигнато обвинение в сексуално насилие в Швеция, което по-късно отпадна, но молбата за екстрадиция остана. \r\n\r\n Асанж се страхуваше, че целта на екстрадицията му е да бъде предаден на САЩ, където го грози много сурова присъда, заради публикуваните от него секретни данни. WikiLeaks разпространиха информация, свързана с войната в Ирак, шпионските програми на САЩ, както и вътрешните имейли на Демократическата партия, разкриващи, как нейният елит иска да наложи Хилари Клинтън за кандидат-президент, саботирайки кандидатурата на Бърни Сандърс. \r\n\r\n Кадрите от ареста, разпространени от британските медии, показват Асанж в неузнаваем вид - с брада, отслабнал и занемарен. \r\n\r\n Макар Асанж да се укриваше в посолството на Еквадор във Великобритания, отношенията между него и южноамериканската държава се влошиха след избирането на Ленин Морено за неин президент. Морено показваше симпатии към желанието на Великобритания да арестува Асанж. Той забрани достъпът до интернет на създателя на WikiLeaks. \r\n\r\n След това Ленин Морено забрани и посещенията на други лица до Асанж, като на практика той се оказа в пълна изолация от външния свят. Еквадорският президент оправда отнемането на статуса на политически бежанец на създателя на WikiLeaks, заявявайки, че \"Асанж е нарушавал условията на предоставеното му убежище в посолството\". \r\n\r\n \"Близо седем години след влизането си в еквадорското посолство мога да потвърдя, че Джулиан Асанж е арестуван и ще бъде изправен пред правосъдието във Великобритания. Бих искал да благодаря на Еквадор за сътрудничеството и на полицаите за техния професионализъм. Никой не е над закона\", заяви министър на вътрешните работи на Великобритания Саджид Джавид. \r\n\r\n Журналистът и поддръжник на Асандж - Джон Пилджър, призова миналата седмица хората да \"напълнят улицата пред посолството и да го защитят и да покажат солидарност с един смел човек\". Това стана на фона на изтекла информация, че Еквадор се готви да предаде създателят на WikiLeaks на британските власти. \r\n\r\n Американските власти никога не са потвърдили официално, че са повдигнали обвинение срещу Асандж, но публикуван през ноември 2018 г. документ намекна за повдигнато тайно обвинение от Вашингтон. Създателят на WikiLeaks многократно е заявявал, че бъде ли арестуван от британските власти, то ще бъде предаден на САЩ. \r\n \n\t\t\t\t\t\t", "date": "2019.04.11", "title": "Арестуваха неузнаваемия Джулиан Асанж в посолството на Еквадор в Лондон "}
{"url": "http://www.bnews.bg/article/259491-misteriozna_smart_izvadiha_martvoto_tyalo_na_tiradzhiya_ot_smachkana_kabina_kray_plovdiv", "text": "\n Сигналът е получен около 8.30 ч. - в района на 125 км, посока София, фирмен камион \"Скания\" се обърнал в канавка. Констатирана е смъртта на 59-годишния водач, чието тяло бе извадено от смачканата кабина с помощта на специализирана техника на пожарната. Причините и обстоятелствата, довели до тежкия инцидент, се разследват.  \r\n  \r\n \n\t\t\t\t\t\t", "date": "2019.04.11", "title": "МИСТЕРИОЗНА СМЪРТ! Извадиха мъртвото тяло на тираджия от смачкана кабина край Пловдив"}
{"url": "http://www.bnews.bg/article/259490-vizhte_kakvo_napravi_rusata_zlatka_zaradi_blago_dzhisasa", "text": "\n Откакто е с футболиста Благой Георгиев, плеймейтката Златка Райкова тотално е отсвирила близките си, написа хотарена. \r\n\r\n Приятелите ѝ не са я виждали с месеци, като дори не си вдигала телефона, разказват нейни бивши дружки. \r\n\r\n Блондинката движела само с аверите на Благо, а с всички останали се държала надменно, сякаш не са й на нивото. „Порасна й работата. Като е сгодена за Джизъса, да не е хвала Господ за шлифера“, съскат столични клюкари. \r\n\r\n Всъщност Благой Георгиев не е първата известна личност, с която Златка е имала връзка. Дори напротив – всичките ѝ гаджета са били по някакъв начин популярни в светските среди. Факт е обаче, че Благо е нейната най-апетитна хапка. \r\n\r\n   \r\n \n\t\t\t\t\t\t", "date": "2019.04.11", "title": "Вижте какво направи Русата Златка заради Благо Джисъса"}
{"url": "http://www.bnews.bg/article/259501-blizak_do_dzhoshua_s_lyubopitni_dumi_za_kobrata", "text": "\n Промоутърът на световния шампион по бокс за професионалисти в тежка категория Антъни Джошуа – Еди Хърн, направи любопитен коментар по повод българския ас на профи-ринга Кубрат Пулев. \r\n\r\n Хърн участва в събитие заедно с боса на \"ТопРанк\" Боб Аръм. Именно \"ТопРанк\" е компанията представляваща Пулев сега и Аръм заяви към Еди Хърн, че се надява той да работа със същия ентусиазъм, когато дойде време да организира двубой между Антъни Джошуа и българина. \r\n\r\n Еди Хърн отговори: \"Абсолютно. Той има някои неща за решаване. Надявам се, че има добри адвокати.” \r\n\r\n Кобрата е задължителен претендент във версия IBF. Титлата на организацията в момента се държи от Джошуа. \r\n\r\n Както е известно, около Пулев се разрази скандал, след като той целуна репортерката Дженифър Равало, позната и като  - \"Кралицата на голото суши\". \r\n\r\n В средата на май пък предстои изслушване пред Спортната атлетическа комисия на щата Калифорния по повод казуса \r\n \n\t\t\t\t\t\t", "date": "2019.04.11", "title": "Близък до Джошуа с любопитни думи за Кобрата"}
{"url": "http://www.bnews.bg/article/259492-brekzit_bez_kray_otlagat_go_za_31_i_oktomvri", "text": "\n Отлагат Brexit до 31-ви октомври. Британският премиер Тереза Мей се е съгласила на предложението на ЕС за удължаване със 6 месеца на датата за Brexit, съобщи председателят на Европейския съвет Доналд Туск. \r\n\r\n Това удължаване се случва за пореден път след продължило до късно заседание на върха снощи в Брюксел. \r\n\r\n Лондон ще трябва да представи преглед на постигнатото през юни. \r\n\r\n „27-те държави членки на ЕС се съгласиха на гъвкаво удължаване до 31 октомври. Това означава допълнителни 6 месеца за Обединеното кралство, за да намери възможно най-доброто решение“, написа Туск в Twitter в края на срещата в Брюксел. По думите му Лондон може да обмисли стратегията си и да прекрати член 50, който регламентира напускането на ЕС до края на удължения период. \r\n\r\n Мей вече заяви, че ако Великобритания все още е член на ЕС на 23 май, когато се провеждат изборите за Европейски парламент, гласоподавателите от Обединеното кралство ще вземат участие. \r\n\r\n   \r\n \n\t\t\t\t\t\t", "date": "2019.04.11", "title": "БРЕКЗИТ БЕЗ КРАЙ! Отлагат го за 31-и октомври "}
{"url": "http://www.bnews.bg/article/259495-tezhak_udar_plevnenchanin_zadigna_lotariyni_bileti_za_80_bona", "text": "\n 25-годишен плевенчанин задигна лотарийни билети за над 80 000 лева,съобщиха от Областната дирекция на МВР. \r\n\r\n Кражбата е станала около 08.20 часа на 17 януари тази година. Бил разбит офис на фирма на улица \"Гургулят\". Полицията установила, че в помещението е проникнато на 17 януари за времето от 00.58 часа до 08.20 часа. \r\n\r\n По думи на собственика били откраднати билети на \"Националната лотария\" на обща стойност от 81 607 лева. \r\n\r\n В хода на разследването униформените открили някои от изчезналите билети, които били за различни лотарийни игри. Служителите на реда установили, че сред тях имало и печеливши талони, за които дори вече били изплатени печалби. \r\n\r\n След като полицията установила крадеца, мъжът бил задържан за 72 часа. Той е привлечен в качеството на обвиняем по образуваното досъдебно производство. \r\n \n\t\t\t\t\t\t", "date": "2019.04.11", "title": "ТЕЖЪК УДАР! Плевненчанин задигна лотарийни билети за 80 бона"}
{"url": "http://www.bnews.bg/article/259489-politsiyata_prodalzhava_obhodite_za_kokain_kray_shabla", "text": "\n Продължават обходите за кокаин в морето край Шабла, предаде bTV. Все още обаче не е установен плавателният съд, от който са изхвърлени саковете. \r\n\r\n Припомняме, вчера бяха открити близо 170 кг във водната граница между Румъния и България. Пратката беше засечена от граничните полицаи. \r\n\r\n Началникът на граничния пункт в Каварна Галин Петков съобщи, че обходите на морския бряг и наблюдението на морето продължават и днес, като досега не е намерен друг кокаин. \r\n\r\n Според полицията стоката е била предадена в открито море, без трафикантите да се срещат. \r\n\r\n Според изчисленията на антимафиотите откритите общо 169 кг високорискова дрога струват над 13 млн. лева. Тъй като обаче вещество е много чисто, то обикновено се смесва с други субстанции. По този начин стоката може да се пласира за повече от 70 млн. лева. \r\n\r\n В българската акватория патрулират катери, а в небето прелитат военни хеликоптери. Още от вчера започна облитане на района, където бяха намерени саковете с кокаин. В акцията са привлечени и водолази. \r\n\r\n Местните жители се призовават ако открият дрога, незабавно да сигнализират в полицията. \r\n\r\n В Окръжната прокуратура в Добрич е образувано производство за контрабанда в особено големи размери. \r\n\r\n   \r\n \n\t\t\t\t\t\t", "date": "2019.04.11", "title": "Полицията продължава обходите за кокаин край Шабла"}
{"url": "http://www.bnews.bg/article/259486-vremeto_dnes_oblachno_studeno_i_s_valezhi", "text": "\n Времето през днешния ден ще бъде променливо, през по-голямата част от деня ще има значителна облачност, очакват се валежи. \r\n\r\n През втората половина на деня облачността ще бъде предимно купесто-дъждовна и на редица места ще има краткотрайни превалявания. \r\nНа някои места в източната част на страната дъждовете ще бъдат придружени с гръмотевици. \r\n\r\n Вятърът ще бъде слаб, предимно от запад. В източните райони посоката му ще бъде от изток-югоизток. \r\n\r\n Максималните температури са в интервала 13-18 градуса, малко по високи в крайните югозападни райони. \r\n\r\n Минималните са между 7 и 10 градуса. \r\n\r\n   \r\n \n\t\t\t\t\t\t", "date": "2019.04.11", "title": "ВРЕМЕТО ДНЕС: Облачно, студено и с валежи"}
{"url": "http://www.bnews.bg/article/259488-eskalatsiya_na_naprezhenieto_balgari_se_vdignaha_na_bunt_sreshtu_romi_gabrovo_osamna_s_politseyska_ohrana", "text": "\n След снощната ескалация на напрежението в Габрово, тази сутрин градът осъмва под полицейска охрана, предаде БНТ. Сили на жандармерията и на областната дирекция на вътрешните работи в Ловеч дойдоха в Габрово, за да охраняват обществения ред. \r\n\r\n Всичко започна след като няколкостотин души се събраха на спонтанен протест, организиран в социалните мрежи. Хората излязоха да изразят възмущението си от нападението и побоя на служител в магазин от трима мъже от ромски произход, освободени 24 часа след задържането им - без повдигнати обвинения. \r\n\r\n Случаят стана известен благодарение на клип, разпространен в социалните мрежи. \r\n\r\n Едва след това полицията задържа повторно нападателите. \r\n\r\n Гневът на хората вече беше набрал мощ и прерасна в размирици. Първоначално протестиращите се опитаха да разбият вратите на следствиетос обвинението, че полицията пази престъпниците. След това чупиха прозорци и предмети в кварталите \"Шиваров мост\" и \"Бичкиня\", откъдето се предполага, че са нападателите. \r\n\r\n Късно вечерта напрежението беше овладяно. \r\n \n\t\t\t\t\t\t", "date": "2019.04.11", "title": "ЕСКАЛАЦИЯ НА НАПРЕЖЕНИЕТО!  Българи се вдигнаха на бунт срещу роми, Габрово осъмна с полицейска охрана"}
{"url": "http://www.bnews.bg/article/259493-mvr_preduprezhdva_ako_namerite_paket_s_kokain_na_plazha_ne_go_otvaryayte_otroven_e", "text": "\n Хората да ни уведомят, ако намерят пакети с кокаин, но да не ги отварят, защото са силно отровни, предупреди началникът на Гранично полицейско управление - Каварна Галин Петков.  \r\n\r\n Вчера МВР откри рекордното количество от 170 кг кокаин във водите на Черно море в района на Шабла, а операцията беше проведена съвместно с румънските власти. \r\n\r\n \"Продължават обходите на морския бряг и наблюдението на морето, след като са намерени около 170 кг. кокаин в морето край Шабла. Можем само да предполагаме как наркотикът се е озовал във водата. Пакетите с дрогата са намерени на 20-30 метра от брега“, каза Петков пред камерата на Би Ти Ви. \r\n\r\n По думите му Районът ще продължава да се проверява в рамките на още 2-3 седмици, за да се изясни това. \r\n\r\n Апелативния прокурор на Варна Владимир Чавдаров пък заяви, че предвиденото наказание за разпространителите на дрогата е лишаване от свобода от 15 до 20 години и глоба от 200 до 300 хиляди лева. \r\n \n\t\t\t\t\t\t", "date": "2019.04.11", "title": "МВР ПРЕДУПРЕЖДВА: Ако намерите пакет с кокаин на плажа, не го отваряйте - отровен е"}
{"url": "http://www.bnews.bg/article/259511-barekov_ubedeno_za_evrovota_shte_povtorim_rezultata_na_bbts_ot_2014_a_godina_bitkata_shte_bade_za_po_visoki_dohodi", "text": "\n \"Ще повторим 2014 година, когато ББЦ спечели четвърт милион гласове. Изискванията на “Презареди България” са: подобряване условията на труд и увеличение 50% доходите на българските граждани. Ако бъда отново избран да представлявам България в Европа, ще дарявам половината от евродепутатската си заплата на някое българско училище.\" Това категорично заяви евродепутатът Николай Бареков е ефира на PIK TV. \r\n\r\n На въпрос кой ще бъде водачът на листата на партията за евровота, Бареков допусна, че е напълно възможно това да бъде Димитър Байрактаров, който самият той определи като „доказан политик”. Той уточни, че не би постъпил като Сидеров, а ще заложи на „стари и опитни кадри”, а около тях може да търси и млади такива. В тази връзка Бареков призна в ефир, че се срамува се от хората, които е излъчил 2014-а година в Европарламента. \r\n\r\n \"Джамбазки продължава да мълчи и да не си показва дипломата, ако той извади дипломата си ще ми е интересно да видя с какъв успех е завършил\", заяви Бареков и подчерта, че същият твърди, че Бареков е заплаха за българските ученици. Евродепутатът уточни още, че Джамбазки излиза милионер от ЕП и не е дарил нито една стотинка.  \r\n\r\n По повод Пакета „Мобилност”, Бареков категорично заяви, че ако превозвачите откажат да делят печалбата с работниците, ще фалират. По думите му българските медии, подведени от олигарсите, лъжат българските граждани. \r\n\r\n „Всички транспортни работници в България стоят зад мен и това ще го покаже резултатът на евроизборите”, убеден е той. Бареков смята, че след гласуването на Пакета „Мобилност” Светослав Малинов е бил съсипан от своите с цел да се сложи Радан Кънев начело на листата. \r\n\r\n „Това бе спретнато от медийните куртизанки на подчинение на олигарсите Иво Прокопиев, Огнян Донев и останалите”, категорично заяви той и подчерта, че Малинов е закъснял, защото е нямал транспорт и след това е бил съкрушен. \r\n\r\n Евродепутатът коментира и скандалите около „Апартаментгейт”. Той е убеден, че „ще избухнат още бомби около Борисов”. \r\n\r\n „Смятам, че следващите бомби около Борисов и ГЕРБ ще гърмят около министри от лобито на Прокопиев и Плевнелиев, да не се чуди Борисов кой му нанесе този удар, ударът го нанесе Бъчварова, Томислав Дончев и кръга \"Капитал\", категоричен е той. \r\n\r\n \"Защо Цацаров изпълни дълга си, размаза мен, сега размазва и други политици, а Йончева, за чието пране на пари има повдигнато от Прокуратурата обвинение, все още няма проверка от НАП?\", попита в тази връзка Бареков. По думите му тя никога не е била действащ служител на ТВ7. \r\n\r\n Евродепутатът опроверга и твърденията на Валери Симеонов.  \r\n\r\n „Той твърди, че ме е осъдил и че многократно е бил проверяван – осъди ме заради една квалификация, която ползвах по негов адрес, но никога не е бил обект на проверка от Прокуратурата, уточни лидерът на ББЦ. \r\n\r\n По повод напрежението, провокирано редица интриги и скандали в БСП, Бареков категорично заяви, че Сергей Станишев, макар да е спорна личност, е най- подготвения евродепутат в ЕП. Според него президентът Радев е направил много умен ход като се е отървал от Елена Йончева. \r\n\r\n „Нинова прави същото, но не си дава сметка, че Йончева ще бъде пълен фарс в ЕП, тя ще бъде изхвърлена в групата на Европейските социалисти и ще бъде със свален имунитет”,прогнозира той. \r\n\r\n Бареков даде и съвет на Станишев да регистрира инициативен комитет. „Резултатът му ще бъде почти равен с резултата на БСП”, убеден е евродепутатът. \r\n \n\t\t\t\t\t\t", "date": "2019.04.11", "title": "Бареков убедено за евровота: Ще повторим резултата на ББЦ от 2014-а година, битката ще бъде за по-високи доходи!"}
{"url": "http://www.bnews.bg/article/259494-borisov_s_ekskluziven_komentar_za_brekzit_razmiritsite_v_gabrovo_i_vrashtaneto_na_tsvetanov_v_parlamenta_video", "text": "\n Милиони евра харчи ЕС за тези съвети. Сметнете разходите, самолетите, делегациите - никак не са малко. Целта беше искането на Великобритания да се удължи този срок. И двете страни не искат по тяхна вина да е разводът. Вината за шока и ужасът да не е на никоя страна. Това каза премиерът Бойко Борисов по темата, която вълнува всички в ЕС - Брекзит. \r\n\r\n \"Една от дискусиите и спорът беше колко да е дълъг срокът. Различни - 31 юли, 31 октомври се прие, 31 декември, дори и отвъд тези срокове. Приключихме някъде след 4 часа сутринтна българско време и приехме този срок от 31 октомври\", уточни Борисов.  \r\n\r\n \"Този по-дълъг срок означава, че Великобритания остава с пълните си права и да проведе избори\", каза още преимерът. \r\n\r\n \"Думичката отговорно много се търсеше вчера. Когато преговаряш по тежък Брекзит, а всички започват и свършват изреченията си, че Брекзит без сделка е шок и ужас. Бях активен, за да може всичките тези страхове да бъдат опровергани от властите във Великобритания. Не се съмнявам, когато излъчат всяко едно интервю на техния премиер или канцлер, прихващат го всички медии, не се съмнявам, защото във всяка една държава се задава въпросът \"А, ако се смени властта?\", тогава, когато имат проведени избори, те са си с пълните права и да разглеждат всеки един кризисен или важен въпрос за ЕС\", уточни Борисов. \r\n\r\n \"ЕНП няма партия във Великобритания, но най-голямата лява партия е там. Много ясно разграничаваме от партийното и интереса на държавата. Ние преди всичко се грижим за българските граждани във Великобритания\", увери за пореден път премиерът. \r\n\r\n \"На две-три седмици си повтаряме едно и също. Ако кажа, че съм си тръгнал по-оптимист оттук днес, не съм. Положили сме всички огромни усилия, компромиси\", изтъкна Борисов. \"Разбира се Обединеното кралство има правото по всяко време да оттегли нотификацията си\", натърти българският премиер.  \r\n\r\n \"Днес в Дубровник имаме среща 16+1. Срещата ЕС-Турция беше във Варна, не в Брюксел. Оставам изводите на анализаторите и политиците. Към днешна дата това мога да кажа. Разбрахме се, че 27-те ще се събираме без 28-ата страна-членка. Медиите във всяка една страна задават елементарни на пръв поглед въпроси, че когато отговорът не е ясен и точен, си създават проблеми с колегите\", отчете Борисов. \r\n\r\n \"Много тежък компромис. Някъде два часа се работи само, до мен всички като в кошер се бяха събрали и убеждаваха Макрон да приеме този компромис\", каза повече за преговорите министър-председателят. \r\n\r\n \"Помня предишните избори и това, което направиха с мигрантите в \"Овча купел\", Триажна гара, Харманли. Това е една изключителна тема даваща възможност на много политически формации да се закачат за нея. И с Маринов, пратих Дончев в Габрово говорих може би 10 пъти с Каракачанов, за да свалят напрежението. Не мога да си обясня как хора, затова се възпламенява общественото мнение и хората, те виждат как отиват и пребиват един човек, хора с присъди, се е получило така. Чувството за справедливост на хората там е голямо, огромна икономика, строят се заводи, обходи, тунели се строят, това довежда вътрешна миграция на хора, търсещи препитание. Неслучайно икономиката януари и февруари тази година работи по-добре от януари и февруари миналата година. Надявам се мерките, когато минат днес и тези виновни лица, независимо от произхода, да си понесат наказанието\", коментира Борисов снощното напрежение в Габрово.  \r\n\r\n \"Има ли избори, веднага етническото напрежение се вдига и се търсят такива прояви. Възложил съм на Младен Маринов да направи една оценка за работата на директора на полицията там\". \r\n\r\n \"То вече толкова кой ли не се упражнява по тази тема. Доста години съм тук, казах, че хората, които направиха Брекзита, вече ги няма в европейската политика. Ще дойде време, в което ще видите, аз от 6-7 кандидати за министри или зам.-министри, в момента в който се спра на него, идва при мен и ми казва, че майка ми и баща ми, сестра ми, преди години са направили една сделка, дай да не се прочете по другия начин. Това е много тежък въпрос, много напрегнат и г-н Симеонов знае като вицепремиер. До 26 май ще е така\", отговори Борисов на изказването на Валери Симеонов, че един ден ще дойде на дневен ред и неговата оставка. \r\n\r\n \"Ако искат да излязат от парламента, щом излезе това нещо, ще говоря с него. Той може да си съветва който иска в парламента и без да е в него\", коментира Борисов новината, че Цветан Цветанов се връща в парламента като нещатен сътрудник на ГЕРБ. \r\n\r\n \"Защо само Пламен Георгиев? В много институции трябва да се зададе въпросът за доверието. Ние сме правова държава и оставяме проверките да са отговори на въпросите\", допълни той. \"Виждате, че навсякъде, в зависимост от това какво искаш да тълкуваш, може да намериш всякакво основание. Възложил съм на Горанов да проучи австрийския и немския модел с данъчните и пазартни оценки. Кога е въведена тази данъчна оценка, какво значи тя? Пазарът е когато ние с вас спорим за този телефон, който може да струва за мен 5000 лв., а вие давате 50 лв. Инвестирах на зелено, харесах си го на изкоп, на отстъпено право... трябва един политически дебат дали наистина трябва тази данъчна оценка\". \r\n\r\n \"Не искам да бъркам, чух идеята президентът да назначава, направете един експеримент - накарайте да ни дадат име и ни дайде три часа да го видят този човек българските медии. Ако удържи на проверката... нека да дадат предложение\", заяви по темата с условието на Румен Радев президентът да назначава шефа на \"Антимафия\". \r\n\r\n \"Ако моят заместник е станал сътрудник в парламента и това създава напрежение, мога да отговоря. Не може толкова тежко наказание да получи, да напусне парламента и шефското място на парламентарната група и заради този договор да се внесе съмнение, че това е пунта-мара, казано на преводен език, това е несериозно. Той е убеден в своята невинност и не може да схване в каква ситуация се е поставил. Другите партии не ги интересува. Те ги плюват мислят, че дъжд вали. В другите партии застават зад тях\", заговори за морала в политиката и ГЕРБ Бойко Борисов. \r\n\r\n \"Аз не спирам строежа. Моята роля беше да събера няколко замесени институции и да се опитам да съдействам този проблем да бъде решен. Дадох срок на тези институции до понеделникът, който идва, да сме законни. Ние сме правова държава и не мога да кажа спрети строежа или не спирайте строежа\", каза и за строежа на \"Артекс\" в София Борисов.  \r\n\r\n \"Първоначално едната дата падна на Трафалгарската битка. Добре, че беше Цанчев и ми написа СМС, до мен бяха испанският колега и Макрон\", върна се отново на Брекзит премиерът. \r\n\r\n \"Трябва да се пренастроя за летене. Отиваме на 16+1, първата среща със Си Джинпин е моя. Гумата са я сменили, проблемът е в системата. Тя се е влачила и се е запалила, защото е блокирала системата. Шансът е, че беше сухо, дълга писта, добър пилот. От триенето нямаше грайфер гумата. Блокирало е колелото, това пилотът ми описа\", сподели още за инцидента от вчера с правителствения \"Фалкон\" Борисов. \r\n\r\n \r\n\r\n   \r\n \n\t\t\t\t\t\t", "date": "2019.04.11", "title": "Борисов с ексклузивен коментар за Брекзит, размириците в Габрово и връщането на Цветанов в парламента  (ВИДЕО)"}
{"url": "http://www.bnews.bg/article/259498-firmata_skat_tv_ood_na_valeri_simeonov_e_retsidivist_v_narushavaneto_na_zakonite", "text": "\n \r\nВ предаване организирано в собствената му кабеларка депутата Валери Симеонов спести много истини на зрителите. На първо място Симеонов не разясни на зрителите, че в така наречената групировка Скат фигурират \r\nмного фирми с наименованието Скат като \"Скат ООД\", \"Скат ТВ\" ООД и т.н. \r\n\r\n Съдебната практика сочи, че този факт често обърква засегнатите лица, тъй като дейността на много от тези фирми се преплита. Наша справка обаче в съдебната практика сочи, че фирмата \"Скат ТВ\" ООД с ЕИК 102663917 е осъждана многократно за различни закононарушения. \r\n\r\n През всичките години до 2014 г. фирмата е управлявана от мажоритарния собственик Валери Симеонов. Фирмата е осъждана за незаконно строителство , осъждана е за незаконно излъчване на световно известни телевизионни канали, фирмата е осъдена и да заплати глоба от 50000 лева за незаконно предоставяне на телефонни услуги. \r\n\r\n Фирмата на Валери Симеонов е загубила и много дела, по които е обжалвала различни обществени поръчки за благоустрояването на община Златоград. Фирмата е изгубила и знаково дело за реализиране на проект в стария Созопол, която е архитектурен паметник на културата. Оказва се, че фирмата с управител Валери Симеонов е искала да монтира метални табла за кабелната си мрежа в стария Созопол и благодарение \r\nна българския съд е спряна от това си безумие. \r\n\r\n Не е ясно обаче, дали тези намерения не са осъществени по времето когато мажоритарният собственик и управител на \"Скат ТВ\" ООД Валери Симеонов става депутат през 2014 г, а през 2017 г. и вицепремиер. \r\nКогато става въпрос за собствеността на фирмите от групировката Скат, Валери Симеонов заявява, че той не е собственик на хотели, мотели, жилищни сгради и т.н. \r\n\r\n Същият номер Симеонов реши да приложи когато бе разобличен, че военни спят в мотел \"Козият рог\" в Малко Търново по дело срещу Слави Трифонов. В исковата си молба Симеонов заявява, че не е собственик на мотела, но СГС реши точно обратното и Валери Симеонов загуби делото срещу Слави Трифонов. Симеонов често обича да заплашва журналисти и граждани със съдебни дела и осъждане, сякаш българският съд му е подведомствен, но мълчи за десетките загубени дела от управляваните от него фирми в групировката Скат. \r\n\r\n \r\n \n\t\t\t\t\t\t", "date": "2019.04.11", "title": "Фирмата \"Скат ТВ\" ООД на Валери Симеонов е рецидивист в нарушаването на законите!\r\n"}
{"url": "http://www.bnews.bg/article/259496-shok_v_plovdiv_izchezna_tsyalo_tepe_ot_paveta_za_6_mln_leva", "text": "\n Следите на 10 000 тона павета, извадени от пловдивските улици и булеварди през последните 8 години се губят. Според инж. Марин Младенов, който е експерт в областта на строителния надзор, при ремонтите са отстранени над 17 000 тона от ценния материал. \r\n\r\n В същото време в складовете на пътностроителните фирми, с които Общината има договор за съхранение, по документи се пазят едва 5000 тона. Още около 1000 тона са вложени в други градски обекти, като малки улици, тротоари, паркоместа и алеи в парковете, предава \"Марица\". \r\n\r\n Така на практика липсват над 10 000 тона павета, които, изчислени по най-ниските цени за материал втора ръка, правят над 6 млн. лева. \r\n\r\n От администрацията дават различни отговори на въпроса дали Общината има и собствени депа за съхранение. Според главния инженер Йордан Калев такива няма, а според секретаря Ангелина Топчиева има. \r\n \n\t\t\t\t\t\t", "date": "2019.04.11", "title": "ШОК В ПЛОВДИВ: Изчезна цяло тепе от павета за 6 млн. лева"}
