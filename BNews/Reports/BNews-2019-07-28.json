{"url": "http://www.bnews.bg/article/262481-obyaviha_bedstveno_polozhenie_v_dobrichko_zaradi_chumata_po_svinete", "text": "\n В Добричка област е обявено бедствено положение за седмица заради усложнената епизоотична обстановка в Североизточна България и нарастващите случаи на заболяването африканска чума по свинете, съобщават от областната управа, цитирани от БНР. \r\n\r\n До 5 август всички стопани, отглеждащи прасета в т. нар. \"задни дворове\", имат гратисен период, в който могат да умъртвят животните и да приберат месото за лична консумация. \r\n\r\n Забранява се и свободното събиране на трюфели, билки и горски плодове. \r\n \n\t\t\t\t\t\t", "date": "2019.07.28", "title": "Обявиха бедствено положение в Добричко заради чумата по свинете\r\n"}
{"url": "http://www.bnews.bg/article/262489-armiyata_i_stotitsi_pozharnikari_se_boryat_s_gorski_pozhar_v_harvatiya", "text": "\n Хърватската армия и стотици пожарникари се борят с овладяването на горски пожар в покрайнините на град Шибеник, съобщава \"Ройтерс\". \r\n\r\n Огнената стихия е обхванала около 900 хектара земя и заплашва да изпепели стотици къщи и обработваеми площи. \r\n\r\n В акцията по гасенето на пожара са се включили над 200 огнеборци и 50 войници. Намесата на армията беше необходима, след като стихията се разрасна и гасенето със самолети по въздух стана невъзможно. \r\n\r\n Местните властни не съобщават за бедстващи или ранени хора. Бушуващият пожар обаче наложи евакуация на най-близкото село. \r\n\r\n Пожарът се е доближил опасно близо магистрала А1, принуждавайки властите да я затворят временно. Предпазната мярка причини задръствания в пика на туристическия сезон. Очаква се до вечерта огънят да бъде овладян. \r\n \n\t\t\t\t\t\t", "date": "2019.07.28", "title": "Армията и стотици пожарникари се борят с горски пожар в Хърватия"}
{"url": "http://www.bnews.bg/article/262482-tita_si_otryaza_nosa_vizhte_snimki", "text": "\n Тита е още много млада, но изглежда се е поблазнила да коригира мъничките дефекти по лицето си, по-конкретно носа. Манията на поп дивите ни да изглеждат перфектни, не прощава на никого. \r\n\r\n Христина Христова, както е истинското име на тийн принцесата, до момента нито е потвърдила, нито отрекла да се е подлагала на интервенция, която за момента, поне съдейки от снимките, изглежда реална. \r\n\r\n Тита е направила корекция на нослето, но само на снимките, които публикува в социалните мрежи. Ако човек се разходи в профилите на поп певицата във виртуалното пространство, ще се убеди нееднократно с колко съвършена визия блести изпълнителката от снимките, съобщава \"хотарена\". \r\n\r\n   \r\n \n\t\t\t\t\t\t", "date": "2019.07.28", "title": "Тита си отряза носа! Вижте снимки!\r\n"}
{"url": "http://www.bnews.bg/article/262486-na_protestna_mrezha_biznesat_e_da_protestira_vtora_chast", "text": "\n И така скъпи приятели, продължаваме да ви запознаваме с видните ни протестъри и техните начинания. Вижте и се запознайте със следващата група. \r\n\r\n Асен Генов- роден през 1969 г. в град София. \r\n\r\n А сега малко информация за него (а и не само) Интересна е  Фондация „14-ти януари“ на  Асен Генов и Константин Павлов-Комитата. Естествено, те двамата подкрепят с всякакви протести срещу известни личности и какво ли не, като особено активен е Асен Генов, който твърди, че просто прави „гражданска журналистика“. Странен начин за правене на журналистика нали?Г-н Генов и Комитата сами заявяват в интервю за вестник „Преса“ от 13-ти август 2012 г., че тяхната фондация  е получила три пъти финансиране : два пъти от Тръста за гражданско общество за Централна и Източна Европа и един път от „Отворено общество“. Асен Генов е номинирам за „Човек на годината“ от Български хелзинкски комитет (друг мозъчен тръст) за 2011 г. Така вероятно протестърите разбират правенето на „гражданска журналистика“! \r\n\r\n Антоанета Цонева -родена е през 1970 г. в Разград. \r\n\r\n Г-жа Антоанета Цонева е председател на Управителния съвет на неправителствената организация „Институт за развитие на публичната среда“. На сайта на въпросната организация можем да се запознаем подробно с партньорите й (използвайки определението от сайта на института), а именно : Фондация “Америка за България”, Тръст за гражданското общество в Централна и Източна Европа, Балкански тръст за демокрация, Фондация “Институт Отворено общество”. Прекрасно. Припомняме, че от  Тръст за гражданското общество в Централна и Източна Европа и Отворено общество случайно или не финансиране получава протестъра Асен Генов. През януари 2017 г. е избрана за член на Изпълнителния съвет на „Да, България“ Същата партия, която застана и зад евродепутата Радан Кънев. Цонева често получава солидно финансиране. 220 000 долара е взела неправителствената организация „Институт за развитие на публичната среда“. НПО-ото е на Антоанета Цонева, която е един от лидерите на групата за натиск „Протестна мрежа“. Проверка  показа, че Институтът е бенефициент по два гранта на „Чарлз Стюърт Мот“. \r\n\r\n Първият грант е за 100 000 долара и е бил изпълнен в периода 2012 г. - 2014 г. Крупната сума е за „укрепване на гражданското общество в България, чрез изграждане на нови инструменти, основана на съвременни информационни и комуникационни технологии“. От гранта става ясно, че Цонева е обучавала млади българи, като е обяснила избирателните им права. Явно, за да обясниш на някого избирателните му права няма как да стане без 100000 долара? \r\nВторият грант е за 120 000 долара, като „Институтът за развитие на публичната среда“ го изпълнява и в момента. С американските пари Антоанета Цонева наблюдава правителствените политики. Вижда се, че и това наблюдение струва доста пари!? \r\n\r\n Николай Стайков -роден през 1973 г. в Стара Загора. \r\n\r\n „…Граждански групи за натиск, малки, по-големи партии, така че, ако няма малка партия да символизира това нещо, ще се загуби, има да ги събираме по офисите, като ни потрябват…“ \r\n\r\n Тези думи са на протестъра Николай Стайков от скандалните записи на кръга АРГО, които изтекоха преди две години в медиите. В тях падна маската на скандалното задкулисие, в което бизнесмени, политици, журналисти и социолози бабуват над тогава още новия политически проект на проваления министър на правосъдието Христо Иванов - \"Да, България\". \r\n\r\n Въпросният цитат на Стайков пък онагледява моториката на протестите, които три години бяха представяни на обществото като \"спонтанно недоволство на граждани“. При една от срещите на кръга АРГО Стайков описва, с какви ударни групи разполага тази клика. „Протестна мрежа“, НПО-то на  Саша Безуханова – Move BG, Движение „Обществен натиск“, „Обединени реформатори“, както и „няколко спин-оффа“ – определение зад което се крият „грантови“ анализатори. \r\n\r\n Христо Иванов- роден през 1974 г. в София. \r\n\r\n Майка му Мария Бойкикева е член на БКП от 1968 г. учи в училището към съветското посолство, а после в Първа девическа гимназия. Когато Христо (той е третото ѝ, най-малко дете) се захваща със „съдебната реформа“, Мария Бойкикева отива лично при лидера на БСП Михаил Миков да търси подкрепа за идеите му, но удря на камък. Христо остава с усещането, че революционните му предложения не предизвикват интерес в партията на майка му. По време на кабинета „Близнашки“, когато в БСП започват критиките срещу него в качеството му на правосъден министър, тя настоятелно моли другарите си на „Позитано“ 20 да не го атакуват, защото „не е лошо момче“. Отново не успява. Няма и как да успее, след като синът й е бил преди това един водачите на митингите срещу правителството на Орешарски. Протестите го сближават с крайнодесните Радан Кънев и Атанас Атанасов, които впоследствие плътно застават зад гърба му в провеждането на “съдебна реформа по калъпа на Иван Костов”. По това време освен със сина си, Мария Бойкикева има проблем и с дъщеря си. Сестрата на министъра протестър Христо Иванов е историчка, работи като научен сътрудник в БАН и съвсем изненадващо името ѝ излиза в картонче като сътрудник на Първо главно управление на ДС. Тогава майката отново търси съдействие на другарите от „Позитано“ с искане да бъде прикрит този факт. Но и това не става. Петното в семейството е факт. Настойчивите опити да бъде срито – също.  Към днешна дата Иванов е председател на „Да България“, която народа често нарича „Дай България“. Въпросите започват от мига, в който Христо Иванов след завършването на висшето си образование в Софийския университет изненадващо, ей тъй както си ходи един ден по улицата, спечелва стипендия във Вашингтон за изучаване на американската правосъдна система от фондация „Фулбрайт\". Защо и как – не е ясно. И до днес в политическите среди е необяснимо как така „отрочето на бившата комунистическа номенклатура“, по думите на проф. Близнашки, е припознат от американците за свой? Според сайта на Министерство на правосъдието „професионалната“ биография на бъдещия министър на правосъдието в България започва през 1996 година, когато става координатор (до 2002-а) на проекти в областта на законодателната и съдебната реформи в рамките на Инициатива за Върховенство на закона на Американската асоциация на юристите. След това – в периода 2002-2006 г. Христо Иванов е независим консултант пак по проекти на международни институции, програми за международна техническа помощ и частни клиенти, свързани с оценка на законодателството и утвърждаване върховенството на закона. Както се казва – живее в прекрасната хранителна среда на един кръг от НПО–сдружения, комитети и институти, които се .осъществяват чрез безмислени мониторинги, пишат доклади и организират обсъждания.”Реформирането на системата е станало тяхна професия, щедро финансирана с грантове, проекти и дарения от наши и чужди спонсори”, обяснява битието им главният прокурор Сотир Цацаров, който се превръща в обект на техните \"изследвания\". През 2006 г. Христо Иванов става Програмен директор на Български институт за правни инициативи (БИПИ), където ръководи отново проекти в областта на съдебната реформа, превенцията на корупцията и утвърждаване на върховенството на закона. Пак се пишат стратегии, пак реформират системата и...толкоз. Преливане от пусто в празно. \r\n\r\n Грантовете - източник на доходи. Нито ден трудов стаж \r\n\r\n Доходите му идват предимно по линия на проекти от неправителствения сектор, финансирани от различни американски фондации и агенции. Нито ден трудов стаж! Нито ден, прекаран в органите на българската съдебна система. Не е влязъл в нито едно съдебно заседание. Не е водил нито едно дело. Не е предоставил нито една юридическа защита. Няма нито един издаден труд или монография в областта на правото. През 2002 година, вероятно формално, Христо Иванов е вписан в адвокатската колегия, но не плаща членски внос, заради което естествено е изключен. Освен че е лишен от адвокатски права, той е наказван многократно от адвокатската колегия, заради дисциплинарни нарушения. Накрая адвокатската гилдия го „анатемосва“ и му отнема правото да бъде избиран в нейните органи с  мотива, че не спазва вътрешните ѝ правила. Когато тръгва към властта, Христо Иванов скрива този факт от биографията си. Както майка му е искала да скрие факта за картончето, издаващо принадлежността на сестра му към органите на Държавна сигрност. И гръмва първият скандал около личността му. Той се опитва бързо да го замаже. Но нарушението си остава. И то точно от човек, който трябва да е абсолютно изряден като министър на правосъдието. \r\n \n\t\t\t\t\t\t", "date": "2019.07.28", "title": "На \"Протестна мрежа\" бизнесът ѝ е да протестира! -втора част"}
{"url": "http://www.bnews.bg/article/262490-uvolnyavat_obshtinarka_naredila_da_se_kolyat_prasetata_po_selata", "text": "\n Служителка от администрацията на община Стара Загора ще бъде уволнена дисциплинарно още в понеделник, след като си позволила на своя глава да разпространи по мейла, макар и неофициално, указания към кметовете от селата на общината, според които заради африканската чума трябва до 31 юли да се изколят всички домашни прасета, отглеждани от хората в личните им стопанства. Това съобщиха от общинския пресцентър, цитирани от \"24 часа\". Оттам уточниха, че въпросната служителка са позовала на заповед на кмета Живко Тодоров, каквато заповед обаче никога не била издавана. Никога не било вземано и подобно крайна решение. За самоинициативата си служителката дори не била уведомила общинското ръководство и ненужна създала паника сред собствениците на прасета, отглеждани тип \"заден двор\".  \r\n\r\n По-скоро препоръките от областната епизоотична комисия, но в пожелателен тон, са стопаните наистина да заколят животните от личните си стопанства, докато те са здрави. Оттам предупредиха, че след 5 август започват масови проверки по селата дали хората отглеждат нерегистрирани официално прасета. Ако бъдат открити подобни животни, те ще бъдат умъртвявани намясто, труповете им - прибрани, а собствениците им ще бъдат глобени, вместо да получат някаква компенсация, става ясно от указания, изпратени от областната дирекция по безопасност на храните до кметовете на общини.  \r\n\r\n До момента в област Стара Загора няма констатирани огнища на \"африканска чума\". В областта само във ферми при промишлени условия се отглеждат над 190 хиляди прасета и властите уверяват, че са взети нужните превантивни мерки, за да бъдат запазени те от заразата. Смята се, че поне засега Стара планина пази област Стара Загора от болестта, тъй като вълната от болни животни все още не е успяла да я премине. \r\n\r\n Колко обаче са свинете в \"задните дворове\" на хората, е неясно. Директорът на областна дирекция \"Земеделие\" в Стара Загора Елка Бонева сочи като сериозен проблем факта, че представителите на местната власт - селски кметове и кметски наместници, не разбирали сложността на ситуацията. \"Често те не само, че не ни подкрепят, но и ни дават невярна информация\", обяви тя по време на заседание на областната епизоотична комисия.  \r\n \n\t\t\t\t\t\t", "date": "2019.07.28", "title": "Уволняват общинарка, наредила да се колят прасетата по селата"}
{"url": "http://www.bnews.bg/article/262483-meditsinskata_sestra_kristiyana_valcheva_s_tezhki_razkritiya_za_ada_prezhivyan_v_libiya", "text": "\n „Не се обръщаме назад и не се връщаме към онзи ад. Дори с мъжа ми д-р Здравко Георгиев не си говорим за миналото в Либия. \r\n\r\n Ако някога се съберем по някакъв повод в София с останалите медицински сестри, с които заедно бяхме осъдени в Либия и лежахме в затвора, не си разказваме лоши неща, а си говорим за утрешния ден. \r\n\r\n Гледаме да се смеем, не да плачем. Който се връща назад не може да продължи напред.” Това сподели Кристияна Вълчева. Тя е един от българските медици, които повече от 8 години прекараха в либийски затвори по обвинение в умишлено заразяване на 400 либийски деца с вируса на СПИН с цел дестабилизация на ръководената от полк. Муамар Кадафи джамахирия. \r\n\r\n Преди 12 години – на 24 юли 2007 г. България бе обхваната от еуфория – шестимата български медици, обвинени несправедливо от режима на Кадафи в чудовищни престъпления, се завърнаха в родината си след 9-годишни изтезания в затворите в Триполи и Бенгази. Медицинските сестри чуха три пъти думата „Смърт”. Толкова пъти различни съдебни инстанции в социалистическата арабска джамахирия отсъдиха най-тежкото наказание. Д-р Здравко Георгиев „се размина” само с 4-годишна присъда за валутни престъпления и беше освободен на 6 май 2004 г., когато либийски съд за пръв път осъди останалите на смърт чрез разстрел. \r\n\r\n Кристияна Вълчева, Нася Ненова, Валя Червеняшка, Снежана Димитрова, Валентина Сиропуло и д-р Здравко Георгиев слязоха от френския правителствен самолет, който кацна на летище София в 9,51 часа. Те пътуваха със Сесилия Саркози, тогавашна съпруга на тогавашния френски президент Никола Саркози, както и с Бенита Фереро Валднер, еврокомисар по външните отношения. С тях на българска земя от Либия пристигна и палестинският лекар Ашраф. \r\n\r\n 24 юли, 2007 г. българските медици кацат на българска земя с френски правителствен самолет \r\n\r\n „Ние водихме борба за оцеляване. Не знам дали става дума за сила. Всеки човек на наше място ще се бори да оцелее. И повечето хора, поставени в такава ситуация, ще се борят да оцелеят и да живеят”, това бе единственото, което Кристияна сподели пред Lupa.bg за онези кошмарни години, прекарани в либийските затвори. \r\n\r\n „Много рядко се връщаме към онзи 24 юли. Само, ако някой ни пита или ако колеги се интересуват от онези събития, което става рядко, защото вече минаха 12 години”, допълни Кристияна Вълчева. \r\n\r\n Д-р Здравко Георгиев и Кристияна Вълчева се радват на свободата си във ВИП-а на летището преди 12 години \r\n\r\n „Не сме отбелязали 12-годишнина от освобождението ни по някакъв специален начин. Вчера бях изморена от работа, работих цял ден, затова днес със съпруга ми решихме да отидем на ресторант и да се почерпим. Но няма да говорим за миналото. Няма смисъл, искаме да гледаме напред и да живеем новия живот”, разкри пред Lupa.bg някогашната медицинска сестра. \r\n\r\n А как живеят днес българските медици 12 години след освобождението си и след началото на новия си живот? Кристияна признава, че рядко се виждат с останалите, тъй като медиците живеят в различни градове и всеки е зает с неговия живот. Събират се рядко, понякога веднъж годишно. \r\n\r\n Палестинският лекар Ашраф и д-р Георгиев първи стъпиха на българска земя след освобождението си от либийския затвор \r\n\r\n Вече девета година Кристияна Вълчева работи в Центъра по рехабилитация и физиотерапия във Военномедицинската академия (ВМА). „След като се върнах през 2007 г. завърших рехабилитация, отново кандидатствах, отново бях студентка, завърших с „Отличен”, взех си и трите държавни изпита с „Отличен” и започнах да работя във ВМА като рехабилитатор”, разказа съпругата на д-р Здравко Георгиев. Той от няколко години е пенсионер. До скоро лекуваше сирийски бежанци, намерили подслон в България. \r\n\r\n Валя Червеняшка работи като старша сестра в педиатричното отделение на болницата в Бяла Слатина. Валентина Сиропуло се грижи за децата в Пазарджик. След завръщането си в София Снежана Димитрова завърши мениджмънт в Медицинския университет. Роботи като медицинска сестра в детското отделение на столичната Трета градска болница. Сега е пенсионер, но продължава да работи. \r\n\r\n Нася Ненова завърши рехабилитация в Медицинския университет заедно с Кристияна Вълчева. Първоначално работеше в Института по педиатрия, а след това се премести в болница „Уни Хоспитал” в Панагюрище. Сега работи в частната болница „Вита” и в „Пирогов”. \r\n\r\n „С Нася сме съседки и се виждаме най-често, защото живеем в един вход. Нася е изключително заета, защото работи на две места”, коментира Кристияна пред Lupa.bg. \r\n\r\n Съпругата на д-р Здравко Георгиев е разочарована, че българската държава не е направила нищо, за да бъдат осъдени техните мъчители в Либия. \r\n\r\n „Можеше да се заведат дела срещу Либия още тогава, ние бяхме разпитвани седмици наред в Главно следствено управление за това, което ни се беше случило. След това ужким беше заведено някакво дело, което след това се прекрати, защото не знаели адресите и имената на нашите мъчители. Не се връщаме назад кой какво е направил. Има ли вече смисъл?! Всички работим, всички се борим по свой си начин”, казва философски Кристияна. \r\n\r\n „Във ВМА ме разпознават всеки ден. Даже вчера получих два букета и огромни шоколади от пациенти, които искаха да ме почерпят, че съм жива и здрава и усмихната и че са доволни от мен. Зарадвах се, защото хората бяха много искрени. Някои хора ми казват: „Познаваме ви отнякъде, но не можем да се сетим откъде“, каза още Кристияна Вълчева. \r\n\r\n Днес д-р Здравко Георгиев не пожела да говори за миналото и предпочете да остави коментарите на съпругата си Кристияна. Преди година пред репортер на Lupa.bg обаче педиатърът, също преминал през ада на либийската правосъдна система сподели следното: „Накрая потърпевши останахме ние и дечицата, болни от СПИН. Това е тъжното. Затова много вярвам в т.нар. правосъдие, в т.нар. демокрация, във всички организации като примерно „Амнести интернешънъл”, които се бориха за нас. \r\n\r\n Всеки в края на краищата си гледа интереса, но важното е интересът на големите да съвпадне с нашия интерес. Накрая ние вече не бяхме необходими на Кадафи. Каквото успя да постигне, постигна, накрая ние вече бяхме горещият картоф, бяхме както някои дипломати от ЕС се изразиха – голямото камъче в обувката и на Европа, и на Кадафи. Затова се стигна до споразумение, освободиха ни, просто защото ние изчерпахме това, за което бяхме в затвора. И в крайна сметка трябваше да ни забравят.“ \r\n\r\n Днес пред Lupa.bg Кристияна Вълчева и д-р Здравко Георгиев споделиха, че единственото, което си пожелават е здраве – здраве за близките им, за останалите момичета и за техните семейства и здраве за всички хора. \r\n\r\n   \r\n \n\t\t\t\t\t\t", "date": "2019.07.28", "title": "Медицинската сестра Кристияна Вълчева с тежки разкрития за ада, преживян в Либия\r\n"}
{"url": "http://www.bnews.bg/article/262480-19_oblasti_v_stranata_sa_v_kod_zhalto_zaradi_opasni_zhegi", "text": "\n Жълт код за високи температури е в сила за 19 области на страната днес, според справка в сайта на НИМХ, цитиран от Фокус. \r\n\r\n Предупреждението за високи температури е в сила за областите Видин, Монтана, Враца, Плевен, Ловеч, Габрово, Велико Търново, Русе, Сливен, Стара Загора, Пловдив, Пазарджик, София област и град, Перник, Кюстендил, Благоевград, Хасково и Ямбол. \r\n\r\n В тези области времето ще бъде горещо с максимални температури над 35 градуса. \r\n\r\n Възможни са здравословни проблеми за чувствителни и болни хора, възрастни и деца. \r\n\r\n Днес над България ще е предимно слънчево. Около и след обяд в западната половина от страната ще се развива купеста и купесто-дъждовна облачност. Ще има краткотрайни валежи от дъжд, придружени с гръмотевици и временно усилване на вятъра. На места явленията ще интензивни. Ще има условия за градушки. \r\n\r\n През нощта срещу понеделник валежите ще продължат и ще обхванат и централните райони от страната. Ще продължи да духа до умерен вятър от изток-югоизток. Ще е горещо с максимални температури между 33° и 38°. Атмосферното налягане е по-ниско от средното за юли и ще продължи да се понижава. \r\n\r\n По Черноморието ще бъде слънчево. Ще продължи да духа слаб до умерен вятър от изток-югоизток. Максималните температури ще са между 27° и 30°. Температурата на морската вода е 26°-27°. Вълнението на морето ще бъде 2-3 бала. \r\n\r\n В планините ще е предимно слънчево. Около и след обяд в масивите от Западна България ще се развива купеста и купесто-дъждовна облачност и там на места ще има краткотрайни валежи от дъжд, придружени с гръмотевични бури. Ще духа умерен югоизточен вятър, по билата югозападен. Максималната температура на височина 1200 метра ще е около 24°, на 2000 метра - около 19°. \r\n \n\t\t\t\t\t\t", "date": "2019.07.28", "title": "19 области в страната са в код жълто заради опасни жеги\r\n"}
{"url": "http://www.bnews.bg/article/262488-spasiha_1000_patnitsi_sred_koito_bremenni_ot_navodnen_vlak", "text": "\n Повече от 1000 пътници бяха спасени от влак, попаднал в наводнение. Сред тях и бременни жени, съобщи Нова. \r\n\r\n Влаковата линия била залята от придошла река, след проливни мусонни дъждове, недалеч от Мумбай. Пътниците се наложило да чакали помощ цели 15 часа, и то без да имат дори храна и вода. \r\n\r\n Войници от Военновъздушните сили помогнали на служителите от гражданска защита да изведат пасажерите с въжета, надуваеми лодки и хеликоптери. \r\n\r\n Целият регион около Мумбай пострада от бурите в последните дни и почти навсякъде има наводнения. На места бе прекъснато и електричеството. \r\n \n\t\t\t\t\t\t", "date": "2019.07.28", "title": "Спасиха 1000 пътници , сред които бременни, от наводнен влак"}
{"url": "http://www.bnews.bg/article/262487-17_godishno_momche_zagina_pri_opit_za_selfi_ot_izostavena_sgrada", "text": "\n 17-годишно момче от София загина при опит за селфи от изоставена сграда в Приморско, съобщават от МВР-Бургас. \r\n\r\n Инцидентът е станал в изоставен строеж, намиращ се на ул. \"Съединение\" ,след х-л \"Престиж\" в близост до ММЦ - Приморско. Момчето паднало в асансьорна шахта и загинало на място. \r\n\r\n Констатирано е, че причина за инцидента е панорамна снимка, която загиналия младеж и негов приятел решили да направят от изоставената сграда. \r\n\r\n След инцидента приятелят на момчето подал сигнал в полицията. Районът се отцепен, а полицаите са извършили първоначален оглед. Тялото на младежа е откарано за аутопсия. \r\n\r\n 17 годишният приятел на загиналото момче обяснил, че заедно със свои приятели наели квартира в Приморско за лятната ваканция. Решили импулсивно да направят панорамни снимки, като не преценили риска и въпреки обезопасяването на недовършения стореж, се качили до последния й етаж. \r\n\r\n Работата по случая продължава. \r\n \n\t\t\t\t\t\t", "date": "2019.07.28", "title": "17-годишно момче загина при опит за селфи от изоставена сграда"}
{"url": "http://www.bnews.bg/article/262484-veneta_raykova_ne_2_a_5_hilyadi_leva_struva_pochivkata_mi", "text": "\n \"Този хотел за 1700 лв.? Сериозно? Свършиха ли проблемите в държава, че цяла седмица сериозните журналисти се занимават с моята почивка? Не ги преписвайте, моля, не падайте на тяхното ниво! А си проверете информацията в сайта на \"Тез Тур\", на които съм заплатила почивката си - в момента почивка тук започва от 5 хиляди и стига до 50 хиляди лв. за кралския апартамент! При необходимост в съда ще предоставя данни от банковата ми сметка за платената от мен сума на 8 юли за пътуването с чартъра на 19 юли! Приятна почивка на всички!\" \r\n\r\n С тази гневна тирада избухна Венета Райкова и затапи всички зли езици, които лъжат за цаканите от нея пари. Култовата тв водеща е на луксозна почивка в южната ни съседка, но се ядосва на разни \"познавачи\", които твърдят, че тя е дала 1700 лв. за хотел. \r\n\r\n Докато не пише в мрежата, Венета е заета да събира слънчеви лъчи със сина си Патрик, който изглежда повече от доволен. Водещата разпуска на перленобял и копринено мек пясък, където вместо чадъри има страхотни палми. \r\n\r\n Вечер екзотиката и природата отстъпват на изискания лукс - хапването се сервира на тераса с уникална гледка. За разнообразие Венета и Патрик, който е одрал кожата на баща си, понякога вечерят и на маса до гигантски аквариум, голям като езеро. \r\n \n\t\t\t\t\t\t", "date": "2019.07.28", "title": "Венета Райкова: Не 2, а 5 хиляди лева струва почивката ми!"}
{"url": "http://www.bnews.bg/article/262485-bilyana_drazni_valeri_s_provokativni_seksi_snimki", "text": "\n Биляна Дол, бившата половинка на Валери Божинов, не спира да го провокира. Сексапилната сръбкиня от известно време насам постоянно бълва свои разголени снимки. Биляна се показва в най-различни пози и скандални тоалети, които не прикриват кой знае колко от тялото й. \r\n\r\n Двамата се разделиха миналия месец, когато брюнетката обяви, че причина за това са нагоните на Божигол към жените. Доста изненадващо двамата бързо затоплиха отново отношения и дори се заговори, че са в процес на сдобряване. Това не пречи на палавата сръбкиня да си играе с Валери, като демонстративно показва дупето си в социалните мрежи.я \r\n\r\n \"Засега не мога да кажа нищо... времето ще покаже дали ще се съберем с Валери. Като цяло той е един много добър и качествен човек\", заяви ексклузивно Биляна пред \"България Днес\" преди няколко дни. Това стана малко след рождения й ден, за който тя получи поздрави от Валери. Бившият български национал гарнира пожеланията си със сърчица, а той се обърна към вече бившата си половинка с \"котенце\". \r\n\r\n Слез разлъката сексбомбата замина да се теши в испанския курорт Марбея. Валери от своя страна тренира с \"Ботев\" (Враца), където се очаква да продължи кариерата си, след като бе освободен от \"Левски\". \r\n \n\t\t\t\t\t\t", "date": "2019.07.28", "title": "Биляна дразни Валери с провокативни секси снимки "}
