{"url": "http://www.bnews.bg/article/242478-shte_spre_li_feysbuk_dostapa_ni_do_mesindzhar", "text": "\n Фейсбук няма как да спре достъпа ни до „Месинджър“, ако не приемем новите правила за поверителност, заяви за „Дарик“ Павел Хрисков, управител на софтуерна компания. \r\nНа 25 май влиза в сила новият Регламент за защита на личните данни и социалната мрежа започна да изпраща известия на потребителите, че ако не се съгласят с променените условия за поверителност, няма да могат да използват услугата. \r\n  \r\nНачинът, по който Фейсбук подканва потребителите си да приемат новите правила на поверителност звучи ултимативно. „Съобщението от социалната мрежа към потребителите е от типа на „Ето, тази услуга я ползвайте, но преди това кликнете“. Въпреки това след тази дата няма как човек да бъде ограничен в използването на безплатна услуга, защото не се е съгласил с определени правила“, убеден е Хрисков. \r\nТой добави, че целта на новият Регламент за защита на личните данни е потребителите да имат възможност да вземат решение дали искат отсега нататък данните им да бъдат използвани и да получават съобщения от различни фирми и институции. Това е моментът да разчистим електронната си поща, посочи експертът. \r\n„Липсата на отговор вече означава и несъгласие – повече не трябва да ви изпращат каквито и да е търговски съобщения“, посочи той. \r\n\r\n Павел Хрисков каза още, че около 80 процента от малките и средните предприятия не само в България, но и в целия ЕС не са готови за регламента, но това не е причина за притеснение. По думите му от 25 май всъщност ще започне постепенното навлизане на новите правила. \r\n\r\n \r\nХората не трябва да се притесняват, че не са подготвени. Регламентът е направен, за да се замислим, че трябва пазим информацията на другите и малките организации биха могли да се справят сами, изтъкна Хрисков. \r\n \n\t\t\t\t\t\t", "date": "2018.05.23", "title": "Ще спре ли Фейсбук достъпа ни до \"Месинджър?\""}
{"url": "http://www.bnews.bg/article/242445-rusata_zlatka_izneveryava_s_brata_na_boris_dali_ne_iska_da_se_zheni_za_georgi", "text": "\n Златка Райкова още не се е омъжила и вече започна да кръшка. Изкусителката е изневерила на годеника си Георги Валентинов зад кулисите на шоуто „Като две капки вода”. Обектът на нейната страст бил братът на Борис Дали – Велислав Делибалтов. \r\n\r\n Плейбоят, по когото Злати отдавна си падала, бил в публиката на шоуто седмица преди полуфинала. Той бил в агитката на Константин, с когото са приятели от години. Златка веднага го фиксирала, а след живото предаване започнала открито да флиртува с него. Велислав пък от своя страна постъпил като кавалер и отвърнал на демонстрираната от дамата симпатия със съответното внимание. В крайна сметка всичко завършило с много страст директно зад сцената. Хората от екипа се опитали да са дискретни, но нямало как да не чуят пъшкането, което отеквало в едно от закътаните места зад кулисите. \r\nСпоред познати на Златка, тя никога не е искала да се омъжва за ММА-боеца Георги, за когото се сгоди на сцената на предаването. Била приела предложението му, направено преди броени седмици, единствено с цел лична реклама и за да не изпада в неудобна ситуация, като откаже. Всъщност отдавна гледала встрани и си позволявала да кръшка на Валентинов с всякакви хора и на всевъзможни места. Държала на връзката с боеца само защото й било удобно да има гадже с големи мускули, което да я защитава, ако се наложи. Всъщност обаче нямала особено намерение да става примерна съпруга, камо ли да ражда и възпитава деца. \r\nПо информация на „Уикенд”, 32-годишният Велислав също има уж сериозна връзка с брюнетка на име Ива, която за разлика от Златка няма нищо изкуствено по себе си. Въпреки това обаче около брата на Борис Дали да се носи цял рояк ухажорки, от чието внимание той често се възползва, когато приятелката му не е наблизо. Говори се, че хубавата Ива била любимка на бащата на Велислав, който едва ли ще останал очарован, ако разбере, че връзката на сина му с нея е застрашена от жена с репутацията на Златка. Не е ясно и как ще реагира измаменият годеник Георги, когато разбере, че любимата му го мами и то на публични места пред очите на всички.  \r\n \n\t\t\t\t\t\t", "date": "2018.05.23", "title": "Русата Златка изневерява с брата на Борис Дали, не иска да се жени за Георги  "}
{"url": "http://www.bnews.bg/article/242480-izvanredno_yuliya_skripal_progovori_za_novichok_rusiya_i_dali_shte_se_varnat_s_bashta_si_v_rodinata", "text": "\n Юлия Скрипал проговори! \r\n\r\n В първото си видеообръщение след изписването си от болницата на 9 април дъщерята на бившия разузнавач Сергей Скрипал призна, че е имала късмет да оцелее след отравянето си и, че един ден ще иска да се завърне у дома в Русия. \r\n\r\n Юлия бе отровена през март заедно с баща си в Солсбъри. Тя каза още: \"Ние сме толкова щастливи, че и двамата оцеляхме в този опит за убийство. Възстановяването ни беше бавно и изключително болезнено\". \r\n\r\n Юлия Скрипал даде изявление за телевизия Sky News от тайно място в Лондон, където е под полицейска защита.   \r\n\"Когато се опитвам да се справя с опустошителните промени след отравянето, които ме нападат и физически, и емоционално, просто посвещавам деня си на моя баща. Искам да му помогна до неговото пълно възстановяване. В дългосрочен план се надявам да се върна у дома в моята страна.\" \r\n\r\n Според разследването и експертизите, извършени във Великобритания, Скрипал и дъщеря му са отровени с невротоксичен, смъртоносен агент, наречен \"новичок\". Смята се, че веществото е било нанесено върху дръжката на външната врата в дома на Скрипал.  \r\n\r\n \r\n\"Фактът, че подобно вещество е използвано за това, е направо шокиращ. В един миг животът ми се преобърна надолу\", признава Юлия Скрипал, която се появи пред камерите с червен белег на врата си от тръбата за изкуствено дишане. Направих това обръщение, за да изясня няколко неща. Моля всички да уважават моя личен живот и личния живот на баща ми. Трябва ни време, за да оздравеем напълно и да разберем наистина какво всичко се е случило. Благодарна съм на руското посолство за предложената помощ, но на този етап не смятам да се възползвам от нея.\", каза още Юлия. \r\n\r\n \r\n  \r\n \n\t\t\t\t\t\t", "date": "2018.05.23", "title": "Извънредно: Юлия Скрипал проговори за \"новичок\", Русия и дали ще се върнат с баща си в родината!"}
{"url": "http://www.bnews.bg/article/242439-maykata_na_godzhi_ne_mozhe_da_ponasya_novata_si_snaha", "text": "\n Майката на басиста на „Ку-ку бенд“ Георги Милчев-Годжи не иска и да чуе за новата си снаха. 70-годишната Цветана признава единствено първата съпруга на музиканта – Даниела, и не желае да вижда новата половинка на сина си – Надежда. Бившата зам.-кметица на Криводол дори не се трогвала от факта, че Надя и Годжи са кръстили новородената си дъщеричка на нея – Цвета. \r\n\r\n Припомняме, че в края на миналата година басистът на „Ку-ку бенд“ изненадващо се сдоби с трета рожба от мистериозната си приятелка Надежда Дончева. 25-годишната красавица, която има онлайн магазин за био продукти, дари Годжи с момиченце през декември. Оттогава майката на музиканта е виждала малката си внучка само още веднъж, твърдят съседи на Цветана от Криводолм пише Галерия. \r\n\r\n Възрастната жена винаги е уважавала силно първата съпруга на сина си – Даниела. Дани дари Годжи с двама сина – Волен и Цветомил, които вече са големи момчета, и също не одобряват новата половинка на баща си. Въпреки това, синовете му приемат избора на Милчев и се стараят да гледат по-философски на нещата. Баба им обаче не вижда нищо добро в новата връзка на баща им и отказва да приеме Надежда. \r\n\r\n Цветана дори подозирала, че младата кокетка е омагьосала 48-годишния й син заради парите му. Даниела, от своя страна, никога не е имала финансови претенции към Годжи, дори и след развода. „Цветана много трудно прие новината, че синът й развежда. С Дани винаги са си били приятелки, дори още я нарича „майко“, разказват близки до майката на китариста. Подобно обръщение от сегашната й снаха Надя обаче не се чува. \r\n\r\n Нещо повече. Причината Цветана да не вижда новороденото си внуче била в Надежда, която не искала чужда помощ. „Онова младото (Надежда – б.а.) сигурно си мисли, че Цветана, като е на 70 години, не може да гледа бебе. А и тримата й внуци при нея са отраснали“, разказват запознати. \r\n\r\n Майката на Годжи е отгледала двамата му синове и сега редовно се грижи за третото си внуче – малката Милица, която е дете на по-малкия й син Иво. И тримата са на профилната й снимка  в социалния й профил. Там не присъства най-малката й внучка Цвета. Няма я и новата снаха Надежда, но пък Даниела е на челна позиция в листата с приятелите й. \r\n \n\t\t\t\t\t\t", "date": "2018.05.23", "title": "Майката на Годжи не може да понася новата си снаха "}
{"url": "http://www.bnews.bg/article/242462-gdin_otgovori_na_bnews_za_probatsiyata_na_siderov_vizhte_kakvo_dokument", "text": "\n След като вчера ви съобщихме, че   днес получихме и отговор от Дирекцията.  Стана ясно, че по технически причини, писмото не е пристигнало по-рано при нас. \r\n\r\n По-интересното обаче е какво са отговорили от ГДИН. Единственото конкретно и ясно нещо е, че атакистът е изтърпял така наложеното му от съда наказание и то изтекло на 25 март т.г. Наказанието е протекло в областна служба „Изпълнение на наказанията“ гр. София, сектор „Пробация“ София-град, пише в писмото на ГДИН до BNews. \r\n\r\n Припомняме, че на 5 юли 2016 г. лидерът на „Атака” Волен Сидеров получи окончателно наказание 2 години „пробация“. Той ще трябва да се подписва поне два пъти седмично по настоящ адрес и да провежда задължителни срещи с пробационен служител. \r\n\r\n Дали са се срещали Сидеров и такъв служител не става съвсем ясно от писмото, а само че: „При изпълнение на наказанието „пробация“ основна задача на пробационните служители е ефективно изпълнение на наложените от съда пробационни мерки – упражняване на контрол и въздействие върху осъдения, реализиране на корекционно-възпитателна работа, която е насочена към намаляване влиянието на криминогенните фактори.“ \r\n\r\n Ако се наемем да тълкуваме това изречение, може би следва да се разбере, че коалиционният партньор на Симеонов и Каракачанов се е срещал с пробационен служител и са му били овладени и туширани нервните изблици и хулиганските прояви. \r\n\r\n Колко са били тези срещи със служител на ГДИН обаче не става ясно от отговора. \r\n\r\n Накрая в писмото, подписано от ВПД главен директор на Дирекцията старши комисар Васил Миладинов, ни съобщават, че според изискванията на Закона за изпълнение на наказанията и задържането под стража и правилника  за неговото прилагането му, Сидеров е бил третиран като всички останали осъдени на пробация лица, без оглед на социалния или професионалния им статус. \r\n\r\n Припомняме, че Сидеров беше осъден за хулиганство и нанасяне на лека телесна повреда на полицай за инцидента на летище Варна. Лидерът на \"Атака\" се призна за виновен и за нахлуването му в НАТФИЗ, както и за скандалите на столичната улица \"Раковски\", пред парламента и в Батак през 2011-та година. \r\n\r\n   \r\n\r\n \r\n\r\n   \r\n\r\n   \r\n \n\t\t\t\t\t\t", "date": "2018.05.23", "title": "ГДИН отговори на BNews за пробацията на Сидеров, вижте какво! (ДОКУМЕНТ)"}
{"url": "http://www.bnews.bg/article/242463-proslushvane_pri_putin_boyko_da_si_nauchi_uroka_predi_da_tragne_za_rusiya", "text": "\n Радев отиде при Путин в Сочи. \r\nИ имаше доблестта да признае, че през последните години отношенията ни с Русия са били под знака на „недалновидното политическо говорене“. \r\nРадев можеше да използва и по ясната дума: шикалкавене. \r\n\r\n На Путин обаче това признание не му е достатъчно. \r\nТой иска да види и Бойко при себе се – така индиректно подсказва, от кого зависи дали шикалкавенето ще продължи. \r\n\r\n Преди да отиде при Путин, премиерът трябва да е наясно, какво точно загубихме от шикалкавенето. \r\nТрябва да знае, че руският президент ще бъде отлично подготвен и в това отношение. \r\nС този човек не може да се говори, както с Юн-кяр и останалите празнословци от Брюксел. \r\nВсъщност, нека да поиска съвет и от леля си Ангела – наскоро и тя беше в Сочи. \r\n\r\n До деня на посещението си Бойко трябва непрекъснато да използва тапи за уши – за да не се повлияе от тукашните идиоти/уличници, които яростно ще го атакуват. \r\n\r\n Още утре и Плевнелиев ще се обади – това приятно, ненатоварващо момче, както го наричаше Бойко. \r\nМежду две интервюта за Деси, сигурно пак ще джафне срещу Русия. \r\n\r\n Честно ще бъде Бойко да го включи в делегацията си – да стои прав в ъгъла и да кърши ръце.  \r\nРуснаците лесно се умиляват: могат да свалят долар-два от цената на газа. \r\n\r\n Преди да тръгне за Русия, не е лошо Бойко да прегледа книгата със забележителните интервюта на големия американски режисьор Оливър Стоун с Путин. \r\nЩе научи много за домакина си. \r\n\r\n Между другото, в споменатите интервюта Путин на два пъти предупреждава Стоун да не го въвлича в антиамериканизма си. \r\n\r\n Това за Плевнелиев беше шегичка – да не вземе наистина да го подкара със себе си. \r\nОбаче трябва да си припомни най-големите изцепки на нашето врабче. \r\n\r\n В едно от интервютата Путин припомня на Стоун думите на един от нефтените министри на Саудитска Арабия: \r\n„Каменната епоха не е свършила, защото са свършили камъните – а защото човечеството е преминало към ново равнище“. \r\nТова няма нужда от специални пояснения. \r\n\r\n \r\n \n\t\t\t\t\t\t", "date": "2018.05.23", "title": "Прослушване при Путин: Бойко да си научи урока, преди да тръгне за Русия!"}
{"url": "http://www.bnews.bg/article/242464-prokuraturata_zadarzha_za_72_chasa_shofyora_na_turskiya_tir_vlachil_avtobusa_na_trakiya", "text": "\n Под ръководството и надзора на Софийска районна прокуратура е образувано и се води досъдебно производство за извършено престъпление по чл.343, ал. 3, б. „А“, пр. 3, вр. чл. 342, ал. 1, пр. 3 НК по повод настъпило ПТП около 07.20 часа на 23.05.2018 г., в гр. София, АМ „Тракия“, в района на 3-ти км., в пътното платно с посока гр. София, между автобус на градския транспорт и товарен автомобил. \r\n\r\n В хода на производството е установено, че виновен за катастрофата е водачът на товарния автомобил –Гьокхан Кахриман, турски гражданин, който е нарушил правилата за движение по пътищата, като по този начин по непредпазливост е причинил телесни повреди на 12 лица, 7 от които за момента за установени като средни. \r\n\r\n Предвид високата обществена опасност на деянието, наблюдаващият прокурор е постановил задържане на Кахриман за срок до 72 часа, след изтичането на които е разпоредено привеждането му в сградата на СРС – за разглеждане на искане за вземане спрямо него на мярка за неотклонение „Задържане под стража“. \r\n \n\t\t\t\t\t\t", "date": "2018.05.23", "title": "Прокуратурата задържа за 72 часа шофьора на турския ТИР, влачил автобуса на \"Тракия\""}
{"url": "http://www.bnews.bg/article/242438-bivshiyat_na_simona_zagorova_nyama_da_spra_da_te_obicham", "text": "\n Бившето гадже на младата певица Симона Загорова все още я обича и не крие чувствата си. \r\n\r\n 21-годишният Симеон Данев таи надежда, че може да си я върне обратно, и й се обясни в любов в социалната мрежа, пише „Галерия“. „Обичам те. Няма нещо, което можеш да направиш, за да ме накараш да спра да те обичам. Ще те защитавам, докато умреш и след това. Аз съм по-силен от депресията и по-смел от самотата“, изля си душата Симеон и за всички стана ясно към кого е адресирано посланието. \r\n\r\n Близки до щерката на Глория разказват, че бившият й често й звънял и й пишел SMS-и с молби да се върне при него. Симона обаче не искала и да чуе и отдавна затворила страницата на 4-годишната им връзка. \r\n\r\n Както „Галерия“ писа, Загорова изцяло се е отдала на новата си връзка с таланта от X Factor 2017 Иван Димитров и двамата са силно влюбени. \r\n \n\t\t\t\t\t\t", "date": "2018.05.23", "title": "Бившият на Симона Загорова: Няма да спра да те обичам! "}
{"url": "http://www.bnews.bg/article/242479-ukrayna_skovana_ot_strah_predi_finala_na_shampionska_liga_zashtoto", "text": "\n Службата за сигурност на Украйна (ССУ) предупреди днес, че е възможно да бъде извършена кибератака срещу държавни институции и частни компании преди финала на Шампионската лига, предаде Ройтерс. Футболната среща ще се играе в Киев в събота - 26 май. \r\n  \r\n\"Експертите от Службата за сигурност смятат, че заразяването на хардуер на територията на Украйна е подготовка за нов акт на киберагресия от Руската федерация, целящ да дестабилизира ситуацията по време на финала на Шампионската лига\", се казва в комюнике. \r\nКомпанията за информационни технологии \"Сиско систъмс\" предупреди днес, че хакери са заразили най-малко 500 000 рутера и устройства за съхранение на информация и данни в десетки страни. Тя смята, че се подготвя нова масирана кибератака срещу Украйна. \r\n  \r\nНейното подразделение за киберразузнаване каза, че зловредният софтуер може да бъде използван за шпионаж, за смущаване на интернет комуникациите или за извършване на атаки срещу информационните системи в Украйна. \r\n  \r\nСпоред \"Сиско систъмс\" зад кампанията стои руското правителство, тъй като сходен метод е използван в предишни кибератаки, които Вашингтон приписа на Москва. \r\n \n\t\t\t\t\t\t", "date": "2018.05.23", "title": "Украйна скована от страх преди финала на Шампионска лига, защото..."}
{"url": "http://www.bnews.bg/article/242465-tezhko_stana_za_arestuvaniyat_shef_na_kat_blagoevgrad_toy_poluchi", "text": "\n За три престъпления ще отговаря шефът на КАТ-Благоевград – искане и получаване на подкуп; съхраняване на незаконно оръжие и даване на разрешение за ескорт, без необходимото основание. Освен на Данаил Стоицов обвинение е повдигнато и на Бойко Шарков, като посредник при вземането на подкуп. \r\n\r\n Третото престъпление е по служба за това, че на 4 май тази година си превишил правата, като осигурил конвой на тежкотоварен камион да стигне от Дамяница до село Бело поле без за това да е уведомен Областно пътно управление, като по този начин е спестено плащането на пътна такса. Вторият обвиняем е Бойко Шарков, който притежава пункт за регистрация на коли. Той е подведен под наказателна отговорност, че помагал шефа на КАТ и го улеснил да приеме пари, вещи и услуги с имуществен характер.  \r\n\r\n Двамата остават в ареста за 72 часа, в рамките на които ще бъде внесено искане в съда за постоянна мярка “задържане под стража”. Това обявиха току-що на брифинг говорителят на Окръжна прокуратура Весела Стоилова и изпълняващият длъжността окръжен прокурор Николина Сачкова. От държавното обвинение уточниха, че това са обвиняемите на този етап, като по преценка на прокурора могат да бъдат повдигнати обвинения и на други. Припомняме, че сред задържаните е и бившият полицай Никола Доганджийски – Колевеца, който след ареста снощи бе приет с хипертонична криза в болницата, предаде Струма.бг. \r\n  \r\n\r\n   \r\n \n\t\t\t\t\t\t", "date": "2018.05.23", "title": "Тежко стана за арестуваният шеф на КАТ-Благоевград, той получи..."}
{"url": "http://www.bnews.bg/article/242467-12_bolnitsi_sa_pred_falit_zhalbite_sreshtu_zdravnata_sistema_sa", "text": "\n Рекорден брой жалби срещу здравната система отчете омбудсманът Мая Манолова тази година. Проблеми с достъпа до медицинска помощ и достъпа до лекарства поради техните цени са сред основните оплаквания на гражданите. Жалби са подали и медицински сестри, лекари, както и директори на болници заради новите здравни политики, които по думите им ги ощетяват. Данните бяха изнесени по време на дискусия за проблемите в сектора, организирана от омбудсмана Мая Манолова.  Тя напомни, че  \r\n\"Но същата е ситуацията в още - по моя информация - 15 болнични заведения. Част от тях са подали жалби пред Главната инспекция по труда - става дума за 12 лечебни заведения - поради факта, че заведенията са в състояние на фактическа несъстоятелност и заради искане на персонала да бъде започната съответна процедура пред съда заради неплатени заплати\", каза Манолова. \r\nТя призова здравния министър да отдели необходимите средства и за останалите болници, които са в тежко финансово състояние. \"Най-добре е също така и Здравната каса да се организира с изплащането на 150-те милиона лева надлимитна дейност, която е изработена от болничните заведения през последните няколко години\", каза още общественият защитник, съобщи Дарик. \r\nПредседателят на Българския лекарски съюз д-р Венцислав Грозев формулира три конкретни искания, които омбудсманът да изпрати до депутатите – остойностяване на труда на лекарите и сестрите, преработване на здравната карта и отпадане на лимитите в здравеопазването. В заключение д-р Стойчо Кацаров от Центъра за защита правата в здравеопазването пък поиска отмяна на забраната за приватизация на болници. \r\n \n\t\t\t\t\t\t", "date": "2018.05.23", "title": "12 болници са пред фалит, жалбите срещу здравната система са..."}
{"url": "http://www.bnews.bg/article/242473-i_anton_radichev_v_lapite_na_parnoto_toplofikatsiya_osadi_aktyora", "text": "\n Големият актьор Антон Радичев, когото в гилдията наричат Баба Тонка, е осъден от парното, пише вестник \"Телеграф\". \r\n\r\n Делото е образувано още през 2016 г., а решението е на Софийски районен съд от 14 февруари 2018 г. Става дума за натрупани сметки за тръбите в наследствения апартамент в столичния квартал \"Младост 3\", който е собственик на 70-годишният комик, брат му Здравко,който му е батко с 4 лета, и 49-годишния му племенник Игнат. \r\n\r\n Тримата Радичеви са осъдени да  платят 261, 72 лв. главница заедно с лихвата върху нея до 27 януари 2016 г. за доставена топлинна енергия в периода декември 2012 - април 2014 г. В присъдата пише, че трябва да доплатят още една лихва за забавяне в периода 1 януари 2013 година - 12 декември 2015 г. от 58,28 лв. Тези суми се делят на три между актьора и роднините му. Отделно от това баткото и неговият син са осъдени да заплатят 343,62 лв. разноски по делото. \r\n\r\n Актьорът не веднъж с тъга е споделял в свои интервюта, че трудно покрива сметките си. \"Актьорската заплата в Народния театър не стига нито да си платя парното, нито за тока, за телефона, камо ли да налея бензин в колата. Цифрите са просто смешни и аз не го крия. Знаете ли, че когато излизаме в чужбина на участия и колегите там ни питат какви заплати взимаме, ние удвояваме, даже утрояваме сумата. Лъжем ги от срам, въпреки това тяхната реакция е \"Ама как е възможно толкова малко да ви плащат!\", споделя с горчивина Радичев. \r\n \n\t\t\t\t\t\t", "date": "2018.05.23", "title": "И Антон Радичев в лапите на парното! \"Топлофикация\" осъди актьора "}
{"url": "http://www.bnews.bg/article/242448-elena_petrova_krie_nov_mazh_palen_spisak_ot_lyubovnoto_y_tefterche", "text": "\n Елена Петрова крие нов мъж, е най-актуалната мълва в арт средите напоследък, пише „Галерия“. Красивата и талантлива актриса го срещнала, докато катерила скали из Родопите. Екстремният спорт е най-новата страст на темпераментната брюнетка. Елена обаче няма никакво намерение да разкрива публично кой е избраникът, върнал блясъка в очите й. \r\nПрез последните няколко години актрисата Елена Петрова се опари в различни сантиментални романи, от които излезе наранена и изпълнена със съмнения. \r\nС гръцкия бизнесмен Аристотелис Фотилас, баща на близнаците й, се запознават, когато тя връчва наградите на събитие с негово участие. Днес поддържат дружески отношения, но обичта и приятелството между тях са твърде далечни спомени. Фотилас, чиято фамилна хроника датира от 150 години в политическия и бизнес елит на съседите, 9 месеца се трудил усърдно, за да привлече вниманието ба българското момиче, което помни оскъдица от дете –наема хеликоптери за емоционални воаяжи, организира разточителни уикенди в Санторини, купува скъпи подаръци, дори смъква 30 килограма, за да бъде достоен. След всички тези подвизи Петрова записва най-после „любов“ срещу името му в телефона си. \r\nСлед като близнаците й поотраснаха Елена беше спрягана като двойка с оператор от Би Ти Ви, но всъщност преодоля фатални чувства към Мартин Макариев, актуалния съпруг на Луиза Григорова. В онзи момент става дума за любовен четириъгълник, защото режисьорът на смайващо слабия филм „Вила Роза“ върти три жени на пръста си –вече бившата съпруга, Елена и Луиза. \r\nСред малкото свидетели на драмата се разписва Калин Врачански. Той е от близките приятели на Петрова, но докато снимат „Стъклен дом“ ги подозират в нежни отношения и извън снимачната площадка. \r\nОще незавършила гимназия Елена попада в кастинга за филма „Граница“. И макар че по това време Мариян Вълев – Куката е луд по Белослава, и досега в съсловието се говори, че се пред и зад камерите се е заформил любовен триъгълник едва 16-годишната тогава Петрова, Чочо Попйорданов и Куката. \r\n  \r\n \n\t\t\t\t\t\t", "date": "2018.05.23", "title": "Елена Петрова крие нов мъж + пълен списък от любовното й тефтерче"}
{"url": "http://www.bnews.bg/article/242474-za_raka_sme_si_vinovni_nie_samite", "text": "\n Човешката дейност, която променя планетата ни, е основната причина за възникването на рака и неговата активизация. Това пишат учени от Университета в Аризона, САЩ в статия, публикувана днес в Nature Ecology & Evolution. \r\n\r\n Човекът толкова стресово променя околната среда ,че предизвиква поява на рак и при дивите животни, твърдят изследователите. Те наричат хората \"онкогенни\"-причиняващи рак на други видове. \r\n\r\n \"Както вирусите променят човешките клетки и предизвикват появата на ракови клетки, така и хората променят средата, в която живеят, с намерение да я направят по-добра, но с това увеличават вероятността от появата на рак в човешкия организъм\", пишат учените. \r\n\r\n Сред особено силните фактори за предизвикване на рак са посочени химическото и физическо замърсяване на океани и реки, изпускане на радиация в атмосферата от атомни централи, употребата на хербициди и пестициди при обработката на земята. \r\n\r\n \"Ракът при дивите животни е напълно игнорирана тема досега, но трябва да признаем, че и тук хората имат сериозна намеса. например изкуствено светлинно замърсяване, даване на човешка храна на животните и загуба на генетично разнообразие при много от популациите в природата\", пишат още те. \r\n\r\n Според проучването, онкологично заболяване е открито във всички животински видове, подложени на изследване. Учените алармират, че ако хората наистина причиняват рак при дивите животни, то опасността много видове да изчезнат е много голяма. Същото важи и за много от домашните животни, които са изложени на денонощно осветление и понякога се хранят с остатъци от човешка храна. \r\n\r\n     \r\n \n\t\t\t\t\t\t", "date": "2018.05.23", "title": "За рака сме си виновни ние самите"}
{"url": "http://www.bnews.bg/article/242477-nyama_mardane_tsenite_na_parnoto_i_toka_skachat_ot_yuli", "text": "\n Очаква се поскъпване на топлоенергията от юли. Това обяви председателят на Комисията за енергийно и водно регулиране Иван Иванов. \r\n\r\n Според разчетите на КЕВР цената на парното и топлата вода трябва да се повиши минимално, но всъщност поскъпването значително може да се увеличи в зависимост от цената на газа. Прадверителните сметки на \"Булгаргаз\" показват, че синьото гориво трябва да поскъпне поне с 16 на сто от средата на годината  и това не може да не бъде взето предвид при определянето на цените на топлофикациите, според Иванов. \r\n\r\n \"Комисията предвижда едно наистина консервативно решение и минимално увеличение. Но при нас още не е дошло заявлението на \"Булгаргаз\" за цената на природния газ. Там нямаме полезен ход. Ако международните пазари продължават да вдигат цената на суровия петрол и ако природният газ, доставян от \"Газпром\", продължава да расте като цена, по определен начин това трябва да бъде отразено в цената на топлинната енергия, защото това е основната суровина, с която работят топлофикациите\", коментира шефът на КЕВР, цитиран от БНР. \r\n \n\t\t\t\t\t\t", "date": "2018.05.23", "title": "Няма мърдане - цените на парното и тока скачат от юли!"}
{"url": "http://www.bnews.bg/article/242459-gadzheto_na_toto_go_izrita_sled_porednata_iznevyara", "text": "\n Рапърът Йонислав Йотов – Тото се е взел за голяма звезда, откакто спечели риалити шоуто „ВИП Брадър”. Изпълнителят от група „СкандаУ” се кълнеше, че обича приятелката си Яна Червенкова и даже се зарече, че ще й предложи брак, ала в последно време отношенията им рязко са се влошили, издават запознати. Поблазнен от славата и фенките, Тото е изневерил на чаровната блондинка, която моментално му била шута, щом разбрала за измяната. \r\nБлизи до рапъра твърдят, че Яна го зарязала преди месец, когато случайно открила пикантни съобщения в телефона му. След участието на Тото във „ВИП Брадър” почитателките му се умножиха и той решил да се възползва от внезапно връхлетялата го слава. Йонислав разсъждавал, че е прекалено млад, за да остане верен на дългогодишната си приятелка и решил да опита нещо различно. Така се стигнало до многократни изневери от негова страна, но гаджето му дълго време не подозирало за това. \r\nЩом научила за новата си придобивка – чифт огромни рога, Червенкова се разстроила ужасно и напуснала доскорошния си любим. Събрала си багажа от общото им жилище и се настанила при своя позната, докато си намери квартира. \r\nЙотов също бил в депресия след раздялата и вече съжалявал за измяната си. Говори се, че последната му самостоятелна песен „Чужди усмивки” е посветена именно на Яна – описвайки чувствата си с рими, той се опитва да се извини на блондинката за прегрешнията си. Дуетният му партньор Лъчо не участва в проекта, защото Йонислав настоявал да се изяви сам – той искал да намекне за личната си драма чрез музиката и да отправи лично послание към Яна. Текстът на парчето разказва за мъж, който е изневерил на любовта си и осъзнава, че няма връщане назад, но в същото време се разкайва за изборите, направени в миналото, пише \"Уикенд\". \r\nСпоред клюките новата песен на Тото успяла да трогне блондинката и тя била на път да му прости, но засега все още удържала фронта и се правела на недостъпна. Яна не отговаряла на обажданията му, а пред приятели обяснявала, че рапъра трябва доста да се потруди, за да спечели отново доверието й. \r\nТова не е първият път, когато двойката се разделя. Запознати твърдят, че отношенията им са на приливи и отливи. Миналата година също скъсали за два-три месеца, но в края на лятото се събрали и уж започнали на чисто. Във „ВИП Брадър” Тото флиртуваше с дизайнерката Мегз и писателката Ваня Щерева, но после се отметна и публично се обясни в любов на Яна. Сега обаче връзката им отново е в криза... \r\n \n\t\t\t\t\t\t", "date": "2018.05.23", "title": "Гаджето на Тото го изрита след поредната изневяра"}
{"url": "http://www.bnews.bg/article/242476-sled_izsipanite_kofi_s_rozovi_listentsa_po_asfalta_zapochvat_da_umuvat_zakon", "text": "\n През следващата седмица министерството на земеделието започва  работата по нов закон за розите, съобщи министър Румен Порожанов след като дни наред розопроизводители протестираха и изсипваха розови листенца на пътя. \r\n\r\n Министърът твърди, че целта на закона е да се регулират взаимоотношенията производител-дестилерии и да се защити българското розово масло: \r\n\r\n \"Защита на българското розово масло -  ясно да го заложим от гледна точка на производство на масло само с български розов цвят. Дамасцена, това е основата на цвета. Това трябва да бъде ясно разписано!\". \r\n\r\n По закона ще работят експерти от министерството и от института по розата заедно с производители и представители на дестилерии, обясни още Порожанов. \r\n\r\n Проблемите в сектора на са от вчера, много продукция изгни, а тепърва ще се пише закон... \r\n \n\t\t\t\t\t\t", "date": "2018.05.23", "title": "След изсипаните кофи с розови листенца по асфалта, започват да умуват закон"}
{"url": "http://www.bnews.bg/article/242455-sadat_vze_dirigentskata_palka_na_ivancheva", "text": "\n Заловената с подкуп от 70 000 евро кметица на \"Младост\" Десислава Иванчева и заместничката й Биляна Петрова освобождават постовете си, реши Спецсъдът. \r\n\r\n \"От събраните доказателства досега са налице достатъчно такива, подкрепящи повдигнатите обвинения - от показания на свидетели, разпити, претърсвания, обиски, изземвания. Служебното положение на двете и техните действия след задържането им може да попречи за разкриване на обективната истина\", посочи прокурорът в началото на заседанието. \r\n\r\n Не съм подписвала от ареста документи, свързани с инвестиции и строителство в община \"Младост\". Това каза в съдебната зала пред журналисти кметът на района Десислава Иванчева, обвинена за получаване на подкуп в особено големи размери, заедно с нейния заместник Биляна Петрова и Петко Дюлгеров. \r\n\r\n Пиарът на столичната община \"Младост\" Петър Кърджилов става заместник-кмет на района на мястото на Биляна Петрова, подсъдима заедно с досегашния кмет Десислава Иванчева. \r\n\r\n Това съобщи днес Иванчева в началото на съдебното заседание, на което ще бъде гледано отстраняването ѝ от поста. \r\n\r\n И.д. кмет засега остава Владимир Клисуров, който бе одобрен от СОС на длъжността по искане на Десислава Иванчева. Той обаче подаде предизвестие за напускане, което изтича в началото на юни. \r\n\r\n В изявление пред медиите Десислава Иванчева изрази съжаление, че е подписала декларация по делото й, според която няма право да разпространява информация по въпроса, съобщава Нова тв.  \r\n\r\n „Ако той (главният прокурор) разреши, ние можем да ви информираме, което звучи смешно”, каза Иванчева. „Имам официално становище от Елен Герджиков, че имам право да освободя Владимир Клисуров или да не го освободя, както и че имам право да си освобождавам и назначавам зам.-кметовете. Това си е официално и легално”, подчерта тя и добави, че Петър Кърджилов е назначен за заместник-кмет на „Младост” по нейна заповед. „Да, аз съм лицето, което ще си сформира екипа. Единствено и само за екипа. Всичко свързано, което има, че ужким ще вредя на служителите на администрацията, са глупости. Никога не сме разговаряли с хората от администрацията. Нямаме и шанс да разговаряме с тях”, заяви тя. \r\n\r\n „Искам да си знам каква ми е отпуската. Нормално е да пиша дали Влади Клисуров иска да е кмет или няма да иска. Ще му разреша ли или няма да му разреша. Но това е свързано само с екипа ми, няма нищо свързано със свидетели или администрация”, каза Иванчева. „Сега ще ме отстранят нарочно, за да може да се сложи служебен кмет. Всичките 12 точки от ЗИНК, от ЗМСМА, където да се отстрани един кмет, съм ги минала с изключение на 11-та и 12-та точка”, поясни тя. \r\nВ началото на днешното заседание по  и заместничката ѝ Биляна Петрова поискаха да се запознаят с документите по делото, заради което съдията даде един час почивка. \r\n\r\n Кметицата поиска също така майка ѝ да стане неин защитник, за да може да я посещава в ареста. \r\n \n\t\t\t\t\t\t", "date": "2018.05.23", "title": "Съдът взе диригентската палка на Иванчева "}
{"url": "http://www.bnews.bg/article/242452-trudno_reshenie_burni_strasti_v_zalata_komandosat_naragal_politsay_ostava", "text": "\n Близо 5 часа умува Пловдивския военен съд, преди да се произнесе за мярката за неотклонение на 33-годишния командос Ангел Желязков. Магистратите отсякоха, че го оставят в ареста за умишлено убийство на полицай. \r\n\r\n Полицаят Добромир Лазаров многократно се е заканвал с убийство на командоса Ангел Желязков. Една от заканите е била: \"Педерастче малко, ще те убия!\". Това заяви по време на заседанието в Пловдивския военен съд адвокатът на задържания Красимир Елдъров, предава \"24 часа\". Той добави, че в неделя вечерта също е имало обаждания от страна на полицая до командоса, в които той му е казал, че ще дойде да се разберат. \"Недей идвай, не желая да имаме конфликти\", отвърнал Желязков. В крайна сметка обаче в 23:30 часа в неделя полицаят е отишъл пред блока му на бул. \"Александър Стамболийски\" в Пловдив.  \r\n\r\n \"Той се е подготвял да го нападне, защо иначе е бил толкова път от Сопот до Пловдив\", попита адвокат Елдъров. \r\n\r\n По думите му командосът е извадил нож, за да защити не само своя живот, но и този на дознателката Люба Алексова, която до този момент е била с него.  \r\n\r\n Защитникът посочи, че след като е намушкал полицая, командосът му е оказал помощ, съдействал е да бъде качен в линейката. Раненият Лазаров е казал на Желязков: \"Какво направи, бе човек?\". Командосът му отвърнал: \"Нали ти казах да не идваш, опропасти ми живота\".  \r\n\r\n Адвокат Елдъров попита в залата и защо разследващите не дават информация къде е оръжието на полицая. Той изказа съмнение, че служителят на реда не е отишъл пред блока на военния невъоръжен. \r\n\r\n От своя страна прокурорът Ангел Узунов посочи, че във фаталната нощ командосът е носил в себе си два ножа. Единият е бил джобен, сгъваем, с надпис \"Гербер\" и сувенирен. С втория нож е пробол съперника си. Обвинителят подчерта, че до момента има само едно категорично доказателство за отправена закана за убийство от страна на полицая към военния. \r\n\r\n \"Това е станало на 17 или 18 май, а не в деня на инцидента\", уточни прокурорът.  \r\n\r\n Самият Ангел Желязков заяви: \"Не съм имал намерение за конфронтация, опитвах се всячески да я избегна. Действах при самозащита. Съжалявам за случилото се\".  \r\n\r\n Той поиска по-лека мярка за неотклонение. Очаква се Пловдивският военен съд да обяви решението в 15:30 часа.  \r\n\r\n \"Ако не беше военен, сега щеше да е там, където е доктор Димитров. Ударът не е бил директен в сърцето. Имало е хаотично нанасяне на удари от самозащита, имало е драскотини по тялото. Дал е подробни обяснения пред разследващите. Оказал е помощ на пострадалия, съдействал е да го качат в линейката. Питал е след това какво е станало, интересувал се е. Някой натиска много яко клавиша и иска най-тежката мярка на човека с пагони. \r\n\r\n Командосът бе арестуван на 21 май затова, че намушка полицая в Пловдив. \r\n\r\n Народът е казал \"каквото е търсил някой, това е намерил\". Къде е оръжието на полицая, как ще се докаже, че то не е било в него? Служебният му пистолет липсва, никой не знае къде е той. Има факти по делото за недвусмислени заплахи към военния, има разстояние, изминато от Сопот до Пловдив, където живее моят клиент Ангел Желязков. \r\n\r\n Какво е правил полицаят Добромир Трифонов посред нощ в дома на клиента ми? Това коментира непосредствено след мярката за неотклонение защитникът на обвиняемия адвокат Красимир Елдъров. Той подчерта още, че не приема квалификацията на обвинението за убийство, извършено с особена жестокост.  \r\n\r\n  „Като твърдят от обвинението за две наръгвания с нож в сърцето, едното в камерата, как тогава Лазаров се е движил, разменяли са си реплики двамата. Това трябва да бъде изяснено от комплексна съдебно-медицинска експертиза и от писмени данни по делото. Полицаят не умира веднага, а след инцидента, в болницата“, обясни адвокатът. Преди това братът на командоса разказа пред БЛИЦ, че нещата съвсем не са такива, каквито обвинението твърди.  \r\n\r\n \r\n  \r\n\r\n   \r\n \n\t\t\t\t\t\t", "date": "2018.05.23", "title": "Трудно решение, бурни страсти в залата, командосът, наръгал полицай, остава..."}
{"url": "http://www.bnews.bg/article/242468-vazmezdie_za_fenovete_koito_ne_chuha_smouki", "text": "\n До 30 000 лева санкция ще платят организаторите на проваления в Бургас концерт на групата „Смоуки“. Трети месец стотици бургазлии не могат да си получат обратно парите за несъстоялото се в морския град събитие.  \r\n\r\n Спорът между организаторите на концерта и фирмата, продала билетите, продължава и до момента. Според Комисията за защита на потребителите, именно организаторите трябва да възстановят средствата, след като концертът на рок групата беше изместен от Бургас във Варна и стотици не можаха да пътуват. Председателят на комисията Димитър Маргаритов посочи, че на организатора ще бъде наложена санкция за нелоялна търговска практика и добави, че фирмата е заявила, че ще върне парите, но е поставила условия, които институцията не приема: \r\n\r\n „…. Сумите за заплатените пари за билет и да бъдат преведени от разпространителя към организатора и тогава той, видите ли, вече  да започне да възстановява. Това не е , за нас, вариант“. \r\n\r\n Маргаритов изтъкна, че потребителите не трябва да се интересуват от факта дали едната фирма е платила на другата. Организаторите са заявили, че в такъв случай ще възстановят средствата до 3 дни, след като им бъде предоставен билет. Маргаритов препоръча, ако това не се случи, хората да заведат дела като използват решението на Комисията, предаде БНР. \r\n \n\t\t\t\t\t\t", "date": "2018.05.23", "title": "Възмездие за феновете, които не чуха \"Смоуки\"!"}
{"url": "http://www.bnews.bg/article/242458-brendo_e_obyaven_za_izdirvane_tarsyat_go_za_da", "text": "\n След получено уведомление от прокурор за предприети действия по изпълнение на наложените от съда наказания, решението по делото срещу Евелин Банев и Симо Крайчев е публикувано в страницата на ВКС в интернет, съобщиха от пресофиса на ВКС. Което означава буквално, че в момента Брендо е обявен за издирване. \r\n\r\n Мотивите на върховните магистрати вече са официално публикувани, а това се случва след промяна в Наказателно-процесуалния кодекс, според която публичното оповестяване на ефективните наказания става след привеждането им в изпълнение. Става дума за поправката, чиято цел е да спре бегълците от правосъдието. \r\n\r\n Затова по предложение на главния прокурор Сотир Цацаров депутатите задължиха последната съдебна инстанция да уведоми прокуратурата, а тя - звено \"Съдебна охрана\" или ако се налага - МВР, че е постановена присъда \"затвор\". Информацията за медиите се предоставя или след като осъденият е вкаран затвора, или ако не е намерен - че е задвижена съответната национална или международна процедура по издирването му. \r\n\r\n ВКС реши окончателно: 6 години „лишаване от свобода“ за Банев. и 3 години „лишаване от свобода“ с 5-годишен изпитателен срок за доведения му брат Симо Крайчев. \r\n\r\n Припомняме, че делото е зa пpaнe нa пapи, по обвинението за участие в организирана престъпна група за пране на пари съдът оправда напълно бившaтa cъпpyгa на Евелин Банев - Moниĸa Дoбpинoвa и нeйнaтa cecтpa Дecиcлaвa Дишлиeвa. \r\n\r\n Ето какво пишат в мотивите си висшите магистрати: \r\n\r\n \"Върховните съдии са категорични, че за да потвърди осъждането на подсъдимите Б. и К. по обвинението за престъпление по чл. 321, ал. 3 от НК (за участие в организирана престъпна група, действала в периода 17.10.2002 г. – 30.05.2005 г., създадена с цел да върши престъпления по чл. 253 от НК), респективно да оправдае подсъдимите Д. и Д. като участници в тази група, въззивният съд е извършил подробна оценка на доказателствената съвкупност и на тази основа е извел съществените факти, относими към състава на посоченото престъпление, разграничавайки го от същинското пране на пари по чл. 253 от НК. Съдът правилно е приел, че макар по делото категорично да не е бил установен престъпният произход на паричните средства, с които са били зареждани сметките на закупените офшорни дружества, то в контекста на установените по делото други данни (основно онези, свързани с приложения специфичен механизъм за прикриване на първоначалния източник на парични капитали и привидната законност на трансферите, използвана за легализирането им) това не е пречка да се счете, че групата е била организирана с цел пране на пари. \r\n\r\n Според върховните съдии неоснователен е касационният протест по отношение на оправдаването на подсъдимите Д. и Д., тъй като изложените аргументи за установено доверие на двете със съпрузите им очевидно не води до еднозначния извод за знание и информация за развитието на престъпното сдружение и преследваната цел. \r\n\r\n Доводът за явна несправедливост на наказанието на подсъдимия К. поради отмяна на приложението на чл. 66, ал. 1 от НК, мотивирано с активната му роля в ОПГ, съдебният състав на ВКС приема за основателен, тъй като неговата роля в никакъв случай не би могла да се определи за активна. Имайки предвид добрите характеристични данни за този деец, както и отчитайки голямата продължителност на наказателното производство, което приближава по време срока на изтичане на абсолютната давност за престъплението по чл. 321, ал. 3 от НК, ВКС намира, че за поправянето му липсва каквато и да е необходимост същият да изтърпява ефективно наложеното му наказание от 3 години „лишаване от свобода“.\" \r\n\r\n   \r\n \n\t\t\t\t\t\t", "date": "2018.05.23", "title": "Брендо е обявен за издирване, търсят го, за да..."}
{"url": "http://www.bnews.bg/article/242437-sinovete_na_rumen_lukanov_go_molili_razvedi_se_s_mama", "text": "\n Синовете на бившия водещ на „Сделка или не“ Румен Луканов били инициатори на развода му, финализиран преди броени дни. Франк и Патрик помолили баща си да сложи край на брака с майка им Ина и да продължи начисто с новата си жена. \r\n\r\n Всъщност бракът на Румен Луканов и Ина от доста години насам не вървял. Двамата отдавна живеели просто като съквартиранти и всеки от двамата имал свой живот. Не се развеждали, защото го смятали за излишна формалност, а и не искали да притесняват децата си. Макар че Франк и Патрик вече са пълнолетни, родителите им се притеснявали да не ги травмират с един развод. \r\n\r\n Луканов и Ина съумели да си останат много близки приятели и се разбирали прекрасно. Нещо повече – Ина нямала нищо против новата половинка на мъжа си – Ралица. Отношенията между тв водещия и любовницата му обаче се задълбочили и не след дълго техни папарашки снимки започнаха да обикалят медиите. \r\n\r\n Докато Матю, който живее и учи в Лондон, спокойно приемал новината, по-малкият син на Луканов – Франк, бил доста обиден.  Той тежко понасял писанията в жълтите издания за любовницата на татко си и му било криво най-вече заради майка му, която търпи унижения. „Ина не го приемаше така, тъй като бракът им с Румен отдавна беше изчерпан и бяха повече приятели, отколкото съпрузи. Но отстрани не изглеждаше така“, разсъждават близки до семейството. \r\n\r\n За да запазят честта на майка си, Франк и Матю помолили баща си да подаде документи за развод и да затвори устите на клюкарите. „Те са много свестни, разбрани момчета. Разсъждават като възрастни и влязоха в положение на родителите си. Просто искаха раздялата помежду им да стане официална, за да не излиза пред хората, че баща им кръшка на майка им“, разказват запознати. \r\n\r\n Така, миналата седмица бракоразводното дело на Румен Луканов и Ина приключило само с две заседания, по взаимно съгласие и без скандали за имущество. Двамата дори си тръгнали заедно от съда и се почерпили за щастливия повод. \r\n \n\t\t\t\t\t\t", "date": "2018.05.23", "title": "Синовете на Румен Луканов го молили: Разведи се с мама!"}
{"url": "http://www.bnews.bg/article/242456-borisov_pri_putin_na_30_may_s_nego_shte_patuvat_ministrite", "text": "\n Министър-председателят Бойко Борисов пътува за Русия на 30-ти май, а в Москва той ще има среща с президента Владимир Путин и с колегата си Дмитрий Медведев, съобщи Канал 3. \r\n\r\n Посещението на Борисов бе анонсирано първо от руската страна по време на визитата на Румен Радев в Москва. Владимир Путин съобщи в брифинга си, че очаква и Борисов до края на месеца. Според руските медии темите, които ще бъдат коментирани са газовите връзки, както и съдбата на АЕЦ Белене. В раздадените на руските журналисти материали по време на визитата на Радев стана ясно, че Москва иска да участва в проекта.  \r\n\r\n Все още не е ясен състава на министерската делегация, но се предполага, че Борисов ще вземе задължително със себе си енергийният министър Теменужка Петкова и министъра на икономиката Емил Караниколов, както и външния Екатерина Захариева. \r\n \n\t\t\t\t\t\t", "date": "2018.05.23", "title": "Борисов при Путин на 30 май, с него ще пътуват министрите ..."}
{"url": "http://www.bnews.bg/article/242434-ar_keli_na_sad_za_iznasilvane", "text": "\n Млада американка съди ар енд би певеца Ар Кели (истинско име - Робърт Силвестър Кели), обвинявайки го в сексуално насилие, съобщава CNN. 20-годишната Фейт Роджърс твърди, че миналата година е срещнала 51-годишния изпълнител след концерта му в Тексас. Тяхната връзка продължила около година и през това време, според Роджърс, той я принуждавал да правят секс, въпреки, че тя не искала. Заплашвал я и я унижавал. Тя също твърди, че Р. Кели я е заразил с венерическа болест. Представители на артиста все още не са коментирали тези обвинения. R&B певецът и друг път е злоупотребявал физически с жени и на практика ги е държал като робини. Той обаче веднъж вече е оневинен от съда за деянията си. \r\n  \r\n \n\t\t\t\t\t\t", "date": "2018.05.23", "title": "Ар Кели на съд за изнасилване "}
{"url": "http://www.bnews.bg/article/242444-palno_mazalo_pri_obshtestvenite_porachki_zakonat_se_narushava_pri", "text": "\n Правителството прие отчета за дейността на Агенцията за държавна финансова инспекция (АДФИ)  за 2017 г. \r\n\r\n През 2017 г. органите на АДФИ са извършили 428 финансови инспекции, от които 152 са планови. Проверени са 1138 обществени поръчки на стойност над 1,260 млрд. лева. \r\n\r\n Съществени нарушения, свързани с неспазване на принципите на ЗОП, са констатирани при 229 поръчки, представляващи 20% от проверените или 2,1% от средногодишния брой поръчки в периода 2015-2017 г. със сключени договори. При 216 или при 19% от общо проверените обществени поръчки са констатирани нарушения, които имат процедурен характер. \r\n\r\n Резултатите от инспекционната дейност на АДФИ през отчетния период показват, че дейността по възлагане и изпълнение на обществените поръчки продължава да е високорискова, но с тенденция към понижение. \r\n\r\n Контролната дейност на АДФИ допринася както за своевременно отстраняване на причинени вреди, така и за реално възстановяване на средства и недопускане на незаконосъобразно разходване на публичен ресурс, съобщават от правителствената пресслужба. \r\n\r\n Установените през 2017 г. вреди са в размер на 10 624 403 лв., което е с 2 213 189 лв. повече спрямо 2016 г. и представлява 0,15% от средната стойност на сключените през последните три години договори. Предотвратените вреди на бюджетите на организациите са в размер на 4 486 766 лв., което е четири пъти повече в сравнение с предходния отчетен период. За вреди на стойност 1 093 418 лв. финансовите инспектори са образували начетно производство на основание Закона за държавната финансова инспекция. \r\n\r\n Съставени са 23 акта за начет срещу 39 длъжностни лица. За установени вреди в размер на 4 904 956 лв., за които не са налице законовите основания за търсене на пълна имуществена отговорност, от органите на АДФИ са дадени указания за уреждане на финансовите отношения с получателите на средствата в случаите, когато не е изтекъл давностният срок за реализиране на имуществената отговорност. През годината са съставени 626 акта за установяване на административни нарушения, от които 615 на физически и 11 на юридически лица. По образуваните административнонаказателни производства са издадени наказателни постановления, с които са наложени глоби и имуществени санкции в размер на 244 375 лева. \r\n\r\n Докладите от финансови инспекции, при които е установено наличие на данни за извършено престъпление, както и всички доклади от извършени финансови инспекции, възложени с прокурорско постановление, са 134. \r\n \n\t\t\t\t\t\t", "date": "2018.05.23", "title": "Пълно мазало при обществените поръчки! Законът се нарушава при… "}
{"url": "http://www.bnews.bg/article/242436-tsvetana_maneva_v_top_forma_i_na_74_snimka", "text": "\n И на 74 години голямата Цветана Манева е в завидна форма, видя \"България Днес\". Играещата ролята на баба Злата в \"Скъпи наследници\" и на Цвета Андонова в \"Под прикритие\" актриса използва всеки свободен момент, за да свърши нещо полезно. Със спортни обувки и очила с дебели черни рамки, Манева бързаше за поредната си делова среща. \r\n\r\n   \r\n\r\n   \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2018.05.23", "title": "Цветана Манева в топ форма и на 74 (СНИМКА)"}
{"url": "http://www.bnews.bg/article/242447-dokato_angelkova_razmahva_prast_na_kampingarite_prokuraturata_y_naredi", "text": "\n Министърът на туризма и видна холивудска кандидат звезда Николина Ангелкова още няма стройна стратегия какво ще прави с правилата по Черноморието - да се бори ли срещу шума, да строява ли къмпингарите... \r\n\r\n Докагот тя се колебае по чии интереси да играе, Върховната административна прокуратура -ВАП й възложи проверка за законност по спазване на Закона за устройство на Черноморското крайбрежие. \r\n\r\n При осъществяването ѝ подлежи на инспектиране изпълнението на специални законови изисквания, от рода на: \r\n\r\n - обезпечаване на свободния достъп до морските плажове, без определяне на такси за това; \r\n\r\n - осигуряване не по-малко от 50 на сто от активната плажна площ за свободно разполагане на плажни принадлежности от страна на посетителите. По силата на закона тази площ трябва да е равностойна като достъп до морето със зоните с разположени от концесионера или наемателя плажни принадлежности, които той предоставя възмездно на посетителите на морския плаж и да е обозначена на морския плаж и на указателни табели; \r\n\r\n - законосъобразно поставяне на преместваеми обекти и съоръжения за осъществяване на задължителните дейности на морския плаж и за спортно-развлекателна дейност и заведения за бързо обслужване и др. \r\n\r\n  Според закона задължителни са дейностите по осигуряване на водното спасяване, по обезопасяване на прилежащата акватория, здравното и медицинското обслужване и санитарно-хигиенното поддържане на морския плаж, а обектите и съоръженията за спортно-развлекателна дейност и заведения за бързо обслужване по правило могат да заемат общо до 2 на сто от площта на морския плаж. \r\n\r\n Срокът за извършване на проверката е двумесечен, след което на ВАП ще се представи обобщена информация за констатираните нарушения, предприетите конкретни мерки и действия за отстраняване на разкритите случаи на неспазване на закона и последиците от тях и за санкциониране на виновните лица, вкл. съставени актове за установяване на административни нарушения, издадени наказателни постановления, постановени административни актове и наложени принудителни административни мерки. \r\n\r\n Целта на проверката е гарантиране на спокойното ползване на морските плажове през целия летен сезон, съобщиха от държавното обвинение. \r\n \n\t\t\t\t\t\t", "date": "2018.05.23", "title": "Докато Ангелкова размахва пръст на къмпингарите, ПРОКУРАТУРАТА й нареди..."}
{"url": "http://www.bnews.bg/article/242450-parva_versiya_za_katastrofata_s_avtobusa_i_turskiya_tir_na_trakiya_shofyorat_na_kamiona_e", "text": "\n По първоначална версия най-вероятно шофьорът на турския ТИР,  който помете автобус на автомагистрала \"Тракия\" е заспал. \r\n\r\n Към момента обаче все още няма официално съобщеине за причините за катастрофата, при която двама бяха тежко ранени и други 12 се отърваха с по-леки травми. \r\n\r\n Припомняме, че според информация на МВР  рано тази сутрин ТИР с турска регистрация удари отзад автобус, движещ се по линията Долни Лозен-гара Искър на автомагистрала \"Тракия\". Сигналът за инцидента е подаден малко след 7:20 часа. \r\n\r\n Автобус №7 на столичния градски транспорт се е обърнал в канавката на третия километър на \"Тракия\" в посока София. 14 са пострадалите. \r\n\r\n един от пътниците в блъснатия от турски ТИР автобус №7 на АМ Тракия тази сутрин, цитиран от Канал 3. \r\n \n\t\t\t\t\t\t", "date": "2018.05.23", "title": "Първа версия за катастрофата с автобуса и турския ТИР на \"Тракия\": Шофьорът на камиона е..."}
{"url": "http://www.bnews.bg/article/242449-spryaha_dosadebnoto_proizvodstvo_sreshtu_glavniya_arhitekt_na_sofiya", "text": "\n Зам.-главният прокурор Пенка Богданова отмени постановлението на прокурор Стойчо Ненков от Апелативна прокуратура София, с което е образувано досъдебно производство срещу главния архитект на Столична община Здравко Здравков за престъпление по чл. 296 НК. \r\n\r\n Наказателното производство срещу Здравков беше заради отказа му да изпълни съдебно решение, което дава зелена светлина за строителството на небостъргач в столичния квартал „Стрелбище”, съобщава БТВ. \r\n\r\n Чл. 296. (1) Който попречи или осуети по какъвто и да е начин изпълнението на съдебно решение или не изпълни заповед за защита от домашното насилие или Европейска заповед за защита, се наказва с лишаване от свобода до три години или глоба до пет хиляди лева. \r\n\r\n (2) Който с цел да попречи или да осуети изпълнението на съдебно решение унищожи, повреди, укрие или отчужди вещ, за която се отнася това решение, се наказва с лишаване от свобода до три години или глоба от хиляда до десет хиляди лева, ако извършеното не съставлява по-тежко престъпление. \r\n\r\n (3) Който наруши забрана за посещение на спортни мероприятия в страната или в чужбина, в срока на забраната, наложена по реда на Закона за опазване на обществения ред при провеждането на спортни мероприятия, след като е наказан за същото деяние по административен ред, се наказва с лишаване от свобода до три години или с пробация. \r\n\r\n След анализ на събраните материали е установено, че апелативната прокуратура се е произнесла при неизяснена фактическа обстановка, която не позволява да бъде направен обоснован извод относно това, налице ли е вече наложено административно наказание за същото деяние. \r\n\r\n Затова зам.-главният прокурор е указал на Софийската района прокуратура да извърши допълнителна проверка по случая. \r\n\r\n Постановлението на прокурор Ненков, както и още един негов акт са отменени и поради допуснати съществени нарушения на процесуалния закон, изразяващи се в следното: \r\n\r\n – въпреки че от 09.08.2016 г. разпоредбата на чл. 213, ал. 2 НПК е отменена и горестоящ прокурор няма право да указва на по-ниска по степен прокуратура да образува досъдебно производство, с постановление от 11.04.18 г., той е разпоредил на СРП да образува дело. \r\n\r\n – въпреки че от 05.11.2017 г. действа новата разпоредба на чл. 214, ал. 3 НПК, според която в акта за образуване на досъдебно производство не се посочват имената на лицето (а само престъплението), с постановлението от 09.05.2018 г., прокурорът от АП София е образувал делото срещу конкретно лице. \r\n\r\n Тъй като тези пропуски поставят въпроса дали е налице задълбочено познаване на актуалното законодателство, прокурор Богданова в предлага на Апелативната прокуратура в София да прецени дали да не извърши извънредно атестиране на прокурор Ненков, което се прави при наличие на данни за трайно влошаване на качеството на работа на магистрата. \r\n \n\t\t\t\t\t\t", "date": "2018.05.23", "title": "Спряха досъдебното производство срещу главния архитект на София"}
{"url": "http://www.bnews.bg/article/242457-poredno_napadenie_nad_lekari_agresor_troshi_speshnoto_v_dobrich", "text": "\n Мъж е буйствал и заплашвал лекарите в спешното отделение на болницата в Добрич. Адвокатът на лечебното заведение е завел иск за имуществени вреди и за наказателна отговорност за нападение над лекарски екип.  \r\n\r\n Около 21.00 часа във вторник мъж, придружаващ съпругата си в спешното отделение в Добрич, е настоявал тя да бъде прегледана веднага, блъскал е по стъклените врати на шоковата зала, след което ги е счупил, съобщава БНР. На мястото на инцидента веднага е пристигнал заместник-директорът на болницата д-р Бисер Ботев.  \r\n\r\n \"Държал се е агресивно, със заплахи към дежурните екипи. Той е разбил стъклото. Това е всекидневие. Просто този път е с материална щета\", коментира д-р Ботев.  \r\n\r\n Агресивният мъж е задържан за 24 часа. Образувано е досъдебно производство. \r\n \n\t\t\t\t\t\t", "date": "2018.05.23", "title": "ПОРЕДНО нападение над ЛЕКАРИ! Агресор троши Спешното в Добрич!"}
{"url": "http://www.bnews.bg/article/242433-eto_ya_kashtata_za_350_bona_koyato_plachkov_kupi_na_mariana_popova_snimki", "text": "\n В китна двуетажна къща, с голям двор, райграс и много цветя живеят певицата Мариана Попова и актьорът Веселин Плачков. Имотът е закупен от половинката на изпълнителката малко след като разбира, че чакат бебе. \r\n\r\n Според слуховете екранният Левски се изръсил 350 000 лева за къщата в село Кладница, която била мечта на Мариана. Певицата винаги е казвала, че иска да живее извън града и шума и децата й да растат на чист въздух, а не затворени между четири стени. \r\n\r\n Селото се намира на 18 км от София, в красив планински район. Още щом влезли във владение на имота, бременната Мариана започнала да освежава градината. Снимката вижте  \r\n\r\n Попова се свързала и с дизайнер, който да помогне с професионалното обзавеждане на къщата. Но това, което най-силно пленило певицата, била спиращата дъха гледка към Витоша, пише Галерия. \r\n \n\t\t\t\t\t\t", "date": "2018.05.23", "title": "Ето я къщата за 350 бона, която Плачков купи на Мариана Попова (СНИМКИ) "}
{"url": "http://www.bnews.bg/article/242432-ne_probvayte_tantsite_na_maykal_dzheksan_sa_smartonosni", "text": "\n Индийски учени установили, че копирането на танците на Краля на попа Майкъл Джексън може да доведе до тежки последици. Неврохирурзи предупредиха феновете на певеца, които копират движението с наклона до 45 градуса, че може да доведе до сериозни наранявания, много от които са почти невъзможно да се възстановят. \r\n\r\n Индийските неврохирурзи, са изучили хореография на Джексън от гледна точка на натоварването на органите и части от тялото на са стигнали до извода, че движенията на танца към песента Smooth Criminal, направени без специални обувки и обучение може да доведе до счупване на гръбначния стълб. \r\n\r\n Учените стигат до извода, че не само Майкъл Джексън, но и танцьорите от неговата група е трябвало да са в много добро здраве и издръжливост, за да изпълняват сложните трикове на сцената, дори и с използването на специални обувки и скрити опори. \r\n\r\n За да докажат предположенията си, изследователите предоставят данни за костните натоварвания, когато се накланят на 25 и 30 градуса, докато Майкъл Джексън и неговият екип изпълняват налон от 45 градуса, пише Zdrave.to. \r\n \n\t\t\t\t\t\t", "date": "2018.05.23", "title": "НЕ ПРОБВАЙТЕ! Танците на Майкъл Джексън са смъртоносни"}
{"url": "http://www.bnews.bg/article/242443-koy_ostava_v_aresta_sled_aktsiyata_v_blagoevgrad_vizhte", "text": "\n Четирима души, за които има доказателства, че са участвали в корупционна схема за издаване на бързи номера, остават в ареста. Сред тях е и началникът на КАТ – Благоевград Данаил Стоицов. \r\n\r\n Освен за участие в тази схема, има доказателства и за извършени престъпления по служба. \r\n\r\n Оказва се, че за корупционната схема се знае и е практика и в други градове, като Петрич, например. \r\n\r\n При обиска в кабинета на благоевградския началник са намерени 5300 лв. \r\n \n\t\t\t\t\t\t", "date": "2018.05.23", "title": "Кой остава в ареста след акцията в Благоевград – вижте! "}
{"url": "http://www.bnews.bg/article/242454-huliganite_biyachi_na_politsai_v_kolodruma_osadeni_po_barzata_protsedura", "text": "\n Съдят по бързата процедура хулиганите, арестувани при масовия бой в зала „Колодрума” в Пловдив. До ексцесии се стигна по време на състезания по кикбокс  на 19 май. \r\n\r\n Задържаните 8 футболни фенове на ЦСКА и „Локомотив” (Пловдив) са сключили споразумения с прокуратурата. Наказанията са пробация до 1 година и общественополезен труд. \r\n\r\n  Те бяха прегледани и освободени за домашно лечение. \r\n \n\t\t\t\t\t\t", "date": "2018.05.23", "title": "Хулиганите биячи на полицаи в \"Колодрума\" осъдени по бързата процедура"}
{"url": "http://www.bnews.bg/article/242460-zashto_imashe_politseyska_gonka_snoshti_v_sofiya_i_koi_sa_zadarzhanite", "text": "\n Под ръководството и надзора на Софийска районна прокуратура е образувано и се води досъдебно производство за извършено престъпление по чл.346, ал. 1 НК, за това, че на 20.05.2018 г., противозаконно е бил отнет лек автомобил „Тойота“, модел „Рав4“, собственост на О. Ш., без нейно съгласие, с намерение да бъде използван. Инкриминираният автомобил е бил обявен за издирване,  съобщиха от държавното обвинение. \r\n\r\n На 22.05.2018 г. вечерта, при провеждане на полицейска операция,  описанията по-горе лек автомобил „Тойота“, модел „Рав4“ е установен в района на кв. „Княжево“. Непосредствено след него се е придвижвал лек автомобил „БМВ“. Водачите и на двете превозни средства не спрели при подаден сигнал от служители на МВР, поради което полицейски автомобили с включен звуков и светлинен сигнал потеглили след тях, насочвайки се към центъра на града. В операцията се включили специализирани полицейски отряди, автомобили на жандармерията и други служебни автомобили на МВР. В района на кв. „Факултета“ двата автомобила били обградени и движението им било преустановено принудително. \r\n\r\n Изяснена е самоличността на водача на автомобил „Тойота“, – Мирослав Георгиев и на намиращия се до него пасажер– Велизар Дангъров. Шофьорът на другия автомобил - „БМВ“, е установен с имената Иван Таков. И тримата са задържани, а по случая е образувано досъдебно производство за извършено престъпление по чл. 215, ал. 1, вр. чл. 18, ал. 1 НК (опит за вещно укривателство), под ръководството и надзора на Софийска районна прокуратура. \r\n\r\n На 23.05.2018 г. Иван Таков, Мирослав Георгиев  и Велизар Дангъров са привлечени в качеството на обвиняеми за извършено престъпление по чл. 215, ал. 1, вр. чл. 18, ал. 1 НК, при условията на съучастие, при което Таков е действал като помагач, а Георгиев и Дангъров – като извършители. Тримата са обвинени в това, че на 22.05.2018г., в гр. София, кв. „Княжево“, с цел да си набавят имотна облага, са направили опит умишлено да укрият чужда движима вещ - лек автомобил марка „Тойота“, модел „Рав 4“, собственост на О. Ш., за която предполагали, че е придобита от другиго чрез престъпление /същата била предмет на престъпление по чл.346, ал.1 от НК/. Деянието е останало недовършено поради независещи от дееца причини –лицата са задържани от служители на СДВР. \r\n\r\n Предвид високата обществена опасност на деянието и дееца, наблюдаващият прокурор е постановил задържане на тримата обвиняеми за срок до 72 часа, след изтичането на които е разпоредено привеждането им в сградата на СРС – за разглеждане на искане за вземане спрямо тях на мярка за неотклонение „Задържане под стража“. \r\n \n\t\t\t\t\t\t", "date": "2018.05.23", "title": "Защо имаше полицейска гонка снощи в София и кои са задържаните?"}
{"url": "http://www.bnews.bg/article/242451-spored_doklad_na_ek_balgariya_ne_e_gotova_za_evrozonata", "text": "\n Още един приоритет на Борисов-3 се спука точно като панаирджийски балон с брюкселска игла. Вече е ясно, че сме аут и от Шенген, поне в този му остарял вид. \r\n\r\n България не е готова да влезе в еврозоната, отчита доклад на Европейската комисия, който се публикува веднъж на две години, предава общественото радио. \r\n\r\n В документа се посочвало, страната ни, както и останалите 6 държави-кандидатки, не са готови да приемат еврото. Докладът констатирал, че страната ни покрива три икономически критерия - за ценова стабилност, публични финанси и дългосрочни лихви. България обаче не отговаря на изискванията за валутно-обменния механизъм и законодателството не е напълно съвместимо с договора за функционирането на Европейския съюз. \r\n\r\n По-рано Ройтерс обяви, че сред констатациите в доклада са липса на независимост на централната банка у нас и притеснения, че корупционната среда заплашва стабилността на банковия сектор в България. \r\n \n\t\t\t\t\t\t", "date": "2018.05.23", "title": "Според доклад на ЕК България не е готова за еврозоната"}
{"url": "http://www.bnews.bg/article/242461-vazmozhno_e_osadiha_bivshiya_makedonski_premier", "text": "\n Бившият премиер на Македония Никола Груевски беше осъден на две години затвор по т. нар. дело „Танк“. Присъдата срещу Груевски беше произнесена за действията му като подбудител за извършването на престъпление. \r\nГруевски има правото да обжалва присъдата в по-горна инстанция. Ако и там тя бъде потвърдена, делото ще отиде в Апелативния съд. \r\nПо делото на шест години и половина затвор беше осъден и бившият заместник-министър на вътрешните работи Гьоко Поповски. \r\n\r\n Съдията Добрила Кацарска при произнасянето на присъдата каза, че двамата осъдени трябва в срок от 15 дни след окончателното решение да възстановят щетите причинени в този случай. Пред съда се събраха хора, за да засвидетелстват подкрепата си към Груевски. \r\n\r\n Главния обвиняем Поповски беше доведен в съда с белезници от следствения арест в Скопие. Като бивш заместник-министър на вътрешните работи, той беше осъден на девет години затвор за злоупотреба със служебно положение по делото \"Триста\" - за доставката на 300 превозни средства за МВР, предаде Дарик. \r\n \n\t\t\t\t\t\t", "date": "2018.05.23", "title": "Възможно е: Осъдиха бившия македонски премиер!"}
{"url": "http://www.bnews.bg/article/242421-skandalno_pleymeytkata_yoana_masturbira_pred_ueb_kamera_za_pari_snimki_18", "text": "\n Участничката в „Мис Плеймейт“ 2014 Йоанна Зисаки, която цъфна на корицата на „Плейбой“ преди 2 години, заработва като уебкамера модел, твърди hotarena.net, като се позовава осведомен източник. \r\n\r\n Йо е наполовина гъркиня, но от няколко години живее у нас и обикаля български предизвикателни конкурси за красавици със сочни форми. \r\n\r\n Зисаки всъщност е с образователна цел в родината ни – изучавала е английска философия в НБУ. Другата причина, поради която е дошла тук, е, за да помогне на приятеля си да разшири своя бизнес и на наша територия. Припечелва и като учител по гръцки език. Според твърденията, основните й доходи идват от работата й като уебкам модел, което наскоро тотално нашумя като понятие. Във видеа на живо Йоанна мастурбира пред неизвестен брой онлайн потребители и е чисто гола. Снимките вижте  \r\n \n\t\t\t\t\t\t", "date": "2018.05.23", "title": "СКАНДАЛНО! Плеймейтката Йоана мастурбира пред уеб камера за пари! (СНИМКИ 18+)"}
{"url": "http://www.bnews.bg/article/242453-2045_g_edna_chetvart_ot_naselenieto_na_planetata_shte_e_zatlastyalo", "text": "\n Ако сегашната тенденция остане непроменена, близо една четвърт от населението на планетата ще е затлъстяло през 2045 г., предупредиха учени, цитирани от Франс прес. \r\n\r\n Заключенията им бяха представени на Европейския конгрес за затлъстяването във Виена. \r\n\r\n Световната здравна организация (СЗО) смята, че около 13% от възрастните хора – 11% от мъжете и 15% от жените, са били засегнати от затлъстяване през 2016 г. Според прогнози на датски и британски учени, това процентно съотношение ще нарасне над 22% през 2045 г. \r\n\r\n „Тази тенденция може да бъде обърната, но за това е нужна политическа воля”, смята един от авторите на изследването – д-р Алън Моузес, който работи за датската компания „Ново нордиск”, най-големия производител на инсулин в света. \r\n\r\n Прогнозите са различни за отделните страни. \r\n\r\n Ако тенденцията се запази, над 55% от населението на САЩ ще е затлъстяло през 2045 г., при 39 процента през 2017 г. \r\n\r\n Според авторите на изследването, увеличаването на затлъстяването ще е придружено от повече случаи на диабет тип 2, които ще обхванат 12% от глобалното население през 2045 г., при 9% през 2017 г. \r\n\r\n Затлъстяването е проблем на общественото здравеопазване в целия свят. \r\n\r\n Според резултатите от миналогодишно американско изследване, процентното съотношение на затлъстелите хора в света непрестанно се увеличава от 1980 г., като се е удвоило в 73 страни. \r\n\r\n В резултат се е увеличила смъртността вследствие на сърдечносъдови болести, диабет и някои видове рак. \r\n\r\n Наднорменото тегло и затлъстяването са свързани с храненето и начина на живот. СЗО препоръчва да се ограничи приемът на мазнини и захари и да се редовно да се правят физически упражнения. \r\n \n\t\t\t\t\t\t", "date": "2018.05.23", "title": "2045 г.: Една четвърт от населението на планетата ще е затлъстяло"}
{"url": "http://www.bnews.bg/article/242442-obrazovatelen_rezil_mon_otmenya_zadacha_7_ot_maturata_inache_nyamalo_greshka", "text": "\n Задача 7 от матурата по български език и литература няма да бъде зачетена. Независимо кой от четирите варианта за отговор са избрали дванадесетокласниците, те ще получат полагащата се 1 точка. \r\n\r\n Това обяви зам.-министърът на образованието Таня Михайлова преди минути на извънреден брифинг в МОН, свикан малко след края на заседанието на Министерския съвет. \r\n\r\n Тя подчерта, че в задачата няма граматична грешка, но решението е взето поради създаденото напрежение. С мотива ѝ се съгласи директорът на Института за български език при БАН проф. Светла Коева, пише ОффНюз. \r\n\r\n \"Приветствам решението. Най-важното в случая е спокойствието на учениците, спокойствието на родителите, спокойствието в медиите и спокойствието на експертите, на които и догодина ще разчитаме да съставят изпитните задачи в тестовете\", каза тя. \r\n\r\n Професор Коева коментира, че няма граматична грешка. Допусната семантична неточност във верния според МОН отговор - Б, но не е нарушено граматично правило. \r\n\r\n \"Според мен в отговора, който е даден за верен, граматична грешка – така, както са зададени граматичните правила в предговора на Официалния правописен речник, няма, но изречението създава предпоставки за семантична лоша интерпретация и неразбиране. С други думи, в изречението има семантична неточност. \r\nДнешните граматики, не само за българския език, за никой език, не разполагат с такива правила. Тези правила ние ги учим, когато се учим да говорим\", каза проф. Коева. \r\n\r\n \"Всеки един отговор трябва да бъде безспорен – това е изискване при съставянето на тестовете. Съответно, след като условието създава и най-малкото съмнение за друг отговор, смятам, че това е напълно отговорно решение\", обясни Михайлова. \r\n\r\n Задачите за матурите минават през няколко нива на проверка. Първо се сформира комисия, която ги изработва. След това друга комисия извършва експертна оценка. Следващата проверка извършват експерти, определени със заповед на министъра на образованието, които утвърждават изпитните материали. В последните дни преди провеждането на съответния държавен зрелостен изпит други експерти правят окончателната експертна оценка на изпитните варианти. \r\n \n\t\t\t\t\t\t", "date": "2018.05.23", "title": "Образователен резил! МОН отменя задача 7 от матурата… иначе нямало грешка! "}
{"url": "http://www.bnews.bg/article/242429-bistrishkiyat_tigar_borisov_otpuska_poveche_pari_za_sporta_tselta_bila", "text": "\n Правителството одобри вътрешнокомпенсирани промени на утвърдените разходи по области на политики/бюджетни програми по бюджета на Министерството на младежта и спорта. Целта е да се обезпечат дейностите по Програмата за развитие на спорта за високи постижения. \r\n\r\n Предлаганата корекция е свързани с прилагания нов подход при преразпределението на дейностите, финансирани по отделните бюджетни програми, в случая – осигуряване на централизирана подготовка на спортистите. \r\n\r\n От началото на годината програмите „Олимпийска подготовка“ и „Развитие на спорта за високи постижения“ бяха обединени. Това позволява да се осигури подготовката на отбори, които включват различни възрастови групи с потенциал за развитие и спечелване на квоти за участие в олимпийските игри през 2020 г. По този начин се осигурява приемственост и по-големи възможности за подбор на състезатели при обновяване на отборите, като се оптимизира и ефектът от предоставените средства и използването на материалната база. Друго предимство на приетия нов подход е създаването на предпоставки за разширяване на състава от спортисти, които провеждат тренировъчния процес при адекватни условия. \r\n\r\n Промяната ще допринесе за по-пълно постигане на поставената за 2018-2019 г. цел – спечелване на повече квоти за участие на летните олимпийски игри през 2020 г., постигане на върхови постижения на световни и европейски първенства. \r\n\r\n С друго решение бяха одобрени допълнителни разходи по бюджета на Министерството на младежта и спорта за 2018 г. в размер на 7689 лв. Те са предвидени в централния бюджет за изплащане на минимални диференцирани размери на паричните средства за физическо възпитание и спорт за държавните спортни училища за бюджетната 2018 година. \r\n \n\t\t\t\t\t\t", "date": "2018.05.23", "title": "Бистришкият тигър Борисов отпуска повече пари за спорта! Целта била… "}
{"url": "http://www.bnews.bg/article/242427-uvelichavat_pensiite_s_14_lv_a_zaplatite_na_deputatite_skochiha_s_nad_300_lv_patreotite_popilyaha_naroda_sas_sotsialnata_si_politika", "text": "\n С актуализацията на всички пенсии с 3,8% от 1 юли средната пенсия от около 360 лв. ще се увеличи с близо 14 лв. Това обяви в предаването „Тази сутрин” социалният министър Бисер Петков. \r\n\r\n От юли минималната пенсия ще нарасне на 207,6 лв., а социалната за старост – на 125,58 лв., уточни министърът. Заедно със социалната пенсия ще нараснат и всички останали пенсии, несвързани с трудова дейност, които са обвързани с нея, уточни Петков (това са пенсиите за военна и гражданска инвалидност, социалната пенсия за инвалидност и персоналната пенсия). \r\n\r\n Подготвят се и промени при изплащането на пенсии за деца, загубили родител или и двамата родители. Сега те имат право на помощ, ако починалите имат определен трудов стаж или при много нисък доход на тези, които ги отглеждат. Предвидено е от 1 януари 2019 г. право на пенсии да имат всички деца с починали родители, парите ще дойдат от държавата, обяви социалният министър. \r\n\r\n Започва и подготовката на изцяло нов закон за хората с увреждания. В работната група, която го подготвя ще бъдат включени и майките на деца с увреждания, които многократно протестираха срещу системата която „убива”. \r\n\r\n Предвидена е месечна помощ от държавата за най-тежко болните хора с увреждания над 18-годишна помощ. Досега те се изплащаха по различни програми като средства за асистент. \r\n \n\t\t\t\t\t\t", "date": "2018.05.23", "title": "Увеличават пенсиите с 14 лв., а заплатите на депутатите скочиха с над 300 лв.! ПатрЕотите попиляха народа със социалната си политика! "}
{"url": "http://www.bnews.bg/article/242428-promenyat_pravilata_za_finansirane_na_balgarskite_nedelni_uchilishta_v_chuzhbina", "text": "\n Правителството прие нови правила за финансово подпомагане на българските неделни училища в чужбина. С тях се предвиждат нормативи и добавки, зависещи от формата на обучение и участието на децата и учениците в допълнителни училищни дейности за съхраняване на националното самосъзнание, култура и традиции. \r\n\r\n Ежегодно от държавния бюджет се осигуряват средства за подпомагане на обучението, организирано в чужбина, по учебните предмети Български език и литература, История и цивилизация, География и икономика в частта им, отнасяща се до историята и географията на България, както и за допълнителни училищни дейности, които подпомагат това обучение. \r\n\r\n С новата уредба се регламентира възможност за организиране на електронно обучение с частично присъствени часове и електронно обучение без присъствени часове. Определят се редът и условията за това обучение с цел разширяване на достъпа до образование. \r\n\r\n Предвиденото създаване на електронна система за отчитане на предоставените средства и за редуциране на училищната документация ще доведат до намаляване на административната тежест за организациите на българите, живеещи зад граница. \r\n\r\n   \r\n \n\t\t\t\t\t\t", "date": "2018.05.23", "title": "Променят правилата за финансиране на българските неделни училища в чужбина"}
{"url": "http://www.bnews.bg/article/242400-spensa_i_misho_shamara_se_hvanaha_za_gushite", "text": "\n Ожесточен дебат се вихри от няколко дни в една социална мрежа между двама от пионерите на българския хип-хоп. Мишо Шамара, който от години живее в САЩ и боготвори новата си родина, е известен с редовните си включвания във Фейсбук на тема расизъм. Той често си позволява да генерализира и да обижда българите, с което задължително си навлича гнева на огромна част от последователите си и на стената му се разгръщат дълги спорове по темите, които задава. \r\nПрез последните дни новоизлюпеният американец направи поредното си грозно изказване, с което успя да разгневи и своя колега Спенс. Повод за видеообръщението на Шамара стана убийство на ром в Шумен, който заедно с още трима други роми преби друг човек с тръби, а при самоотбрана нападнатият уби единия от нападателите си. Анализирайки ситуацията, варненският рапър стига до българската история и коментира управлението на хан Крум, когото нарича \"боклук изпъ*дян\". Музикантът, който в момента работи като тираджия отвъд океана, не пропуска да уточни и че българският народ е \"пропаднал\". Ето и част от онлайн престрелката между двамата: \r\n\r\n   \r\n\r\n Stanislav Spens Naydenov \r\n\r\n Защо като дойдЕ в България, пя мои песни в Терминала бе кавал лицемерен? Да се подмажеш на феновете нали? С тези две песни дето стават, все още ходя по участия в БГ, а ти капут мършав може да си пуснеш видео лайв, как пускаш чалга в дискотека Енигма - Чикаго. Защото освен професионална професия - диспечер на тирове, мишката има и хоби - чалга ди джей на бг парти! \r\nМама ти проста! Не ми казвай, знам от кой си се учил... \r\n\r\n За пореден път, този доказа кой е бахур. Мама ти да *ба и цървул. Там ще стоиш мършо и няма да се връщаш, че с камъни ще те посрещтнат! \r\n\r\n   \r\n\r\n   \r\n \n\t\t\t\t\t\t", "date": "2018.05.23", "title": "Спенса и Мишо Шамара се хванаха за гушите"}
{"url": "http://www.bnews.bg/article/242435-arsenal_predstavi_ofitsialno_unay_emeri", "text": "\n \"Арсенал\" обяви официално, че Унай Емери ще бъде новият мениджър на тима от следващия сезон. В профилите в социалните мрежи на \"артилеристите\", както и в сайта на клуба, испанецът бе представен с кратко видео, а очакванията са в Лондон за започне \"нова ера\". \r\n\r\n Вълнението, което той предизвика у феновете, накара представителите на клуба също да потвърдят новината, която преди ден съобщиха британски медии. \r\n\r\n Самият Емери избърза да обяви, че ще поеме тима след 22-годишното ръководство на Арсен Венгер. В официалния сайт на 46-годишния испанец се появи колаж, който по-късно бе свален.  \r\n\r\n Емери бе начело на \"Пари Сен Жермен\" през последните два сезона. Той обаче не успя да направи така желания пробив на тима в европейските клубни турнири. \r\n \n\t\t\t\t\t\t", "date": "2018.05.23", "title": "\"Арсенал\" представи официално Унай Емери "}
{"url": "http://www.bnews.bg/article/242422-zakon_na_valeri_simeonov_unishtozhava_balgarskoto_kiselo_mlyako_obsluzhvat_se", "text": "\n Парламентът ще гласува антибългарски законопроект, внесен от Валери Симеонов! Законопроектът за изменение и допълнение на Закон за марките и географските означения е внесен от вицепремиера Валери Симеонов на 09.11.2017 г. \r\n\r\n С предлаганите промени се прекратяват регистрациите на географските означения на земеделски продукти и храни, които съществуват и към този момент. По този начин първия български продукт който губи географското си означение е българското кисело мляко, с което се обслужват гръцки корпоративни интереси. \r\n\r\n Географското си означение ще загубят и десетки традиционни български продукти, което е сериозен удар върху българското производство. С този закон се нарушава и Лисабонската спогодба за закрила на марките. Срещу законопроектът се обяви и Българската търговска камара. \r\n \n\t\t\t\t\t\t", "date": "2018.05.23", "title": "Закон на Валери Симеонов унищожава българското кисело мляко! Обслужват се... "}
{"url": "http://www.bnews.bg/article/242391-vizhte_kakvi_gi_varshat_haydi_klum_i_mladoto_y_gadzhe_paparashki_snimki", "text": "\n 44-годишната моделка и майка на четири деца Хайди Клум отново бе изловена от папараците. Дългокосата германска манекенка и младото й гадже - 28-годишният певец и музикант Том Каулиц, се възползваха максимално от присъствието си на кинофестивала в Кан. Двамата си наеха яхта и се усамотиха, за да си отдъхнат от ежедневието и да си разменят малко ласки далеч от тълпата. От кадрите, които изтекоха в мрежата, се вижда, че Том не може да се отлепи от известното си гадже. Докато моделката се радва на щедрото слънце, той нежно я целува по корема. Очевидно, че между двамата се заражда сериозна връзка. \r\n  \r\n \n\t\t\t\t\t\t", "date": "2018.05.23", "title": "Вижте какви ги вършат Хайди Клум и младото й гадже (Папарашки снимки)"}
{"url": "http://www.bnews.bg/article/242423-masov_stres_pri_doktorite_stradat_ot", "text": "\n Над 60% от страдащите от депресия лекари не търсят професионална помощ, а 1/4 от тях се самолекуват с алтернативни методи. Само 6% от медиците се самолекуват, като си предписват лекарства. Това стана ясно от думите на националния консултант по психиатрия проф. Вихра Миланова. \r\n\r\n Коментарът ѝ идва след инцидента в столична болница, при който анестезиолог отключи агресивно поведение и размаха пистолет към своите колеги. \r\n\r\n \"Депресията е малко по-честа при лекарите, отколкото в общата популация. Работата на лекаря изисква не само да прекарваш много време на работното място - поемаш много отговорности, взимаш много решения за кратко време. Като добавим несигурността на здравната системата, въвеждането на нови технологии... това е допълнителен стрес\", обясни проф. Миланова в \"България сутрин\". \r\n\r\n Тя призна, че не би се изненадала, ако все повече хора изпадат в криза. Специалистът посочи, че много изследвания показват, че младите лекари също са подложени на голям стрес. С около 15 до 30% е по-голяма заболеваемостта от депресия сред младите лекари, отколкото сред \r\n \n\t\t\t\t\t\t", "date": "2018.05.23", "title": "Масов стрес при докторите! Страдат от… "}
{"url": "http://www.bnews.bg/article/242440-postradal_pri_katastrofata_v_sofiya_kamionat_ni_udari_sas_100_km_ch_shofyorat_ovladya_avtobusa", "text": "\n Един турски гражданин ни удари със 100 км/ч, заяви Йордан, един от пътниците в блъснатия от турски ТИР автобус №7 на АМ Тракия тази сутрин, цитиран от Канал 3. \r\n\r\n Той бе приет в \"Света Анна\" с травма в главата при катастрофата, и след като лекарите се погрижиха за раната му Йордан бе освободен за домашно лечение. \"Пътувахме си и един турски гражданин ни удари със 100 км/ч. в канавката. Шофьорът ни караше бавно, дори в аварийната лента. Той овладя рейса\", разказа Йордан. \r\n\r\n \"После имаше жена с избити зъби, един човек лежеше до вратата - не знам жив ли е или не. Ние започнахме да си помагаме да излезем от рейса\". Според него линейките са пристигнали много бързо - до 3-4 минути след удара. Д-р Луков от \"Света Анна\" разказа, че лекарите от нощната смяна са останали доброволно с дневната, за да помагат за обслужването на транспортираните в болницата пострадали - общо 7 души, от тях 6 мъже и една жена. \r\n  \r\n \n\t\t\t\t\t\t", "date": "2018.05.23", "title": "Пострадал при катастрофата в София: Камионът ни удари със 100 км/ч, шофьорът овладя автобуса… "}
{"url": "http://www.bnews.bg/article/242426-spetsprokuraturata_poiska_otstranyavaneto_na_ivancheva_kato_kmet_na_mladost", "text": "\n Специализираната прокуратура внесе в Специализирания наказателен съд искане за отстраняване от длъжност на кмета на столичния район „Младост“ Десислава Иванчева, задържана по обвинение за получаване на подкуп в особено големи размери, съобщиха от спецпрокуратурата. \r\n\r\n Установено е, че в арестното помещение, където изтърпява мярка за неотклонение, е изготвяла документи в качеството си на кмет, предавала ги е на лица с разрешен достъп за свиждане, след което те са достигали до общинската администрация. \r\n\r\n По този начин тя е осъществявала от следствения арест действия, насочени към реално упражняване на правомощията на кмет на район, въпреки задържането й под стража.  \r\n\r\n Общинската избирателна комисия в София продължава да заседанията си по сигнал от декември 2016 г. за документи с невярно съдържание. Малко повече от месец след избора й на 13 ноември ОИК бе сезирана, за прехвърляне на собственост на активи във фирми на майка й чак на 22 декември.  \r\n\r\n Има разминаване в дати, изискали сме още документи, до края на седмицата ще разпратим писма, обясни за OFFNews Полина Витанова, шеф на ОИК София. Не вчерашното заседание на Комисията решение за прекратяване на пълномощията на Иванчева като кмет или за отхвърляне на иска за това, не е взето. Това няма нищо общо с искането на специализираната прокуратура за временно отстраняване на кмета на Младост, подчерта Витанова.  \r\n\r\n По закон, ако след предсрочното прекратяване на правомощията на районен кмет, остава повече от година до редовните местни избори, се насрочват частични, а избраният на тях кандидат довършва мандата. \r\n\r\n Следващите избори за кметове и общински съветници ще са през есента на 2019 г. Така ако Иванчева бъде отстранена от длъжност преди октомври,  наследникът ѝ ще бъде избран с пряк вот от жителите на района. \r\n \n\t\t\t\t\t\t", "date": "2018.05.23", "title": "Спецпрокуратурата поиска отстраняването на Иванчева като кмет на „Младост“! "}
{"url": "http://www.bnews.bg/article/242431-strelyaliyat_po_lyusi_ilarionov_sin_na_politsay_opitvat_se_da_potulyat_intsidenta", "text": "\n Юристът, стрелял по автомобила на режисьора Люси Иларионов, бил син на полицай. Този слух се носи из Велико Търново, където се говори, че таткото на Атанас Мандичев е на „ти“ със службите. Неслучайно според Иларионов има опит за потулване на случая и от полицията омаловажават зрелищния екшън, пише \"Галерия\". \r\n\r\n Инцидентът се случва на пътя за София, след изхода на Велико Търново. До агресията се стига, след като Люси Иларионов свирнал с клаксона на другия шофьор заради опасно шофиране и говорене по телефона. Това вбесило водача, който започнал да псува, да показва неприлични жестове и да хвърля бирени бутилки по колата на режисьора. В един момент агресорът извадил газов пистолет и започнал да стреля. \r\n\r\n Приятелката на Иларионов – певицата Ани Хоанг, която пътувала с него, заснела част от инцидента с телефона си, както и регистрационния номер на автомобила. Оказало се, че водачът е Атанас Мандичев - студент по „Право“, работещ в една от известните кантори във Велико Търново. „Хулиганство на пътя” – така в бюлетина на МВР описаха инцидента, при който 27-годишен юрист стреля с газов пистолет по автомобила на режисьора и го замеря с бутилки. Униформените дори предупредили Иларионов да не раздухва случая. „По някакъв начин аз виждам, че искат това да се потули и че не се действа по начина, по който трябва да се действа“, възмути се режисьорът пред медиите. Най-фрапиращото било, че след стрелбата Мандичев отрекъл да притежава пистолет пред униформените. Такова не било открито и в автомобила му. Въпреки че в последствие се установява, че юристът има разрешително за оръжие, не е направена експертиза дали скоро е стреляно с него. \r\n \n\t\t\t\t\t\t", "date": "2018.05.23", "title": "Стрелялият по Люси Иларионов - син на полицай, опитват се да потулят инцидента"}
{"url": "http://www.bnews.bg/article/242415-strashno_tir_obarna_avtobus_na_gradskiya_transport_ima_postradali_dete_e", "text": "\n Автобус от градския транспорт се преобърна на автомагистрала „Тракия” след сблъсък с тир. \r\n\r\n За щастие няма загинали. Един човек е по-тежко пострадал и се транспортира към „Пирогов”. Няма опасност за живота му. \r\n\r\n Ранени, но по-леко, са още около десетина души. Те са получили медицинска помощ на място. Дете е силно изплашено и то е отведено в лечебно заведение. \r\n\r\n Инцидентът е станал на 3 км от входа на София, около 7:20 ч. \r\n\r\n Автобусът от градския транспорт се е движел се е по линия №7 - от Долни Лозен към Гара Искър в София. \r\n\r\n По първоначална информация турски тежкотоварен камион е ударил автобуса отзад и го е изхвърлил от пътя.  \r\n\r\n Движението е района е силно затруднено, извършва се в една лента. \r\n\r\n То ще бъде възстановено след като приключи огледът, но ако планирате пътуване, изберете алтернативен маршрут. \r\n\r\n   \r\n \n\t\t\t\t\t\t", "date": "2018.05.23", "title": "СТРАШНО! ТИР обърна автобус на градския транспорт! Има пострадали, дете е… "}
{"url": "http://www.bnews.bg/article/242420-po_20_po_20_stahana_5_bona_ot_prokuraturata_razkriha_zashto_sa_sgashtili_shefa_na_kat_blagoevgrad", "text": "\n „В касата на шефа на КАТ – Благоевград беше открита сума от 5300 лв. и имаме основания да считаме че това са част от подкупите, които е получавал. Открити бяха и огнестрелно оръжие и боеприпаси, които са незаконно държани от него”, коментира пред bTV говорителят на главната прокуратура Румяна Арнаудова вчерашният арест. \r\n\r\n „Не сме действали само по публикации в медиите, сигналът беше на Дирекция „Вътрешна сигурност” на МВР. При тях е постъпила информация за корупционна схема в КАТ – Благоевград, която е била потвърдена в рамките на няколко месецa, вкл. чрез използване на специални разузнавателни средства \r\n\r\n След образуването на досъдебното производство главният прокурор разпореди следствените действия да се извършват от Националната следствена служба, затова вчера в Благоевград имаше 16 екипа следователи, ръководени от шефа на следствието и неговия заместник”, каза още Арнаудова. \r\n\r\n „Доказателствата, които имаме към този час, категорично потвърждават съществуването на корупционна схема – класическо искане и получаване на подкупи, в случая за бърза регистрация, за получаване на специална номера – с еднакви цифри, последователни, огледални и пр. \r\n\r\n Задържани по закона за МВР са четири лица. Имаме доказателства за извършени корупционни престъпления от началника на сектор КАТ в Пътната полиция на Благоевград, подпомаган от две други физически лица. В рамките на днешния ден вероятно ще стигне до повдигане на конкретните обвинения”, каза още Арнаудова. \r\n\r\n Имаме и други линии на разследване, установено е престъпление по служба , което се е изразило в даване на разрешение за конвоиране на извънгабаритен автомобил във време, в което е било забранено придвижването на такива автомобили и без да се заплатят необходимите такси”, каза още говорителят на прокуратурата.  \r\n \n\t\t\t\t\t\t", "date": "2018.05.23", "title": "По 20, по 20… стахана 5 бона! От прокуратурата разкриха защо са „сгащили“ шефа на КАТ – Благоевград!\r\n"}
{"url": "http://www.bnews.bg/article/242417-slanchevo_vreme_dnes_no_sledobed", "text": "\n Днес времето ще е слънчево. Следобед над западните райони ще се се развива купеста и купесто-дъждовна облачност и на много места там ще има краткотрайни валежи с гръмотевици. Ще духа слаб до умерен вятър от изток. Максималните температури ще са между 25 и 30 градуса. \r\n\r\n В планините ще преобладава слънчево време. В следобедните часове ще има краткотрайни валежи с гръмотевици в масивите от Западна България, в отделни райони - значителни. Ще духа слаб до умерен вятър от изток-югоизток. Максималната температура на височина 1200 метра ще е около 18 градуса, на 2000 метра – около 11 градуса. \r\n\r\n През следващите два дни има по-голяма вероятност за интензивни локални валежи, гръмотевични бури и градушки. Утре ще вали главно в югозападната половина от страната, в петък- в цялата страна. Вятърът ще се ориентира от изток-североизток, в Източна България и ще се усили. В събота и неделя също ще има следобедни превалявания, на повече места в източната половина от страната и в планините. Температурите временно ще се понижат. Ще се задържи ветровито, повече в източните райони. В началото на следващата седмица ще преобладава слънчево време, вятърът ще отслабне и температурите отново ще започнат да се повишават. \r\n\r\n   \r\n \n\t\t\t\t\t\t", "date": "2018.05.23", "title": "Слънчево време днес, но следобед… "}
{"url": "http://www.bnews.bg/article/242418-izcheznalite_balgarki_v_sasht_se_poyaviha_zhivi_i_zdravi", "text": "\n 16-годишната Натали Наскова и 18-годишната Велина Шентова, които изчезнаха в Чикаго, са се завърнали невредими в домовете си, съобщи бТВ. \r\n\r\n Момичетата бяха в неизвестност 12 дни. Живи и здрави са, не са били отвличани, нито замесвани в латиноамерикански банди, разказаха родителите. \r\n\r\n Майката на Натали - Наталия Пенчева, благодари на всички хора по целия свят, които са били съпричастни с тревогата и мъката им.  \r\n\r\n Граничната полиция в Чикаго работи по изчистване на имената на момичетата от списъка за издирване, за да може Велина Шентова да се прибере в България за абитуриентския си бал. \r\n \n\t\t\t\t\t\t", "date": "2018.05.23", "title": "„Изчезналите“ българки в САЩ се появиха живи и здрави! "}
{"url": "http://www.bnews.bg/article/242425-deputatite_se_preumoriha_izlizat_v_ednosedmichna_pochivka", "text": "\n За пореден път народните избраници дават лош пример. Както се казва след, \"непосилен\" труд те отново си дадоха едноседмична почивка. Днес дневният ред бе от две точки, по които почти нямаше разисквания и бяха разгледани за почти час от избраниците ни. \r\n\r\n Явно в главите им се въртяха екзотични места за почивка, след като същите дори не обърнаха внимание на изказването на Петър Кънев, който се опита да им обясни, че с гласуването на лобисткия законопроект, внесен от Валери Симеонов се унищожава голяма част от българското производство и традиционно български продукти като киселото мляко! \r\n\r\n На трудещите се българи да пожелаем спорен труд и високи възнаграждения, а на \"преуморените\" депутати... те си знаят… \r\n \n\t\t\t\t\t\t", "date": "2018.05.23", "title": "Депутатите се преумориха! Излизат в едноседмична почивка!"}
{"url": "http://www.bnews.bg/article/242430-vreme_beshe_borisov_mu_stana_neudobno_ot_mizeriyata_na_doktorite_i_otpusna_nad_2_miliona_za_bolnitsite_v_lovech_i_vratsa", "text": "\n Правителството одобри допълнителни плащания по бюджета на Министерството на здравеопазването за предоставяне на безлихвена възмездна финансова помощ на МБАЛ „Христо Ботев” АД, гр. Враца, и МБАЛ „Проф. д-р Параскев Стоянов” АД, гр. Ловеч, в размер до 2 223 113 лв. \r\n\r\n Средствата са предназначени за погасяване на неразплатени разходи за персонал. Предвижда се двете лечебни заведения да възстановят предоставените средства на месечни вноски в срок до 10 декември 2019 година. \r\n\r\n Решението съответства и изпълнява политиката на правителството за подобряване функционирането и контрола на здравната система в страната и повишаването на качеството на медицинската помощ. \r\n \n\t\t\t\t\t\t", "date": "2018.05.23", "title": "Време беше… Борисов му стана неудобно от МИЗЕРИЯТА на докторите и отпусна над 2 милиона за болниците в Ловеч и Враца! "}
{"url": "http://www.bnews.bg/article/242424-vizhte_koga_shte_izbirame_novite_evrodeputati", "text": "\n Следващите избори за Европейски парламент ще се проведат между 23 и 26 май 2019 година, реши Съветът на ЕС. \r\n\r\n Това ще са първите избори, проведени без Великобритания. \r\n\r\n Очаква се промяна е местата в парламента. Предложението е 27 от 73-те места на Обединеното кралство да бъдат разпределени към 14 държави членски в отговор на демографски промени. Като цяло Европарламентът предлага броят на депутатите да бъде редуциран от 751 на 705. \r\n\r\n Досега европейските избори се провеждаха в дните между четвъртък и неделя в първата пълна седмица от месец юни. \r\n \n\t\t\t\t\t\t", "date": "2018.05.23", "title": "Вижте кога ще избираме новите евродепутати! "}
{"url": "http://www.bnews.bg/article/242416-velikoto_metro_fandakova_naemay_tapkachite_ot_kitay_inache_kachvane_nyama_snimka", "text": "\n Гордостта на Йорданка Фандъкова се изложи… за метрото говорим. В най-натовареното време разписанието и влаковете не са съобразени спрямо нуждите. \r\n\r\n И резултатът е… вижте снимката. \r\n\r\n \r\n\r\n Няма и помен от хвалебствията, че с метрото щяло да се пътува спокойно и бързо. Ако успееш в тъпканицата да се вмъкнеш  във влакчето – добре, ако ли не – чакаш още 10 мин. и се надяващ без да ти е подсказал билетът от Златните пирамиди, че ще имаш късмет и в следващия влак ще успееш да се качиш. \r\n\r\n „В пиковите часове М2 - втората линия на метрото, често се движи на интервал по-голям от обявения в разписанието. Причините са много - станциите са натоварени и качването и слизането отнема на хората повече от предвиденото. Знаем, че разписанието на линията зависи от това на М1 и че положението няма как да се разреши устойчиво, докато не се построи метростанцията в Модерно предградие, но това положение е \"недопустимо\", както го е описал авторът на снимката Milen Bayatev и мерки трябва да бъдат взети сега!“, пише Спаси София. \r\n\r\n След тази снимка, много вече са се отказали от метрото. Добре, че някои имат възможост и могат да си позволят придвижване с автомобил, то както е тръгнало, а и на някои и сега може да им излиза по-евтино с тези цени на билетите, които се вдигат с по 60%, когато им скимне на общинарите. \r\n\r\n Лек път! \r\n \n\t\t\t\t\t\t", "date": "2018.05.23", "title": "Великото метро! Фандъкова, наемай „тъпкачите“ от Китай… иначе качване няма! (СНИМКА)"}
{"url": "http://www.bnews.bg/article/242404-eto_ya_novata_mis_sasht", "text": "\n Сара Роуз Съмърс, 23-годишната представителка на щата Небраска, е новата \"Мис САЩ\", предаде Асошиейтед прес. Шестдесет и седмото издание на конкурса беше организирано в Шривпорт, щата Луизиана. Водещи на шоуто бяха Ник и Ванеса Лачи. Съмърс победи 50 съпернички от останалите американски щати и федералния окръг Колумбия, предава БТА. Новата \"Мис САЩ\" от Омаха, Небраска, има диплома от Тексаския християнски университет. Сара Роуз Съмърс ще представлява САЩ на конкурса \"Мис Вселена\". \r\n  \r\n \n\t\t\t\t\t\t", "date": "2018.05.23", "title": "Ето я новата Мис САЩ"}
{"url": "http://www.bnews.bg/article/242399-dashteryata_na_folkpevitsata_mariya_shampion_po_shahmat", "text": "\n Дъщерята на фолкдивата Мария – Марая, е шампион по шахмат. За успехите на чаровното момиченце се похвали 36-годишната певица в социалните мрежи. \"Нашите медали по шах\", лаконична бе гордата майка към кадър на Марая с три отличия. \r\n\r\n Изпълнителката на „Болна тема си за мен“ често усмихва последователите си със снимки и новини около наследницата си. Последно стана ясно, че Марая е дефилира по време на Седмицата на модата в София, която се проведе в края на февруари. \r\n  \r\n \n\t\t\t\t\t\t", "date": "2018.05.23", "title": "Дъщерята на фолкпевицата Мария – шампион по шахмат"}
{"url": "http://www.bnews.bg/article/242419-vtoro_izpitanie_za_abiturientite_i_sedmoklasnitsite", "text": "\n По изпитен вариант 1 ще пишат днес зрелостниците на втория задължителен зрелостен изпит в 12-и клас по избор между 13 учебни предмета. Изпитният вариант беше изтеглен тази сутрин в Министерството на образованието и науката и ще важи за изпита по всеки предмет. Сред предметите, по които ще пишат, зрелостниците на матурата, са биология, география, история, математика, английски език, както и още чужди езици. \r\n\r\n Държавният зрелостен изпит в 12-и клас започва в 8.00 часа и продължава четири астрономически часа, а за учениците със специални образователни потребности - шест часа. \r\n\r\n Зрелостниците трябва да пишат с черен химикал. \r\n\r\n Над 55 000 дванадесетокласници се очаква да се явят на втората задължителна матура днес. \r\n\r\n Най-много желаещи отново са избрали да се явят на матура по биология - близо 14 хил. младежи. По-малко са избрали като втора задължителна матура английски език. \r\n\r\n Днес се провежда и националното външно оценяване за седмокласниците. Те ще трябва да покажат знания по математика. Изпитът, който започва в 10 ч., се състои от два модула. Първият модул съдържа 20 задачи от два вида - със структуриран отговор и със свободен отговор. Продължителността му е 60 минути, а максималният брой точки, който могат да получат учениците, е 65. \r\n\r\n Вторият модул се състои от четири задачи с отворен отговор, от които две задачи с кратък числов, символен или словесен отговор и две задачи - с описание и аргументация на решението. Продължителността на този модул е 90 минути, а правилното решение на задачите носи 35 точки. \r\n\r\n Максималният резултат от двата модула е 100 точки. \r\n \n\t\t\t\t\t\t", "date": "2018.05.23", "title": "Второ изпитание за абитуриентите и седмокласниците "}
{"url": "http://www.bnews.bg/article/242387-bionse_si_kupi_tsarkva_na_100_godini", "text": "\n Бионсе вече притежава собствена църква в Ню Орлиънс. Площта ѝ е около 7500 кв. м, а е построена преди повече от 100 години. \r\n\r\n Църквата е била пусната за продажба за 850 000 долара, но има вероятност дивата да е получила специална отстъпка. Все още не е ясно с каква цел певицата е закупила Божата постройка, но със сигурност посетители няма да липсват. Най-малкото сестра ѝ Соланж живее близо до църквата. Освен това Би вече се е превърнала в религия. Миналия месец в църква в Сан Франциско се състоя първата Бионсе Меса, на която дойдоха над 900 души. Целта на религиозното събиране бе да се почете творчеството на Бионсе и по-точно спиритуалното му изживяване от тъмнокожите жени и значението му за популяризиране на техните проблеми в обществото. \r\n  \r\n \n\t\t\t\t\t\t", "date": "2018.05.23", "title": "Бионсе си купи църква на 100 години"}
{"url": "http://www.bnews.bg/article/242395-dzhena_topya_kila_s_redoven_seks", "text": "\n Певицата Джена се появи на участие в клуб доста променена. От доста години се славеше като една от най-едрите пайнерки, но явно е успяла да се пребори с излишните килограми. \r\n\r\n Близки до изпълнителката на „Диагноза: Ти“ не спират да й правят комплименти за външния вид и да питат каква е рецептата. Тя пък ги шашнала с отговора си, че топи килца с редовен секс. Половинката Атанас Стоев – младши е виновен за перфектната фигура, писа „Шоу“. \r\n\r\n Спокойно можем да отбележим, че Джена се намира в най-добрия си период и въобще не й личи, че само преди година и няколко месеца стана майка. \r\n \n\t\t\t\t\t\t", "date": "2018.05.23", "title": "Джена: Топя кила с редовен секс "}
