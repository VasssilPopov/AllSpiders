{"url": "http://www.bnews.bg/article/251834-universitetski_bolnitsi_se_obedinyavat_za_da_spasyat_zhivota_na_zhena", "text": "\n Три големи университетски болници се обединяват, за да спасят живота на жена, заболяла от рак на мозъка. След успешното лечение тя иска да сбъдне мечтата си да осинови дете.  \r\nСнежана работи на две длъжности - като санитар и администратор в Александровска болница. Затова, когато получава припадъци, смята, че са от преумора. Оказва се, че злокачествено заболяване.  \r\n„Не съм от най-послушните като много хора за личното здраве. По принцип тичам за други, но за себе си...”, казва Снежана.  \r\nСредствата за операцията осигуряват колегите й. В болницата попада на „лекаря със златни ръце” - д-р Емануил Найденов.  \r\nСлед операцията Снежана се нуждае от имунотерапия, която не може да си позволи. Терапията й подарява болница в Германия. Така три големи болници се обединяват, за да й помогнат.. \r\n\r\n „Вярвам в чудеса вече! Не в доброто, а в чудеса. Аз вярвах и в доброто преди това”, казва Снежана. \r\n\r\n Тя  все още се лекува, но предприема най-важната крачка в живота си - да осинови дете. Снежана вече е включена в ревгистъра са осиновители. При нея вече са и документите, които трябва да попълни, за да си осинови детенце.  \r\nСлед всички чудеса, който й се случват, Снежана се надява на само още едно, да има момиченце. \r\n \n\t\t\t\t\t\t", "date": "2018.11.10", "title": "Университетски болници се обединяват, за да спасят живота на жена"}
{"url": "http://www.bnews.bg/article/251840-tramp_i_makron_sa_imali_mnogo_konstruktivna_dvustranna_sreshta", "text": "\n Президентът на САЩ Доналд Тръмп и френският му колега Еманюел Макрон проведоха \"много конструктивна двустранна среща днес в Париж, заяви източник от Елисейския дворец, цитиран от Ройтерс. \r\n\r\n Двамата лидери разговаряха часове след гневната реакция на Тръмп на изявлението на Макрон, направено във вторник, че Европа се нуждае от собствена армия, за да укрепи отбранителните си способности и да намали зависимостта си от САЩ, отбелязва агенцията. \r\n\r\n Източникът от Елисейския дворец посочи, че се е получило \"недоразумение\" и че Тръмп, който написа в „Туитър”, че изказването на Макрон било \"много обидно\", заявил на срещата си с френския президент: \"Смятам, че сме много по-близки отколкото изглежда\". \r\n\r\n Еманюел Макрон заяви, че Европа трябва да поеме по-голяма отговорност за отбраната си и изрази съгласие с американския си колега Доналд Тръмп, че Европа трябва да поеме по-голяма част от разходите в НАТО, предаде Ройтерс. \r\n\r\n \"Очевидно аз ще споделя с президента Тръмп направените предложения за европейските способности за стратегическа отбрана и необходимостта Европа да поеме по-голяма част от общите разходи за НАТО\", заяви Макрон преди началото на разговорите с президента на САЩ в Елисейския дворец. \r\n\r\n Тръмп е на двудневно посещение във Франция за честванията на 100-годишнината от края на Първата световна война, припомня Ройтерс. \r\n\r\n Макрон защити своята инициатива за подобряване на европейската отбрана на срещата с Тръмп, отбелязва Асошиейтед прес. Френският президент нарече американския си колега \"мой добър приятел\" и изглежда го потупа по крака. Отношенията между тях са променливи, отбелязва АП. \r\n\r\n Срещата започна напрегнато, след като Тръмп определи като обидно желанието на Макрон за европейска армия. Френският президент защити идеята, заявявайки, че е несправедливо сигурността на Европа да се гарантира изцяло от САЩ. \r\n\r\n \"Затова вярвам, че имаме нужда от повече европейски способности и повече отбрана, за да поемем тази част от тежестта\", добави той. \r\n\r\n Щатите в САЩ не питат Франция, Германия или други страни, преди да финансират своите въоръжени сили, подчерта Макрон. \r\n\r\n САЩ искат силна Европа и са готови да помогнат на съюзниците си, но Европа трябва да бъде честна при разпределянето на разходите за отбрана, заяви на свой ред Тръмп, цитиран от Ройтерс. \"Ние искаме силна Европа, това е много важно за нас. И двамата искаме това да бъде постигнато по възможно най-добрия и ефективен начин\", подчерта той. \r\n\r\n Тръмп поясни поста си в Туитър, че се чувства обиден от изявленията на Макрон, че Европа трябва да намали зависимостта си от САЩ в сферата на сигурността. \"Искаме да помогнем на Европа, но трябва да е справедливо. В момента разходите се поемат предимно от САЩ\", подчерта американският президент. \r\n\r\n В отговор на туита на Тръмп френското президентство заяви, че европейската армия, за чието създаване се бори Макрон, не е насочена срещу САЩ и американският президент се е объркал при тълкуването на думите на френския си колега, отбелязва Франс прес. \r\n\r\n В интервюто си по радиото Европа Макрон първо е говорил за необходимостта да се противодейства на заплахи за киберсигурността от Китай, Русия и дори от САЩ, а след това и за изтеглянето на САЩ от Договора за ликвидиране на ракетите със среден обсег, което засяга европейската сигурност. \r\n\r\n Френското президентство изрази разбиране, отбелязвайки, че изброяването на темите в интервюто може да предизвика объркване, но това са две различни цели. Макрон никога не е казвал, че трябва да се създаде европейска армия, насочена срещу САЩ, добави президентството. \r\n \n\t\t\t\t\t\t", "date": "2018.11.10", "title": "Тръмп и Макрон са имали \"много конструктивна\" двустранна среща"}
{"url": "http://www.bnews.bg/article/251844-vanshnite_ministri_na_avstriya_i_rusiya_obsadiha_delo_za_shpionazh", "text": "\n Външните министри на Русия и на Австрия, Сергей Лавров и Карин Кнайсъл обсъдиха по телефона делото срещу австрийския полковник в оставка, заподозрян от Виена за шпионаж в полза на Русия, предаде ТАСС, като цитира изявление на руското външно министерство, съобщава БТА. \r\n\r\n Руската страна определи като неприемливо и противоречащо на нормите на международното общуване отправянето на публични обвинения без доказателства. Всякакви възможни взаимни безпокойства трябва да се обсъждат по съществуващите канали за диалог и въз основа на фактите, подчерта е Лавров по време на телефонния разговор. \r\n\r\n На свой ред Кнайсъл обясни мотивите, ръководили взетите от Виена решения и изрази надежда, че те няма да окажат влияние на по-нататъшното развитие на двустранните връзки. Министърката вече отмени посещението си в Русия, планирано за 2 и 3 декември тази година и предупреди, че ако подозренията за шпионаж се потвърдят, може да се стигне до обтягане на отношенията между двете страни. \r\n\r\n Вчера австрийските власти съобщиха, че водят разследване срещу 70-годишен австрийски полковник в оставка, за когото се твърди, че през последните 20 години е предавал на руското военно разузнаване информация за австрийската военна авиация, артилерийски системи, високопоставени чиновници и миграционната криза. Прокуратурата проверява дали е имало разгласяване на държавна тайна. В случай, че подозренията се потвърдят, той може да получи присъда до 10 години затвор, припомня ТАСС. Руското външно министерство изрази протест срещу изявленията на Виена пред австрийския посланик в Москва Йоханес Айгнер.  \r\n \n\t\t\t\t\t\t", "date": "2018.11.10", "title": "Външните министри на Австрия и Русия обсъдиха дело за шпионаж"}
{"url": "http://www.bnews.bg/article/251838-ninova_nyama_da_nalivame_pari_shte_gi_davame_samo_ako_ima_efekt_ot_razhodite", "text": "\n Аз съм алтернативата на Бойко Борисов в областта на политиките - така отговори Корнелия Нинова на въпрос пред Дарик иска ли да бъде министър-председател. \r\n\r\n Ако управляваше БСП, щеше да е различно: финансирането да върви с промяна в моделите, категорична бе Нинова. Не просто наливане на пари, а даване на пари с ефект, който да стигне до хората, допълни тя. \r\n\r\n Нинова критикува например промените в местните данъци за автомобилите и посочи, че е посъветвала кметовете на БСП да се придържат към най-ниските ставки за данъците. \r\n\r\n Председателят на БСП коментира искането на прокуратурата за снемането на депутатския имунитет на Елена Йончева, като нарече странни обвиненията за пране на пари. Според Нинова, Йончева разполага с документи, които водят до изводи за корупция, свързани с трасето на пътя, където стана катастрофата край Своге и попита защо властите са проспали тази цялата документация. \r\n\r\n Нинова попита как строители ще попречат на депутати от БСП да влизат в НС, след като социалистическата партия поиска проверки за строителството на пътища, срещу което се обявили от Строителната камара. \r\n\r\n От Камарата се заканиха да организират \"граждански протести\" след 18 ноември, като не позволят на депутати, които уронват престижа на бранша, да влязат в сградата на Народното събрание. \r\n\r\n На въпроса към Нинова дали Елена Йончева да бъде номинирана за евродепутат, Нинова каза, че е рано за подобен разговор. \r\n\r\n Лидерът на БСП отново отхвърли Пакта за миграция на ООН, тъй като в него имало  текстове, които категорично не могат да бъдат приети. И даде пример със заложеното в документа, според което се изравнявали статутите на имигрантите, бягащи от войни, и на икономическите имигранти. \r\n\r\n По-рано по БНТ зам.-председателят на ГЕРБ Цветан Цветанов попита какво е отношението на Нинова към евродепутатите от БСП, които били подкрепили миграционния пакт. \r\n\r\n До края на годината ще тръгне и телевизията на БСП обеща Нинова. \r\n \n\t\t\t\t\t\t", "date": "2018.11.10", "title": "Нинова: Няма да наливаме пари, ще ги даваме само ако има ефект от разходите!"}
{"url": "http://www.bnews.bg/article/251839-moskva_ochakva_nova_valna_amerikanski_sanktsii", "text": "\n В Москва очакват, че ще има нова вълна от санкции, нова вълна от разследвания против Тръмп, които ще рикошират върху руско-американските отношения. Това коментира по БНР Максим Сучков - експерт на дискусионния клуб \"Валдай\" и старши научен сътрудник в Центъра за анализи на международните процеси на Московския държавен институт за международни отношения към руското Министерство на външните работи. \r\n\r\n По мнението на Сучков резултатите от изборите в САЩ са били очаквани, но все пак има редица потенциални усложнения, които засягат Москва. Първото е създалият се двупартиен консенсус за по-твърда линия против Русия. Той свидетелства, че ще се утвърди тенденцията към влошаване на руско-американските отношения и към по-агресивна реакция на Съединените щати спрямо Русия. Тази тенденция ще се запази поне до следващия президентски цикъл в края на 2020 г., коментира експертът. \r\n\r\n Сега Москва изчаква, каза Максим Сучков и добави: \r\n\r\n \" \". \r\n\r\n Съединените щати правят стратегическа грешка, опитвайки се да се борят едновременно с два силови центъра - Китай и Русия, и правейки всичко възможно за сближаването им, смята Максим Сучков. САЩ са убедени, че между Москва и Пекин има достатъчно противоречия, за да бъдат наистина заедно; че Китай има много по-големи ресурси и амбиции от Русия и затова, така или иначе, Русия ще е в подчинено положение спрямо Китай, отбеляза наблюдателят. Вероятно една част от тези прогнози е оправдана, но към настоящия момент Москва и Пекин се сближават на основата на противопоставянето срещу опитите на Съединените щати да запазят глобалното си доминиране, изтъкна Сучков. \r\n\r\n Евентуалното решение на Съединените щати да се откажат от Договора за ракетите със среден и малък обсег, Сучков коментира така: \"Официалната руска позиция е, че това е много лошо решение и то ще възобнови гонитбата във въоръжаването. Същевременно в Москва има хора, които подкрепят излизането на Съединените щати от договора, защото смятат, че изначално сделката между тогавашния Съветски съюз и Америка е била в полза по-скоро на Америка. Това е позиция на малцинството. Болшинството, разбира се, във военното и политическото ръководство, твърди, че решението на Америка е предизвикано от променящата се конфигурация на международните отношения и необходимостта да бъдат контролирани китайските ракети\". \r\n\r\n По думите на експерта в Москва няма яснота по въпроса дали американците ще могат да сдържат Китай. \r\n\r\n \" \", излага виждането си Сучков. \r\n \n\t\t\t\t\t\t", "date": "2018.11.10", "title": "Москва очаква нова вълна американски санкции"}
{"url": "http://www.bnews.bg/article/251842-turtsiya_e_predostavila_zapisi_za_ubiystvoto_na_hashogi_na_sauditska_arabiya_sasht_i_drugi_strani", "text": "\n Турският президент Реджеп Тайип Ердоган заяви, че Турция е предоставила записи, свързани с убийството на саудитския журналист Джамал Хашоги, на Саудитска Арабия, САЩ и няколко други държави, предадоха световните агенции. \r\n\r\n \"Предоставихме записи на Саудитска Арабия, САЩ, а също на германците, французите и британците\", каза Ердоган в Анкара, преди да отпътува за Париж. \"Те са ги изслушали и знаят за разговорите\", добави той. \r\n\r\n Турски източници заявиха по-рано, че властите разполагат с аудио запис, който документира убийството, напомня Ройтерс. \r\n\r\n Журналистът Джамал Хашоги, който критикуваше властите в Рияд, е бил убит при посещение в генералното консулство на Саудитска Арабия в Истанбул на 2 октомври. Главният прокурор на Истанбул заяви, че Хашоги е бил удушен, веднага след като е влязъл в консулството, а след това тялото му е било разчленено и унищожено. \r\n\r\n Неговият труп така и не беше намерен. Една от хипотезите е, че тялото му може да е било разтворено в киселина. Без да разкрива източниците си, турският в. \"Сабах\" отново прокарва тази версия в публикация днес. \r\n\r\n Според изданието следователите са на мнение, че трупът на журналиста е бил разтворен в киселина, а след това изхвърлен в канализацията, предаде АФП. \r\n\r\n При направени изследвания на проби от канализацията на резиденцията на саудитския консул в Истанбул били засечени следи от киселина, пише проправителственото издание. \r\n \n\t\t\t\t\t\t", "date": "2018.11.10", "title": "Турция е предоставила записи за убийството на Хашоги на Саудитска Арабия, САЩ и други страни"}
{"url": "http://www.bnews.bg/article/251824-vremeto_slancheva_sabota_s_temperaturi_do_18_gradusa", "text": "\n Днес ще е предимно слънчево, в източните райони - с разкъсана облачност. Ще духа слаб вятър от изток-североизток. Минималните температури ще са от 1° до 6°, а максималните – между 13° и 18°, прогнозира Националният институт по метеорология и хидрология. \r\n\r\n В планините ще е предимно слънчево, с повече облаци над масивите в Източна България. Ще духа слаб до умерен югоизточен вятър. Максималната температура на височина 1200 метра ще е около 14°, на 2000 метра – около 6°. \r\n\r\n По Черноморието ще има разкъсана облачност. Преди обяд на отделни места са възможни ръмежи. Ще духа слаб до умерен вятър от изток-североизток. Максималните температури на въздуха ще са между 15 и 17°. Температурата на морската вода е около 16°. Вълнението на морето ще е 1-2 бала. \r\n\r\n Слънцето ще изгрее в 7:12 часа и ще залезе в 17:09 часа. \r\n \n\t\t\t\t\t\t", "date": "2018.11.10", "title": "ВРЕМЕТО! Слънчева събота с температури до 18 градуса"}
{"url": "http://www.bnews.bg/article/251835-znamenitosti_izbyagaha_ot_domovete_si_zaradi_pozhara_v_kaliforniya", "text": "\n Певиците Лейди Гага, Иги Азалия и Шер, режисьорът Гийермо дел Торо и риалити звездата Ким Кардашиян са сред знаменитостите, които избягаха от домовете си в Малибу заради пожара в калифорнийския окръг Вентура, съобщи Ройтерс. \r\nГийермо дел Торо написа в Туитър, че е оставил във вилата си \"Студеният дом\" голямата си колекция от книги, фигури на чудовища, костюми и кинореквизит. \"Студеният дом\" и колекцията може да са в опасност, но запазвам дара на живота\" - написа носителят на награда \"Оскар\". \"Притеснявам се за дома си, но не мога да направя нищо - написа Шер в Туитър. - Къщите на приятели изгоряха\". \r\n\r\n За това, че домовете им са застрашени написаха също певицата Иги Азалия и актрисата Алиса Милано. Певицата Мелиса Етъридж съобщи, че се е преместила в хотел. \r\nНареждане за задължителна евакуация на цялото население от 12 000 души на Малибу беше издадено вчера. Там и в близкия град Калабасас имат домове стотици знаменитости, като Барбра Стрейзанд, Том Ханкс, Джъд Апатоу, Бритни Спиърс. \r\n\r\n Лейди Гага също написа в Инстаграм, че се е евакуирала от имението на Франк Запа, което купи, съобщи Контактмюзик. Тя публикува и снимки как с антуража си се качва в автомобили на фона на дима от близкия пожар. \r\nУил Смит, който притежава голямо имение в Малибу, също пусна снимки за пожара в социалните мрежи. \r\nМного жители разпространиха молби за помощ за евакуацията на коне и други големи животни. Алиса Милано, която се изяви с движението срещу сексуалния тормоз #Аз също, помоли за помощ за извеждането на пет коня от района. \r\n\r\n Актьорът Чарли Шийн написа в Туитър, че се безпокои за баща си Мартин Шийн и съпругата му Джанет, които живеят в Малибу, защото не може да се свърже с тях. По-късно Мартин Шийн увери децата си, че е добре. \r\nКейтлин Дженър също увери последователите си в Инстаграм, че е в безопасност, след като беше съобщено, че домът й е обхванат от огъня. \r\n\r\n Ким Кардашиян и сестрите й Клоуи и Кортни също трябваше да напуснат домовете си в Калабасас. \r\n\r\n   \r\n \n\t\t\t\t\t\t", "date": "2018.11.10", "title": "Знаменитости избягаха от домовете си заради пожара в Калифорния"}
{"url": "http://www.bnews.bg/article/251841-rumen_radev_tarzhestvata_v_parizh_sa_povod_da_osmislim_gorchivite_urotsi_ot_izminaloto_stoletie", "text": "\n Тържествата в Париж са повод преди всичко да осмислим горчивите уроци от цялото изминало столетие и да потвърдим своята привързаност към диалога, към взаимното уважение, добросъседството и към отказа от насилието като средство за разрешаване на противоречията. Това каза президентът Румен Радев пред журналисти в Париж, където пристигна за участие в Парижкия форум за мир и отбелязването на 100 години от края на Първата световна война. \r\n\r\n Той беше попитан за годишнината и кои са изводите и поуките, които трябва да си припомним днес. В Париж се събираме държавни и правителствени ръководители, за да почетем края на една огромна трагедия, отнела милиони животи. Нека не забравяме – и над 100 000 български, напомни президентът Радев. \r\n\r\n Първата световна война и последвалите събития са горчиви уроци. Войната за мен е рожба на сблъсъка на империалистическото мислене, националистическите мечти и икономическите интереси. За съжаление, 100 години по-късно тези три елемента отново са във възход и застрашават мира на континента и по света, коментира Румен Радев. \r\n\r\n По думите му човечеството помни как политическият елит не отчете уроците от Първата световна война и подписа договори, отворили широко вратата към Втората световна война. \r\n\r\n На въпрос за идеята за обща европейска армия, президентът Радев каза, че това зависи от много фактори. Ако в света продължава да има непредсказуемост, ако продължава да има конфронтация, мисля, че неизбежно ще стигнем и до създаване на пълноценни европейски сили за отбрана, е мнението на държавния глава. \r\n\r\n Изпълнението на поетите ангажименти за отделяне на адекватни средства за изграждане на отбранителни способности от европейските държави-членки в НАТО не може да бъде решен изведнъж, посочи още Румен Радев и добави, че очаква дебатът по темата да продължи. \r\n\r\n „Когато въпросът се постави остро на Срещата на върха на НАТО в Брюксел тази година аз изразих ясна позиция, че от една страна – да, европейските държави трябва да отделят повече средства за сигурност, но от друга страна НАТО не е борса, на която можеш да си купиш сигурност. НАТО е съюз на суверенни държави, обединени от общи цели и ценности, така че сигурността не се измерва просто в пари. Тя има много други компоненти“, добави президентът. \r\n\r\n \"Кое от това, което казах, не е истина. Нека отговорят на този въпрос\", каза Румен Радев, попитан за днешни коментари от Цветан Цветанов във връзка с вчерашното обръщение на държавния глава към народа. \r\n\r\n Програмата във френската столица днес включва посещение на изложба в музея д'Орсе, а по-късно президентът Еманюел Макрон и съпругата му ще посрещнат държавните и правителствени ръководители в Елисейския дворец. \r\n \n\t\t\t\t\t\t", "date": "2018.11.10", "title": "Румен Радев: Тържествата в Париж са повод да осмислим горчивите уроци от изминалото столетие"}
{"url": "http://www.bnews.bg/article/251837-stanishev_koshta_tsipras_i_gsdp_na_diskusiya_za_evroizborite", "text": "\n В Берлин днес и утре германските социалдемократи ще дискутират обновлението на партията и подготовката за предстоящите европейски избори, съобщи офисът на президента на ПЕС Сергей Станишев. \r\n\r\n На важното международно събитие ще присъстват президентът на ПЕС Сергей Станишев и премиерите на Португалия и Гърция - Антониу Коща и Алексис Ципрас. Дебатът ще сложи началото на подготовката на левите в Европа за ключовите избори през май 2019 г., след които широка лява коалиция от всички прогресивни сили да сложи край на бюджетните рестрикции и орязването на социални разходи от десните, се посочва в съобщението. Тази дискусия ще продължи и на конгреса на ПЕС на 7-8 декември в Лисабон. \r\n\r\n Като домакини форума в Берлин ще открият лидерът на ГСДП Андреа Налес и генералният секретар на партията Клингебейл. Очаква се партията да излъчи и водещите си кандидатури за евроизборите през 2019 година - сегашния председател на парламентарната група на социалистите и демократите в ЕП Удо Булман и Катарина Байли. \r\n\r\n Дебатът на социалдемократите ще е в два дни, 60 дискусии на 10 сцени, с над 2000 участници, се казва в съобщението на офиса на Сергей Станишев. \r\n\r\n     \r\n \n\t\t\t\t\t\t", "date": "2018.11.10", "title": "Станишев, Коща, Ципрас и ГСДП на дискусия за евроизборите"}
{"url": "http://www.bnews.bg/article/251833-tsvetanov_prezidentat_radev_e_razedinitel_na_natsiyata", "text": "\n Президентът за пореден път доказа, че той е разединител, а не е обединител на нацията, каквато е функцията му според българската Конституция. Това заяви председателят на ПГ на ГЕРБ Цветан Цветанов. \r\n\r\n Зам.-председателят на управляващата партия каза това по повод на обръщението към нацията на президента Румен Радев. \r\n\r\n „За всички е ясно, че той е президент на БСП. За всички е ясно, че има координирани действия между БСП, Корнелия Нинова и Румен Радев. Това обаче не помага за решаване на проблемите на българските граждани“, каза още Цветанов. \r\n\r\n Според него разделението на властите е силата на демокрацията и между тях трябва да има институционално уважение и възможност за съвместна работа. \r\n\r\n „Трябва да отговорим дали днес президентът изпълнява функциите си като обединител на нацията и като човек, който трябва да се съобразява с парламентаризма. Дали му харесва парламентът или не, дали му харесват депутатите или не, дали на нас ни харесва или не - разделението на властите е силата на демокрацията и трябва да имаме уважение“, посочи Цветанов. \r\n \n\t\t\t\t\t\t", "date": "2018.11.10", "title": "Цветанов: Президентът Радев е разединител на нацията"}
{"url": "http://www.bnews.bg/article/251830-zapochva_uchenieto_na_nato_poseydon_2018_v_teritorialnite_vodi_na_balgariya", "text": "\n Започна българо-румънското противоминно учение \"Посейдон 2018\", на което българските Военноморски сили и Бургас са домакини. То се проведе в периода 9-17 ноември в териториалното море и прилежащата зона на Република България, в обявените полигони. Учението е планирано и ще се ръководи съгласно стандартите и процедурите на НАТО. \r\n\r\n \"Посейдон 2018\" е насочено към усъвършенстване на нивото на подготовката на личния състав от ВМС по планиране и провеждане на противоминни действия в коалиционен формат. \r\n\r\n В него ще участват фрегата \"Смели\", минният ловец \"Цибър\", базовият миночистач \"Прибой\", рейдовите миночистачи \"Капитан-лейтенант Кирил Минков\", \"Капитан-лейтенант Евстати Винаров\", хидрограните катери \"Контраадмирал Сава Иванов\" и \"Капитан I Ранг Борис Рогев\" от състава на българските Военноморските сили, миночистачът D.Nicolescu от Румънските ВМС, миночистачът Evropi от гръцките ВМС както и корабите от състава на Втората постоянна противоминна група на НАТО (SNMCMG 2) в Средиземно море. \r\n\r\n В групата освен българският миночистач \"Цибър\" участват флагманът FGS Rhein от германските ВМС, испанският миночистач SPS Turia, и турският миночистач TCG Erdemli. \r\n\r\n Щабът за контрол на учението се развръща в Пункта за базиране Бургас на Флотилия бойни и спомагателни кораби - ВМС. \r\n\r\n На 10 ноември от 13 часа до 15 часа в района на Морска гара - Бургас корабите, участващи в учението, ще бъдат отворени за посещение от граждани и гости на града. \r\n\r\n На 12 ноември от 10 часа в зала \"Петя Дубарова\" на Културен център \"Морско казино\" в гр. Бургас ще се проведе пресконференция на командира на Втората постоянна противоминна група на НАТО и командирите на кораби, участващи в учението. \r\n \n\t\t\t\t\t\t", "date": "2018.11.10", "title": "Започва учението на НАТО \"Посейдон 2018\" в териториалните води на България"}
{"url": "http://www.bnews.bg/article/251843-botev_se_razigra_nakraya_za_2_0_sreshtu_septemvri", "text": "\n \"Ботев\" Пловдив победи \"Септември\" с 2:0 в среща от 15-ия кръг на Първа професионална лига. Двете попадения паднаха в края на мача, а техни автори бяха двете резерви на \"канарчетата\" - Васил Шопов и Иван Василев. \r\n\r\n Така след мача домакините от Пловдив остават на 5-о място в класирането, а \"Септември\" са предпоследни. \r\n\r\n През първото полувреме двата отбора показаха не особено атрактивен футбол, а лек превес имаха домакините от \"Ботев\". Точни удари към двете врати липсваха, като и двата тима си размениха по една опасност, но топката излезе в аут. \r\n\r\n Първото по-сериозно положение в мача дойде секунди след старта на второто полувреме. Стивън Петков шутира силно от 7 метра, а топката излезе в аут. В 52-рата минута Вутов също стреля по посока на вратата, а стражът Янко Георгиев улови. \r\n\r\n \"Септември\" отговори с атака в 67-ата минута. Байду имаше възможност да открие резултата, но топката мина на сантиметри от гредата. Последваха нови пропуски на Стивън Петков и Пиргов. Балтанов също не успя да вкара. \r\n\r\n Все пак голът падна в 89-ата минута. Тогава Иван Стоянов направи груба грешка и не успя да изчисти добре. Васил Шопов се възползва и с бедро прати топката във вратата на \"Септември\" за 1:0. \r\n\r\n Минута след това Стилиян Николов спря нова атака на домакините с ръка, а съдията му показа червен картон и отсъди дузпа. Антонио Вутов обаче уцели страничния стълб, вместо да отбележи. Атаката продължи и друга резерва - Иван Василев, направи резултата 2:0 в последните секунди. \r\n \n\t\t\t\t\t\t", "date": "2018.11.10", "title": "\"Ботев\" се разигра накрая за 2:0 срещу \"Септември\""}
{"url": "http://www.bnews.bg/article/251832-finansistat_rumen_galabinov_pred_barekov_i_bayraktarov_simeonov_i_karakachanov_shte_sabotirat_ideyata_na_borisov_150_miliona_leva_da_badat_investirani_v_polza_na_maykite_na_detsa_s_uvrezhdaniya", "text": "\n Днес в предаването \"Бареков и Байрактаров без цензура\", което се излъчва всяка събота от 10:30ч. на живо по телевизия \"Евроком\", гост бе финансистът и икономист Румен Гълъбинов, който коментира приемането на Бюджет 2019 на първо гласуване. \r\n\r\n Експертът определи Бюджет 2019 като \"щедър към държавната администрация\".  \r\n\r\n Гълъбинов изрази мнение, че би следвало да се инвестира в образование - средно и висше, но не е съвсем ясно как ще стане това. Гостът отбеляза, че в бюджета са предвидени капиталови ремонти на определени училища, а идеята за въвеждане на таблети за учениците, която бе предложена изконно от Николай Бареков е далеч по - далновидна и продуктивна.  \r\n\r\n По повод разпределението на бюджета, гостът и водещите отбелязаха, че премиерът Борисов твърдо се е наложил с позиция, 150 милиона да бъдат инвестирани в полза на майките на деца с увреждания, въпреки несъгласието на Валери Симеонов и Красимир Каракачанов. Те прогнозираха, че същите противници на идеята на Борисов, ще го саботират,  защото не е регламентиран начинът, по който да бъдат вложени тези средства. \r\n\r\n Във връзка с данъчните изменения, Гълъбинов заяви, че от години насам данъците в България не са били намалявани, а напротив. Данъците за автомобилите се увеличават, имотния данък също предстои да бъде увеличен, прогнозира гостът.  \r\n\r\n   \r\n\r\n   \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2018.11.10", "title": "Финансистът Румен Гълъбинов пред Бареков и Байрактаров: Симеонов и Каракачанов ще саботират идеята на Борисов 150 милиона лева да бъдат инвестирани в полза на майките на деца с увреждания!"}
{"url": "http://www.bnews.bg/article/251827-11_novi_zashtiteni_spetsialnosti_predlaga_mon", "text": "\n Министерството на образованието и науката - МОН предлага към утвърдените 29 защитени специалности от професии в списъка за следващата учебна 2019/2020 година да се добавят още 11 нови специалности с фокус върху секторите машиностроене, електроника и автоматика, моторни превозни средства и транспортни услуги. \r\n\r\n А към Списъка със специалности от професии, по които се очаква недостиг от специалисти на пазара на труда, са добавени три търсени специалности - машини и системи с цифрово-програмно управление, промишлена електроника и технология на органичните вещества. С тях броят на специалностите в него става 57. \r\n\r\n Новите специалности и в двата списъка са предложени от отрасловите министерства и организациите на работодателите, като са разгледани и приети от междуведомствена комисия. \r\n\r\n С добавянето им към списъците се създават условия за прецизиране на държавния план-прием и насочването му за организиране и провеждане на качествено професионално образование и обучение на кадри за приоритетни икономически сектори, в които е налице слаб интерес от страна на учащите. \r\n\r\n Новите специалности създават и възможности за изпълнението на регионални програми и проекти, както и за обучение по специалности в нови или високотехнологични сектори. \r\n \n\t\t\t\t\t\t", "date": "2018.11.10", "title": "11 нови защитени специалности предлага МОН"}
{"url": "http://www.bnews.bg/article/251825-ruhna_osnovniyat_most_v_kavala", "text": "\n Един от най-натоварените мостове в гръцкия град Кавала се срути. Няма пострадали. Причината за тежкия инцидент все още не е изяснена, предаде БГНЕС. \r\n\r\n В момента на срутването на моста е имало един кран и един автомобил. Според гръцка медия съоръжението е рухнало заради пренатоварване. \r\n\r\n \"Само преди 3 години точно този мост беше отчасти ремонтиран и модернизиран\", пише още изданието.  \r\n \n\t\t\t\t\t\t", "date": "2018.11.10", "title": "Рухна основният мост в Кавала "}
{"url": "http://www.bnews.bg/article/251828-ne_e_za_vyarvane_kakvo_pravi_magi_halvadzhiyan_sas_spechelenite_pachki_ot_sadebni_dela", "text": "\n Като редица популярни личности у нас и Маги Халваджиян е завеждал не едно или две дела за клевета до този момент, повечето от които с благоприятен изход за него. \r\n\r\n По-интересно е обаче, какво прави с приходите от спечелени дела? Маги Халваджиян е продуцент на популярното и хитово шоу \"Като две капки вода\". Той е един от най-обичаните известни личности у нас, който винаги има будна гражданска позиция по различни казуси. Това всъщност е обща черта с брат му Джуди, който пък е продуцент на \"Господари на ефира\".  \r\n\r\n Близки приятели до клана Халваджиян издадоха оромна тайна, свързана с огромните пачки, които Магърдич печели от водени дела за клевета или обида. Това, което е решил да стори с парите обаче определено ще ви остави с отворени усти и ще ви шашне.  \r\n  \r\n \n\t\t\t\t\t\t", "date": "2018.11.10", "title": "Не е за вярване какво прави Маги Халваджиян със спечелените пачки от съдебни дела!"}
{"url": "http://www.bnews.bg/article/251819-razlyulya_gi_slab_trus_registriran_v_rayona_na_dobrinishte", "text": "\n Слабо земетресение беше регистрирано в района на Добринище в нощта срещу събота. Магнитудът му бил 2,3 по скалата на Рихтер, а дълбочината – около 7 км. \r\n\r\n Трусът е регистриран минути след полунощ. Няма данни за нанесени материални щети. \r\n \n\t\t\t\t\t\t", "date": "2018.11.10", "title": "РАЗЛЮЛЯ ГИ! Слаб трус регистриран в района на Добринище"}
{"url": "http://www.bnews.bg/article/251831-sotsiologat_i_analizator_doktor_petko_petkov_pred_barekov_i_bayraktarov_vliyanieto_na_sorosoidite_v_svetoven_mashtab_otslabva_osezaemo_se_useshta_i_u_nas", "text": "\n \"Влиянието на соросоидите в световен мащаб отслабва, осезаемо се усеща и у нас\", това зави социологът и политически анализатор доктор Петко Петков в предаването \"Бареков и Байрактаров без цензура\", което се излъчва всяка събота от 10:30 ч. на живо по телевизия \"Евроком\". \r\n\r\n Като експерт, той коментира междинните избори в САЩ, като обобщи случващото се, като се върна малко по - назад при изборите през 2016 -а година. Изборът на президента Тръмп, гостът определи като \"звучен шамар\" за всички анализатори и социолози, тъй като по неговите думи, Тръмп е довел до силно разместване на реформите в демократите и републиканците. \r\n\r\n Гостът отбеляза, че въпреки грешните прогнози на колегите му анализатори, че Тръмп е няма дълбочина в своите виждания и действия, американското общество му гласува доверие, което е ясен знак, че той много умело ръководи в момента поверената му държава. \r\n\r\n Запитан дали всички републиканци подкрепят Тръмп и ще може ли той да продължи да провежда своята политика на протекционизъм, гостът бе категоричен, че победата на Тръмп в Сената е много ключова, защото се случва много рядко в американската избирателна система. Петков сподели, че за последен път това се е случвало пред 80- е години на XX век.  \r\n\r\n Гостът заяви, че европейските консерватори могат да ликуват с Тръмп, защото тенденциите, които Америка задава като най - голямата политическа сцена са положителни за консерваторите и същите могат спокойно да следват мерките, които Тръмп налага.  \r\n\r\n Като новости в основните мерки, налагани на Тръмп, гостът отбеляза икономиката и безработицата, въпреки скептицизма на хората, които определиха наблягането на Тръмп върху социалната политика като инструмент за печелене на гласове. Реалните политически показатели на Америка обаче показват, че Тръмп работи усилено в тази посока. \r\n\r\n Според Петков в нагласата на американското общество се наблюдава одобрение към Тръмп, поради неговата лична политика, да пази американските ценности. \r\n\r\n По повод въпроса с миграцията, на която Тръмп е отявлен противник, гостът заяви, че българите трябва сериозно да преосмислим част от нашите решения, които ще вземаме за в бъдеще, но на този етап в българското общество остава усещането, че приемаме всичко, което ни се каже, без да мислим в перспектива. \r\n\r\n Запитан защо консервативната вълна е под въпрос в България, Петков заяви, че това е въпрос на тълтувание и анализ, но е заблуда, че консервативната вълна не съществува. Той изрази мнение, че политическите партии успяват да привлекат консервативния вот към себе си, като даде за пример БСП, които хората приемат за консерватори. Поради тази причина една консервативна партия не може да изпъкне, категоричен бе гостът.  \r\n\r\n Социологът отбеляза, че в основата на консерватизма стои реформата и съчетанието на силно консервативно мислене в България и необходимостта от реални реформи в държавата, може да роди интересна конфигурация в бъдещите движения и Парламенти на България.  \r\n\r\n Гостът заключи с това, че стратегията на Тръмп, да привлича работническите гласове, инвестирайки средства в работническите индустрии, води до големия му потенциал. Петков бе категоричен, че това може да се случи и в България, но ние грешно сме моделирали развитието на държавата, влагайки средства в администрация. \r\n \n\t\t\t\t\t\t", "date": "2018.11.10", "title": "Социологът и анализатор доктор Петко Петков пред Бареков и Байрактаров: Влиянието на соросоидите в световен мащаб отслабва! Осезаемо се усеща и у нас!"}
{"url": "http://www.bnews.bg/article/251789-yuksel_kadriv_stana_dvoen", "text": "\n Юксел Кадриев се е окръглил сериозно. Фотографите на „Ретро“ го уловиха с наедряло шкембе изпод ризата му, която едва задържала копчетата да не се пръснат при по-резки движения. \r\n\r\n Напълняването на Кадриев се дължало на нездравословния му начин на живот, недоспиването заради професията и най-вече на напредването на ЕГН-то. \r\n\r\n В началото на годината Юки удари 45 г., а по всичко личи, че макар и да е суетен мъж, не успява да устои на старостта. Освен надебелял новинарят на места е и оплешивял, а сивите краски в косата му са все по-преобладаващи. \r\n\r\n Кадриев вече е прехвърлил 110 кила и теглото му създавало сериозни проблеми на стилистите на БТВ, които трябвало да го снабдят с нови костюми, тъй като досегашните изведнъж му умалели. \r\n\r\n Юксел се мъчел да се втали, но напоследък нямал време за колоездене и плуване – двата му любими спорта, затова наблягал на цигарите, с надеждата вредният навик да убива вълчия му апетит. \r\n \n\t\t\t\t\t\t", "date": "2018.11.10", "title": "Юксел Кадрив стана двоен "}
{"url": "http://www.bnews.bg/article/251836-navodneniya_v_yordaniya_ima_zhertvi", "text": "\n 11 души са загинали при предизвикани от проливни дъждове внезапни наводнения вчера в Йордания. Продължава издирването на изчезнали, предадоха Франс прес и Асошиейтед прес. \r\nВчера наводненията обхванаха няколко района на Йордания, включително в древния град Петра, чиито сгради са построени от розов камък. Стотици посетители на града се насочиха към по-високите места вчера, след като водата покри тесния каньон, водещ до Съкровищницата на фараона. \r\nГоворителката на правителството Джумана Гнеймат и представители на агенцията за гражданска отбрана съобщиха, че броят на загиналите е нараснал тази сутрин с откриването на още едно тяло на юг от столицата Аман. Търсенето на оцелелите продължава. \r\nСлед внезапните наводнения бе затворена магистрала през пустинята, водеща към южните части на страната. Властите съобщиха, че са евакуирали 3762 туристи от различни националности и призовават жителите, намиращи се близо до водни басейни и мостове, да се евакуират преди очакваните нови дъждове, предаде АФП. \r\nПреди две седмици наводнения близо до Мъртво море отнеха живота на 21 души, повечето от които деца, припомня АП. \r\n \n\t\t\t\t\t\t", "date": "2018.11.10", "title": "Наводнения в Йордания! Има жертви!"}
{"url": "http://www.bnews.bg/article/251823-napusna_ni_pisatelyat_hristofor_tzavela", "text": "\n На 84-годишна възраст ни напусна писателят Христофор Дзавела - родолюбецът, който прекрачи култури и граници, но винаги пазеше връзката със своите корени. Той съхрани за бъдещето хиляди народни песни, приказки и поговорки от Македония. \r\n\r\n За кончината му съобщи във Фейсбук художникът Христо Христов. \r\n\r\n \"На 9 ноември 2018, почина в съня си писателят, историк, фолклорист и създател на телевизионната поредица по БНТ \"Потомците разказват\" Христофор Тзавелла. \r\n\r\n Роден в Егейска Македония през 1934 г. в един от най-значимите родове на Балканите с многовековна историческа памет от Северен Епир, Гърция, обединили съпротивата срещу Али паша Янински в края на XVIII и началото на XIX век, и написали с кръвта си някои от най-храбрите страници на Гръцкото освободително въстание.  \r\nПо майчина линия Тзавелла принадлежи към рода на костурския и преспански войвода Илия Дигала, един от най-активните дейци на ВМРО в Западна Македония. Едва на 14-годишна възраст той изживява една от големите трагедии на Гражданската война в Гърция, след като е депортиран през 1948 г с още стотици други деца-бежанци в тогавашна социалистическа Чехословакия. \r\n\r\n Следва в Бърно, а по-късно се установява в Торонто, Канада, където основава вестник и радиопрограма, посветени на Национално-освободителните борби в Македония и дейността на македонската емиграция. Завършва още английски език и литература и режисура в Ню Йорк. \r\n\r\n През 60-те години се установява в България, където продължава своята патриотична и всеотдайна литературна, историческа и фолклорна дейност. Тзавелла изследва, събира и систематизира колосален фолклорен труд от десетки хиляди народни песни, приказки и поговорки от Македония. \r\n\r\n Издава исторически трудове, работи и твори на английски, гръцки, чешки и български език до деня на смъртта си, доказвайки с нечовешката си творческа издръжливост записаната от него крилата фраза: \"Живите затварят очите на мъртвите, мъртвите отварят очите на живите!\" Поклон пред паметта му!\" - пише Христо Христов. \r\n \n\t\t\t\t\t\t", "date": "2018.11.10", "title": "Напусна ни писателят Христофор Тзавела"}
{"url": "http://www.bnews.bg/article/251826-17_godishnata_vnuchka_na_sofiya_rotaru_se_zasne_v_gola_fotosesiya", "text": "\n \r\n\r\n Момичето беше снимано в доста пикантен вид, наметнала якето си върху голо тяло. \r\n\r\n В началото на 2017 г. София бе призната за най-добър модел според Mercedes Fashion Days в Киев. Наскоро внучката на Ротару призна, че иска да следва стъпките на баба си: тя записа първата си песен и я представи в интернет. \r\n  \r\n \n\t\t\t\t\t\t", "date": "2018.11.10", "title": "17-годишната внучка на София Ротару се засне в гола фотосесия"}
{"url": "http://www.bnews.bg/article/251822-v_ruse_organizirat_protesten_avtopohod_sreshtu_mrasniya_vazduh", "text": "\n Граждани на Русе организират протестен автопоход, 30 години след хлорните обгазявания в града. \r\n\r\n Протестът е организиран в  социалните мрежи. Русенци настояват да се  вземат мерки срещу отровните миризми, които се усещат в града. \r\n\r\n Шествието от автомобили ще започне в 11 часа и ще премине по основните булеварди. Крайната точка е „Дунав мост”, където протестиращите възнамеряват да затворят достъпа до граничния пункт. \r\n\r\n Хората искат адекватни действия от страна на институциите, тъй като не вярват на резултатите на екоинспекцията, според която няма обгазявания. Чашата на търпението преля след пожара на сметището, при който целият град в продължение на няколко дни бе обвит в неприятна миризма, а децата отидоха с маски на училище. \r\n\r\n „Пак сме на протест, защото след всичките ни опити нещата да се нормализират, няма никакъв ефект. Изслушахме министри, депутати, политически лица и всички възможни органи, които ни обясниха как въздухът е кристално чист, а ние продължаваме да усещаме миризми…”, обясни Галичка Николова. \r\n\r\n „Аз бях от поколението, което израсна с маска на лицето, с маска ходех на градина и на училище, всеки ден ми кървеше носът. Сега тя живее с инхалатор, както всички деца в Русе. Не искам това да продължава повече”, посочва и Калоян Крумов. \r\n \n\t\t\t\t\t\t", "date": "2018.11.10", "title": "В Русе организират протестен автопоход срещу мръсния въздух"}
{"url": "http://www.bnews.bg/article/251820-nedostig_na_lichni_lekari_v_tsyalata_strana", "text": "\n Недостиг на лични лекари. Общопрактикуващите лекари в България стават все по-малко и са все по-възрастни. Има области, в които повече от 10 години няма разкрита нито една нова практика. Проблемът беше повдигнат отново след смъртта на бебе в Харманли, чиито родители не успели да му намерят личен лекар. \r\n\r\n Д-р Райна Димитрова е единственият общопрактикуващ лекар - педиатър в Харманли. Миналата година другият прекратил практиката си. В града има около 4 000 деца, а педиатрите са едва 7, но никой, освен д-р Димитрова, не иска да бъде личен лекар. \r\n\r\n Проблемът всъщност засяга цялата страна. Средната възраст на личните лекари гони 60 години. А млади хора, според лекарите, няма основно заради заплащането, но и заради ограничения в работата. \r\n \n\t\t\t\t\t\t", "date": "2018.11.10", "title": "Недостиг на лични лекари в цялата страна"}
{"url": "http://www.bnews.bg/article/251817-gorski_pozhari_bushuvat_v_kaliforniya_9_dushi_sa_zaginali", "text": "\n Най-малко деветима човека са вече загиналите в горските пожари, бушуващи из американския щат Калифорния, а трийсет и петима са безследно изчезнали, предаде Ройтерс. \r\n\r\n Телата на всичките жертви са намерени в или около град Парадайз в планински район в северната част на щата, където са унищожени над 6700 жилищни и други сгради. \r\n\r\n Пет от жертвите са били застигнати от огнената стихия в автомобилите си или около тях, трима извън жилищата си и един в дома си, каза шерифът на окръг Бют. \r\n\r\n По данни на щатските власти пожарът, наречен Камп, е един от най-опустошителните в историята на Калифорния, посочва БТА. Трима пожарникари са получили наранявания. \r\n\r\n Американски звезди на шоубизнеса са сред хилядите, които бяха евакуирани заради огъня, избухнал в калифорнийския окръг Вентура. Сред напусналите домовете си в Малибу са телевизионната водеща и модел Ким Кардашиян, певиците Лейди Гага, Иги Азалия и Шер, както и режисьорът Гийермо дел Торо. \r\n\r\n Лейди Гага съобщи, че напуска района в петък сутринта. Тя публикува в Инстаграм снимка на небе, закрито от дим. \r\n\r\n „Аз се притеснявам за дома си, но не мога да направя нищо. Къщите на мои приятели вече изгоряха\", пише Шер в Туитър. \r\n\r\n Холивудският режисьор Гийермо дел Торо е евакуиран от своя дом, наречен „Bleak House”, където е изоставил колекцията си от книги, фигурки на чудовища, ескизи на филми и костюми и предмети от филмов реквизит. \r\n\r\n Къщите на няколко знаменитости вероятно вече са изгорели в пожара. Според портала Ти Ем Зи вилата на американската телевизионна звезда Кайли Дженър е изгоряла в петък. \r\n \n\t\t\t\t\t\t", "date": "2018.11.10", "title": "Горски пожари бушуват в Калифорния, 9 души са загинали"}
{"url": "http://www.bnews.bg/article/251800-rozmari_i_richard_se_sabraha", "text": "\n Двамата съквартиранти от приключилия вече сезона на VIP Brother - Розмари Тишер и Ричард Величков, които се прочуха с авантюрата си в къщата, публикуваха стори в социалните мрежи. \r\n\r\n Кадърът е придружен от надпис: \"Дали наистина всичко ще бъде ОК???\" \r\n\r\n Срещата им не е тайна, а е била в студиото на \"Господари на ефира\", пишат от \"Монитор\". Според спекулации от страна на фенове е възможно двамата да са продължили романса си и извън къщата. \r\n\r\n Манекенката Розмари Тишер и фитнес инструкторът Ричард Величков имаха кратка афера пред камерите на риалити шоуто. Въпреки че Роузи нееднократно обясняваше, че има годеник в Германия, тя се впусна във флирта с Ричи. Разочарованието обаче дойде съвсем скоро, когато моделът разбра, че фитнес инструкторът се е похвалил пред останалите мъже във формата, че е правил секс с нея. В крайна сметка Роузи каза, че е простила на Ричи. \r\n \n\t\t\t\t\t\t", "date": "2018.11.10", "title": "Розмари и Ричард се събраха "}
{"url": "http://www.bnews.bg/article/251818-mikrobus_s_migranti_katastrofira_v_gartsiya", "text": "\n Един човек загина, а 20 са ранени при катастрофа между товарен автомобил и микробус, пълен с мигранти, съобщава „Фокус”.Инцидентът е станал в 20:30 ч. на изхода от Солун при Враснон.  \r\n\r\n Според местните медии, катастрофата е станала след полицейско преследване. В резултат на произшествието един човек е загинал, а 20 са ранени, от които пет деца. \r\n\r\n Едно от тях е получило черепно-мозъчна травма. На място са пристигнали 12 линейки. Всички пострадали са транспортирани до болници в Солун. \r\n \n\t\t\t\t\t\t", "date": "2018.11.10", "title": "Микробус с мигранти катастрофира в Гърция"}
{"url": "http://www.bnews.bg/article/251821-tramp_obvini_makron_che_iska_da_gradi_armiya_sreshtu_sasht", "text": "\n Американският президент Доналд Тръмп изтълкува желанието на френския си колега за създаване на европейска армия като враждебност към САЩ. \r\n\r\n В постинг в Туитър той го определи като обидно. \r\n\r\n \"Френският президент Макрон току-що предложи Европа да създаде собствени въоръжени сили, за да се защитава от САЩ, Китай и Русия. Това е много обидно, но може би Европа първо трябва справедливо да плати своя дял от НАТО, който САЩ субсидират щедро.\" - гласи публикацията на Тръмп. \r\n\r\n На 6 ноември Макрон заяви в ефир ана радио \"Europe 1\", че европейците няма да могат да се защитят без \"истинска европейска армия\". Френският президент поясни, че това се налага с оглед на поведението на Русия и Китай и дори САЩ, тъй като ЕС не може \"да разчита само на САЩ\" - без да поставя САЩ под общ знаменател с Русия и Китай и без да предполага военно противопоставяне с американската страна. \r\n \n\t\t\t\t\t\t", "date": "2018.11.10", "title": "Тръмп обвини Макрон, че иска да гради армия срещу САЩ"}
