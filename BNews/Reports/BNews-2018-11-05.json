{"url": "http://www.bnews.bg/article/251554-rohani_sreshtu_tramp_ikonomicheska_voyna_bez_poshtada", "text": "\n От днес влизат в сила санкциите, наложени от САЩ срещу Иран. Причината за тях обясни американският президент Доналд Тръмп: \r\n\r\n „По смисъла си иранското споразумение трябваше да допринесе до регионалния и международния мир и сигурност и докато САЩ спазват поетите ангажименти, иранският режим продължава да разпалва конфликт. С излизането ни от сделката ще работим с нашите съюзници да намерим истинско и трайно решение за иранската ядрена заплаха. Това включва и усилие да елиминираме заплахата от иранската балестична програма”. \r\n\r\n В отговор президентът на Иран  Хасан Рохани заяви категорично,че страната му ще наруши санкциите. \r\n\r\n \"С чест ще нарушим санкциите, защото те са жестоки и са срещу международното право, срещу резолюциите на ООН. Затова ще го нарушим и всички други трябва да направят същото. Американците трябва да бъдат наказани завинаги”, каза Хасан Рохани. \r\n\r\n „Санкциите, наложени на Иран, са много тежки. Тръмп реално се опитва да задуши икономиката на Иран и по този начин да намали влиянието й в региона. Абсолютно безпощаден е”, обясни в коментар за рубриката „КоментарНо” на предаването „Плюс-Минус” водещият Кузман Илиев. \r\n\r\n „България трябва внимателно да следи процесите, защото, ако това напрежение се обтегне още повече и евентуално доставките и предлагането на петрол се дестабилизира, това може да доведе до повишаване на крайните цени на бензина и на дизела у нас”, добави Владимир Сиркаров. \r\n \n\t\t\t\t\t\t", "date": "2018.11.05", "title": "Рохани срещу Тръмп: Икономическа война без пощада"}
{"url": "http://www.bnews.bg/article/251556-nikolay_vasilev_grazhdanskata_otgovornost_shte_stane_1000_lv_ako_nyama_tavan_na_obezshteteniyata", "text": "\n Бившият министър икономиката и вицепремиер Николай Василев заяви пред бТВ, че подкрепя въвеждането на таван от 20 000 лв. обезщетение за близките на починал при катастрофа. Той поясни, че става въпрос за по-малката част от цялостното обезщетение, което се разделя на материални и нематериални щети. \r\n\r\n „Ако са верни цифрите, които видях в медиите, че в ЕС таваните обикновено са между 5000 и 25 000 евро, България не може да очаква да има по-голяма цена на Гражданската отговорност и по-големи обезщетения от Западна Европа. От информацията, която имам, по-скоро подкрепям варианта на Менда Стоянова. След тази обществена дискусия може да бъдат променени цифрите, но да се остави без таван означава „Гражданската отговорност” да се приготвим да бъде 1000 лв.”, заяви икономистът. \r\n\r\n Василев определи Бюджет 2019 като „бюджет на голямото раздаване и никакви реформи”. Той посочи, че даването на пари в определена сфера не е реформа. \r\n\r\n „Всяка година бюджетът расте при намаляващо население обаче го наричаме все по-лош и постен. Бюджет 2019 си е направо тлъста лазаня, защото вдига разходите с 5 млд. лв., което май никога не е било. Това е един много щедър бюджет, не е изненада, че ще се хареса на синдикатите, защото всичко се увеличава – заплати, пенсии, разходи във всички пера”, коментира Василев. \r\n\r\n Бившият вицепремиер заяви, че държавата е в добро бюджетно състояние, но се очертава инфлация. \r\n\r\n „Няма реформи – няма лошо да се вдига заплатата на държавните служители, но не трябва да забравяме, че през последните години техния брой постоянно се увеличава. Когато аз бях министър намалихме държавната администрация със 17 хил. души – сега сигурно са назначени 20 хил. души”, посочи Василев. \r\n \n\t\t\t\t\t\t", "date": "2018.11.05", "title": "Николай Василев: Гражданската отговорност ще стане 1000 лв., ако няма таван на обезщетенията"}
{"url": "http://www.bnews.bg/article/251558-chervena_voda_ot_cheshmata_stresna_zhiteli_na_chepelare", "text": "\n Вода с червен цвят стресна жителите на Чепеларе, съобщи бТВ. \r\n\r\n Тази сутрин, заради планов ремонт на ВиК-Смолян на улиците „Бор” и „Зорница” в Чепеларе, е извършена подмяна на спукан кран при присъединяване към водопреносната мрежа. \r\n\r\n Заради ремонта водата била спряна, като за това гражданите били информирани със съобщения. Мътната вода с червен цвят, която тръгнала от чешмите след това, притеснила хората.   \r\n\r\n На въпрос нормално ли е след ремонт да тече такава вода, от ВиК-Смолян отговориха: „По принцип има такъв период, особено, когато тръбите са метални – от високото налягане и от това, че дезинфекцията е добра. Нормално е, след като сме правили реконструкцията, да тръгнат такива води”, обясни ръководителят на експлоатационен район „Чепеларе” – Иван Дафов. \r\n\r\n Аварията е отстранена и проблеми с водата вече няма. Община Чепеларе имала и готов проект за пречиствателна станция за питейни води и търси финансиране. За подмяна на старите метални тръби в града обаче финансирането се оказва трудно. \r\n\r\n „Относно ремонтите на водопроводната мрежа в селата - ние може да кандидатстваме по ПУДООС. Кандидатствали сме с проекти, но за момента няма одобрени финансирания. Що се отнася до рехабилитация на водопроводната мрежа в града, ние не попадаме в параметрите за финансиране по ПУДООС  - до 2 хил. жители, защото жителите на Чепеларе са над 5 хил. А в същото време не попадаме и в критериите по ОП „Региони в растеж”. Знаете – там са допустими само 49 общини, така че разчитаме единствено и само на реализиране на мерките по инвестиционната програма на ВиК асоциацията“, коментира кметът на Чепеларе Славка Чакърова. \r\n\r\n Община Чепеларе е член на ВиК асоциацията. За изминалите две години предвидените инвестиции във водопроводната мрежа са в рамките на километър. \r\n \n\t\t\t\t\t\t", "date": "2018.11.05", "title": "Червена вода от чешмата стресна жители на Чепеларе"}
{"url": "http://www.bnews.bg/article/251555-stoichkov_ako_ne_byah_stanal_futbolist_mozhe_bi_shtyah_da_sam_lekoatlet", "text": "\n Легендата на българския футбол Христо Стоичков заяви за \"Плюс-Минус. Коментарът след новините\", че е трудно да се изкачиш до върха, но е още по-трудно да се задържиш на него. Най-лесно е да паднеш, добави футболистът. \r\n\r\n \"Първата пречка в живота ми беше, когато се появиха хора, които ми казаха, че няма да играя футбол, защото не ставам. Те се опитаха да убият детската ми мечта. Ако не бях станал футболист, може би щях да съм лекоатлет\", каза Стоичков. \r\n\r\n По думи на футболиста в напрегнати ситуации няма място за притеснение. Той заяви, че винаги е бил уверен, защото зад него стои цял отбор, който разчита на него.  \r\n\r\n \"Това е дълг, който аз трябва да изпълня. Трябва да бъда максимално концентриран, за да бъде възнаграден трудът на моите колеги\", каза още Камата. \r\n\r\n Според него обстановката в страната не може да се сравнява с тази, която е била преди години. По неговите думи тогава се наблюдава огромен успех в цялата спортна сфера, а не само във футбола, благодарение на реда и дисциплината. \r\n\r\n \"Сега нямаме стратегия за бъдещето\", на мнение е Стоичков. \r\n\r\n \"Имам вина, че не успях да класирам отбора за световно първенство. Тогава реших, че е време да затворя тази страница и да се оттегля\", заяви футболната легенда. \r\n\r\n Според него е грешно българските футболисти да бъдат сравнявани, особено когато става въпрос за личности, които са символи на България. \r\n \n\t\t\t\t\t\t", "date": "2018.11.05", "title": "Стоичков: Ако не бях станал футболист, може би щях да съм лекоатлет"}
{"url": "http://www.bnews.bg/article/251562-karakachanov_se_otkaza_da_krade_300_miliona_ot_ruski_samoleti_sled_kato_go_sgashtiha_s_prodazhbata_na_falshiva_balgarska_samolichnost", "text": "\n Опитът на военния министър да ремонтира стари руски самолети в Беларус срещу комисионна от 100 милиона претърпя крах. Каракачанов трябваше да избира между белезниците за продажба под масата на българско гражданство и отказ от комисионните и сделката за ремонта на самолетите.  \r\n\r\n Избра да предаде аверите си, които участваха в схемата с паспортите и да спаси дебелата си кожа!  Достоен избор за един истински “фалшив войвода”! Хем наакан до ушите, хем лаком до пръсване за тлъста македонска наденица. \r\n\r\n Входната сума в търга, която предложи шкембе воеводата беше 132 484 980 евро, което се равнява на  311 млн. лв с ДДС. \r\n\r\n Някак си изведнъж и подозрително спонтанно обаче, Каракачанов върна доклада на комисията с настояване преговорите да бъдат подновени. \r\n\r\n Усетил опасността, която го грози и че много здраво е \"пресолил манджата\", паспортното вице реши за момент да спре с кражбите и добре оттренирата маневра \"лява ръка - десен джоб\" да бъде преустановена. Вярваме, че е за кратко, докато скандалът отшуми. \r\n\r\n   \r\n \n\t\t\t\t\t\t", "date": "2018.11.05", "title": "Каракачанов се отказа да краде 300 милиона от руски самолети, след като го сгащиха с продажбата на фалшива българска самоличност!"}
{"url": "http://www.bnews.bg/article/251560-sadat_zasedava_pred_strelka_5_na_zhp_liniyata_v_hitrino", "text": "\n Изнесено съдебно заседание на Шуменския окръжен съд по делото за железопътното произшествие в Хитрино се състоя в района на жп гарата в населеното място. При продължилия повече от един час оглед на стрелка номер 5 и на жп съоръжения, направен по искане на защитата и уважено от съда, бе осигурен времеви прозорец, по време на който влакове не се движеха. \r\n\r\n На него присъстваха съдебният състав, прокурор Маргарита Георгиева, адвокати на подсъдимите и на семействата на пострадалите и загиналите, свидетели и експерти по жп съоръжения. \r\n\r\n По време огледа стана ясно, че изнесеното заседание се прави на място, за да може на следващото съдебно заседание, насрочено за 15 ноември, при изслушване на технически експертизи да има визуална представа от съоръженията, сред които срелка номер 5. \r\n\r\n Демонстрирана бе и работата й при отключено, незаключено и междинно състояние. Бяха направени и множество фотографии, които ще бъдат сравнявани с наличните доказателствени материали по делото, сред които снимки от огледа след инцидента. Ще се сравнява и в какво положение е била тогава стрелката. \"Искаме да видим инфраструктурата как трябва да бъде, след като знаем от огледа как е била след инцидента\", каза Ивайло Йорданов - адвокат на един от обвиняемите. \r\n\r\n На следващото съдебно заседание по делото ще бъдат изслушвани вещи лица, изготвили допълнителна пожаро-техничаска експертиза, назначена от съда. На него се очаква да бъдат представени и техническа експертиза за дерайлирането на железопътната композиция, и комплексна техническа експертиза, отбелязва говорителят на Шуменския окръжен съд Стилиян Стилиянов. \r\n\r\n Обвиняеми по делото са машинистите Димитър Михнев и Радослав Петков, и двамата от Русе, управлявали дерайлиралата на 10 декември 2016 г. в района на гара \"Хитрино\" влакова композиция, превозваща пропилен и пропан-бутан. От последвалия взрив загиват 7 души, а 29 са пострадали; разрушени са е са нанесени щети на десетки сгради в населеното място. \r\n \n\t\t\t\t\t\t", "date": "2018.11.05", "title": "Съдът заседава пред стрелка №5 на жп линията в Хитрино"}
{"url": "http://www.bnews.bg/article/251561-razkriha_motivi_i_detayli_za_zhestokoto_futbolno_ubiystvo_v_braziliya", "text": "\n Жестокото убийство на Даниел Кореа, футболист в Бразилия, развълнува страната преди дни. А сега вече са ясни и детайлите около него, както и мотивите на извършителя. \r\n\r\n 24-годишният Кореа бе футболист на Сао Пауло, който играеше под наем в Сао Бенту. \r\n\r\n Убийството е станало в къщата на бизнесмена Едисон Бритес, който е празнувал 18-ия рожден ден на дъщеря си Алана. Версията на арестувания за извършеното деяние е, че е заварил футболиста полугол в стая от къщата, опитващ да изнасили съпругата му Кристина. Но намерени в телефона на приятел на убития съобщения в чат на WhatsApp, промениха изцяло картинката на събитията. \r\n\r\n Даниел Корея не е опитвал да изнасили съпругата на бизнесмена, а е правил секс с нея в една от спалните на къщата, докато партито вървяло с пълна сила. \r\n\r\n Той пратил и снимка (долу) на приятеля си, на която Кристина се вижда на леглото зад него, като написал: \"Оправих майката на рожденичката\". В отговор е бил предупреден, че \"ако онзи те хване, лошо ти се пише\". Именно това се е случило. \r\n\r\n Приятели на Едисон Бритес твърдят, че не са го удържали и той е убил Даниел Кореа. Но и това едва ли е точно така. \r\n\r\n Аутопсията разкри, че футболистът е с прерязано гърло и отрязани гениталии, накълцан по цялото тяло с повече от един остър предмет. Смята се, че извършителят не е можел да го стори сам и без помощ. \r\n\r\n     \r\n \n\t\t\t\t\t\t", "date": "2018.11.05", "title": "Разкриха мотиви и детайли за жестокото футболно убийство в Бразилия"}
{"url": "http://www.bnews.bg/article/251541-seksi_rumanka_zabi_bivshiya_na_rusata_zlatka", "text": "\n Любимата танцьорка на Слави Трифонов румънката Даниелла Елла успя да хване в мрежите си бившия годеник на Златка Райкова Георги Валентинов. \r\n\r\n ММА боецът бе специален гост в най-вървежното заведение и пристигна след международното състезание по муайтай и кикбокс у нас в петък. Той се настани в най-шумното сепаре до Даниел Илиев, който разгроми Юсуф Сайди в битката за европейската титла в категория до 82 кг. \r\nЗаедно с тях празнува и рапърът Алек Пи. Тримата не отлепиха поглед от румънката Даниелла Елла, станала популярна с това, че през септември успя да съблече Слави в ефир. Неустоимата грация хвърляше по едно око на здравите момци, но най-много я впечатлиха усмивката и чара на Валентинов. \r\n\"Ще си тръгна с него“, каза на чист български красавицата, която изпълни номер „ала стриптийза“ на Ким Бейсинджър от филма „Девет седмици и половина“, пише „България Днес“.   \r\nПрез цялото време Елла не го изпускаше от очи. На края на вечерта лепна шумна целувка на Георги и си тръгна с него. „След нея Георги окончателно ще забрави за Златка. Тя не го заслужава, защото е добро момче, а на нея това не й е достатъчно“, споделиха приятели на Валентинов, които са категорични, че Райкова едва ли ще изкара повече от половин година с Благой Георгиев. \r\n \n\t\t\t\t\t\t", "date": "2018.11.05", "title": "Секси румънка заби бившия на Русата Златка"}
{"url": "http://www.bnews.bg/article/251557-mikrobus_blasna_i_ubi_peshehodets_na_krastovishte_v_sofiya", "text": "\n Микробус блъсна пресичащ пешеходец на кръстовището на булевардите \"Христо Ботев“ и „Мария Луиза“ в София. Сигнал за тежка катастрофа е подаден малко след 16:30 часа. \r\n\r\n На място веднага са изпратени екипи на полицията и Спешна помощ. Установена е самоличността на мъжа – 40-годишен. При качването му в линейката, той е починал. Извършен е оглед. По случая е образувано досъдебно производство. \r\n \n\t\t\t\t\t\t", "date": "2018.11.05", "title": "Микробус блъсна и уби пешеходец на кръстовище в София"}
{"url": "http://www.bnews.bg/article/251559-osem_strani_vremenno_sa_izklyucheni_ot_sanktsiite_na_sasht_sreshtu_iranskiya_petrolen_sektor", "text": "\n Осем страни временно са изключени от санкциите на САЩ срещу иранския петролен сектор и ще могат да продължат да купуват ирански петрол, обяви днес държавният секретар на САЩ Майк Помпейо, цитиран от Ройтерс. \r\n\r\n Освободените от санкции страни са Китай, Гърция, Индия, Италия, Турция, Южна Корея, Тайван и Япония. Съгласно законите на САЩ правото на изключение може да се предоставя за срок до 180 дни. \r\n\r\n САЩ днес въведоха отново и затегнаха икономическите санкции срещу петролния, банковия и транспортния сектор на Иран, след като президентът Доналд Тръмп оттегли страната си от ядреното споразумение с Техеран. \r\n \n\t\t\t\t\t\t", "date": "2018.11.05", "title": "Осем страни временно са изключени от санкциите на САЩ срещу иранския петролен сектор"}
{"url": "http://www.bnews.bg/article/251550-falshifikatorite_na_pari_polzvali_kurierski_firmi_za_materialite_si", "text": "\n ГДБОП посъветва фалшификаторите на пари да не използват куриерски фирми за доставка на материалите. Поводът стана разбита печатница за пари във Варна, която отпечатала над милион щатски долара. Грешката на фалшификаторите обаче била, че ползвали именно куриерски фирми за доставка на материали и така били проследени от разследващите, уточни шефът на ГДБОП ст. ком. Ивайло Спиридонов. От прокуратурата съобщиха и за 13 задържани българи за трафик на културно-исторически ценности. \r\n1 350 000 фалшиви щатски долара са иззети при акция на прокуратурата и ГДБОП във Варна в петък. Задържани са общо трима души, които вече са оставени за постоянно в ареста. Директорът на ГДБОП ст. ком. Ивайло Спиридонов разкри подробности около акцията: \"Това, което позволи да се стигне до тези лица, е, че допускаха няколко грешки. Едната от тях беше, че с помощта на куриерски фирми пристигаха част от материалите, които са необходими за производството на тези фалшиви документи и фалшиви долари\". \r\n  \r\nНад 30 000 културно-исторически ценности пък са иззети при друга акция. Арестувани са общо 13 българи, чиято престъпна група действала на територията на България и Испания, заяви ръководителят на Спецпрокуратурата Димитър Франтишек: \"Задържани са 13 лица за трафик и държане на 30 600 културно-исторически ценности - амулети, дребни украшения и други подобни от металокерамика и други материали\". \r\n  \r\nЧетири от лицата са задържани в България, останалите девет – в Испания, където и ще се гледа делото. \r\n \n\t\t\t\t\t\t", "date": "2018.11.05", "title": "Фалшификаторите на пари ползвали куриерски фирми за материалите си"}
{"url": "http://www.bnews.bg/article/251549-nad_80_dushi_otvlecheni_v_kamerun", "text": "\n Над 80 души, повечето от които деца, бяха отвлечени от училище в град Баменда в Западен Камерун днес, предаде Ройтерс, позовавайки се на местните власти. Засега никой не е поел отговорността за отвличането в англоговорящия район на страната, където сепаратисти се борят да създадат отделна държава. \r\nАсошиейтед прес разпространи видеозапис с отвлечените ученици, качен в социалните медии от група, наричаща себе си \"Амба бойз\", по аналогия с държавата Амбазония, която сепаратистите се опитват да създадат в северозападните и югозападните райони на Камерун. Във видеото похитителите заявяват, че ще освободят учениците, само след като бъдат изпълнени исканията им. \r\nВ знак на протест срещу франкофонското правителство на президента Пол Бия сепаратистите налагаха вечерен час и затваряха училища, припомня агенцията. \r\n\"Общо 81 души, включително директорът, бяха отвлечени и отведени извън града\", казаха пред Ройтерс източници от въоръжените сили. \r\nПравителствен говорител заяви, че властите следят случая, но отказа да даде повече подробности. \r\n\r\n Сепаратисткото движение се усили през 2017 г., след като правителството разпръсна мирни демонстрации. Мнозина избягаха в Баменда и други градове, за да потърсят спасение в по-спокойните франкофонски райони. \r\n \n\t\t\t\t\t\t", "date": "2018.11.05", "title": "Над 80 души отвлечени в Камерун!"}
{"url": "http://www.bnews.bg/article/251545-96_godishnata_stoyanka_mutafova_pretarpya_nov_intsident", "text": "\n 96-годишната Стоянка Мутафова е претърпяла нов инцидент, заради който се налага да преустанови всичките си изяви. Това съобщи самата тя в официалния си профил във Фейсбук. \r\n\r\n Актрисата не уточнява какво точно се е случило, нито какво е здравословното й състояние в момента, но пише:  \r\n\r\n \"Уважаема публика, с огромно неудобство и извинение съобщавам, че поради нелеп инцидент от тази сутрин (4 ноември - бел.ред), който отново ме изкара извън релси здравословно и психически, ще трябва да преустановя за няколко месеца всички мои изяви, по настояване на личния ми лекар. \r\n\r\n Изказвам своите извинения, че за втори път няма да се срещна с публиката в Добрич, както на нея, така и на прекрасните организатори, които вложиха толкова труд и старание! \r\n\r\n Аз съм също много разочарована като вас, но явно трябва да се кротна на моите почти 97 години! Бъдете здрави! \r\n\r\n Ваша: Стоянка Мутафова\" \r\n \n\t\t\t\t\t\t", "date": "2018.11.05", "title": "96-годишната Стоянка Мутафова претърпя нов инцидент"}
{"url": "http://www.bnews.bg/article/251542-rayna_naznachi_lyubovnika_si_za_shofyor", "text": "\n Фолкдивата Райна назначи новия си любим за личен шофьор, сигнализираха наблюдателни фенове. Певицата отскоро е щастлива в обятията на ММА боеца Валери Тюлеков. Искрите между тях пламнали в родния и на двамата град Сандански, писа „Телеграф“. \r\n\r\n Тюлеков е на 27 години и е запален фитнес маниак, а Райна често тренира с него. Изпълнителката на „Зле те чувам“ му е кака с десетилетие, но възрастовата разлика не ги притеснява. Според запознати Райна и Валери се разбират много добре, тъй като делят една зодия – Везни. \r\n \n\t\t\t\t\t\t", "date": "2018.11.05", "title": "Райна назначи любовника си за шофьор"}
{"url": "http://www.bnews.bg/article/251552-rusiya_izprati_nay_novata_si_fregata_s_krilati_raketi_v_sredizemno_more", "text": "\n Русия изпрати най-новото попълнение на Черноморския си флот - фрегатата \"Адмирал Макаров\", въоръжена с далекобойни крилати ракети \"Калибър\", в Средиземно море. Тя е отплавала от кримската си база в Севастопол днес и е поела към проливите Босфора и Дарданелите, предадоха Асошиейтед прес и Ройтерс. \r\n\r\n Фрегатата ще се включи към постоянната руска военноморска ескадра в Средиземно море, се казва в съобщението на руското министерство на отбраната. \r\n\r\n В сирийската война Русия вече неведнъж е изстрелвала крилати ракети \"Калибър\" от фрегати и подводници от Средиземно море по военни цели на сирийска територия в подкрепа на офанзивни действия на сирийската армия, отбелязва Ройтерс. \r\n\r\n Московският всекидневник \"Известия\" отбеляза неотдавна, че Русия през лятото изпрати още няколко кораба към средиземноморската си флотилия и вече е събрала там най-голямата си военноморска група от 2015 г. насам. \r\n\r\n До края на идната година в руската Оренбургска област - между европейската и азиатската част на Русия, пък ще застъпи на дежурство първият полк нови стратегически комплекси \"Авангард\", чиито ракети носят хиперзвукови маневриращи бойни глави, съобщава в. \"Известия\", като цитира изтночник във военното министерство на федерацията. Два ракетни полка с подобни въоръжения - общо 12 комплекса, се предвижда да бъдат разположени окончателно в Русия до 2027 г. \r\n \n\t\t\t\t\t\t", "date": "2018.11.05", "title": "Русия изпрати най-новата си фрегата с крилати ракети в Средиземно море"}
{"url": "http://www.bnews.bg/article/251553-tezhak_smog_pogalna_delhi", "text": "\n Замърсяването на въздуха в северните райони на Индия достигна критични стойности заради неблагоприятните климатични условия и обилния дим от горящи стърнища със земеделските райони около градовете. \r\n\r\n Жителите на Делхи посрещнаха понеделник сутрин в паника, съобщи Би Би Си. \r\n\r\n За 24 часа количеството на фините прахови частици в индийската столица надхвърли 400 микрограма на кубически метър, а в някои места дори 600. Това е 24 пъти над допустимото ниво от 25 микрограма, препоръчано от Световната здравна организация.  \r\n\r\n По данни на СЗО 14-те най-замърсени града в света се намират в Индия, като Делхи се нарежда на шесто място сред тях. \r\n\r\n Високи нива на замърсяването на въздуха се очакват и в следващите дни, заради фестивала „Дивали”, на който е прието да се палят фойерверки и пиратки. \r\n\r\n Въпреки че местните власти ограничиха използването на пиротехника до 2 часа на ден, експерти прогнозират, че ограничението ще бъде трудно за прилагане. \r\n\r\n Същевременно в близките до столицата щати Пенджаб и Хараяна земеделците палят значителни по площ стърнища, за да се подготвят за зимната сеитба. \r\n \n\t\t\t\t\t\t", "date": "2018.11.05", "title": "Тежък смог погълна Делхи"}
{"url": "http://www.bnews.bg/article/251520-galena_glezi_galin_za_chrd_v_dubay", "text": "\n Галена и мъжът й Галин се насладиха на ваканция в Дубай. Поводът е рожденият ден на любимия на певицата, а към воаяжът им се е присъединил и стилиста Добромир Киряков, на когото пайнерката се доверява за всеки свой проект, писа „Уикенд“. \r\n\r\n Именно покрай съвместната им работа, разцъфнало й приятелството им. „Арабски нощи”, написа Галена към снимките, от които става ясно, че с двамата й близки мъже са вечеряли в един от най-престижните ресторанти в Дубай, чийто създател е прочутия турски майстор-готвач Нусрет Гьокче. \r\n\r\n Там Галена поглези своето „златно момче”, както нарича Галин, със стек, поръсен със злато.   \r\n \n\t\t\t\t\t\t", "date": "2018.11.05", "title": "Галена глези Галин за ЧРД в Дубай"}
{"url": "http://www.bnews.bg/article/251548-razbiliyat_se_indoneziyski_samolet_e_imal_problemi_s_datchika_za_skorost", "text": "\n Индонезийският пътнически самолет, който падна в морето миналата седмица и загинаха всичките 189 души на борда е имал проблем с датчика за скоростта при последните си четири полета, включително при този, при който е катастрофирал, казаха днес разследващите, съобщи ДПА. \r\nБоингът 737 на индонезийската авиокомпания \"Лайън еър\" падна в морето край остров Ява 13 минути след излитането си от летище \"Сукарно-Хата\" в Джакарта на 29 октомври. предполага се, че всички 189 души на борда са загинали. \r\n\"Той имаше проблеми при четири последователни полета\", каза на пресконференция Нуркахио Утомо, разследващ служител от Националната комисия за транспортна сигурност (НКТС). \r\n\"Опитваме се да установим дали повредата е била в датчика, измервателния уред или в компютърната система, или някой от компонентите е бил премахнат или преместен\", каза той. \r\n\r\n От \"Лайън еър\" потвърдиха съобщенията, че самолетът е отчитал \"неточни\" данни за височина и скорост по време на предишен полет от Бали до Джакарта на 28 октомври. \r\nНо от ръководството на компанията казаха, че проблемите още същата нощ са били отстранени. Директорът на НКТС каза, че самолетът е паднал в морето с висока скорост и се е разпаднал при удара. \r\nЧерната кутия с полетните данни беше открита от водолази в четвъртък и бе доста повредена, но въпреки това информацията от нея беше разчетена. Продължава търсенето на телата на жертви от катастрофата на самолета, както и на другата черна кутия със записа на разговорите в пилотската кабина. \r\n \n\t\t\t\t\t\t", "date": "2018.11.05", "title": "Разбилият се индонезийски самолет е имал проблеми с датчика за скорост"}
{"url": "http://www.bnews.bg/article/251547-osvobodiha_petar_haralampiev_ot_posta_predsedatel_na_dabch", "text": "\n С решение на правителството Петър Харалампиев е освободен като председател на Държавната агенция за българите в чужбина. Длъжността временно ще бъде изпълнявана от заместник-председателя на Агенцията Димитър Владимиров до определянето на нов титуляр, съобщиха от правителствената пресслужба. \r\n\r\n Правителственото решение, предложено от министър-председателя Бойко Борисов, е прието неприсъствено. \r\n \n\t\t\t\t\t\t", "date": "2018.11.05", "title": "Освободиха Петър Харалампиев от поста председател на ДАБЧ"}
{"url": "http://www.bnews.bg/article/251531-valerko_otvlicha_vnimanieto_s_pretoplena_supa", "text": "\n Най-неодобряваният политик Валери Симеонов се опитва да отвлече вниманиет с претоплената супа за охраната на Ахмед Доган. Тези изтъркани номера обаче са до болка познати на обществото ни и вече никой не се връзва на тях. \r\n\r\n Друг изтъркан номер на патреотичната клика е \"исляма настъпва\", сякаш така наречените патриоти, от които повече от половината не са стъпвали в казарма ще го възпрат с голи гърди. \r\n\r\n Ако и този номер не даде резултат ще се премине към новините на турски език, но и този стар номер едва ли ще трогне обществото ни, което ясно заявява, че иска  оставката на Симеонов. \r\n\r\n Да, на същия Симеонов, който заявяваше, че щял да изчегърта ДПС от властта. Това не само, че не се случи, но с простащината си и липсата на морал Симеонов обезличи словото патриотизъм и върна ДПС в голямата политическа игра. \r\n  \r\n \n\t\t\t\t\t\t", "date": "2018.11.05", "title": "Валерко отвлича вниманието с претоплена супа!"}
{"url": "http://www.bnews.bg/article/251534-spetsprokuraturata_gdbop_i_sikret_sarvis_s_udar_za_1_350_000_vav_varna", "text": "\n Печатница за фалшиви долари е била разбита при спецоперация на ГДБОП и Специализираната прокуратура във Варна, съобщиха от МВР. В акцията, проведена на 2 ноември, са участвали и служители на американските Сикрет сървис. \r\n\r\n Задържани са трима души, на които са повдигнати обвинения. Групата се е занимавала с изготвяне на неистински парични знаци и документни престъпления. Според данните до момента е оперирала от март 2017 г. \r\n\r\n При претърсванията са открити машини, материали и мастила за печат на фалшиви долари, както и служебни знаци на МВР и Морска администрация. Открити са 1 350 000 долара в стодоларови банкноти. Една част от тях е намерена в частен дом в местността Евксиноград. \r\n\r\n Мастилата, използвани за изработването им, имитират магнитно мастило, което прави фалшификатите изключително трудно разпознаваеми. \r\n\r\n Спецсъдът е оставил тримата задържани за постоянно в ареста. \r\n\r\n Директорът на ГДБОП Ивайло Спиридонов съобщи, че бандата била разкрита, след като допуснала грешката да получава през куриерски фирми материалите за производството на фалшивите банкноти. Освен това задържаните печатали парите не всеки ден, а от време на време, за да не бъдат заподозрени, че вършат нещо престъпно. \r\n\r\n Банкнотите се печатали с машина \"Хайделберг\", изобщо не се е чувал шум от нея наоколо, посочи Спиридонов. \r\n\r\n   \r\n \n\t\t\t\t\t\t", "date": "2018.11.05", "title": "Спецпрокуратурата, ГДБОП и Сикрет сървис с удар за $1 350 000 във Варна!"}
{"url": "http://www.bnews.bg/article/251535-mogat_li_sanktsiite_na_sasht_sreshtu_iran_da_ubiyat_doverieto_v_zelenite_pari", "text": "\n Санкциите срещу Иран, наложени от президента на САЩ, поставят под въпрос суверенитета на онези, които притежават или използват долари. Тази мярка може да убие доверието в \"зелената валута\". \r\n\r\n Ако бе необходимо ново доказателство за геополитическите залози на използването на долара като международна валута, Доналд Тръмп съвсем неотдавна ни даде такова с обичайната си бруталност. Като издаде указ, обявяващ за незаконни търговските и финансовите операции между европейски компании и Иран, той отново използва долара като оръжие. \r\n\r\n Само че за разлика от мотото на президента на САЩ \"Нека направим Америка отново велика\", това оръжие е нож с две остриета и е напълно възможно да се обърне срещу долара.  \r\n\r\n Доларът, повече от която и да било друга парична единица, покрива изцяло условията да бъде международна валута. Неговата употреба е резултат не от международно споразумение, а от решения на публични и частни чуждестранни фактори, които искат долари. \r\n\r\n За да бъде задоволено обаче това търсене на международна валута, е необходимо насрещно предлагане. Съединените щати го осигуряват от 70 години. Това дава много предимства и е извънредна привилегия, чуваме да казват често, с почти неограниченото финансиране със своята собствена валута на бюджетни дефицити и отрицателни търговски баланси или определянето на основните лихвени проценти от Управлението за федерален резерв на САЩ, без да се съобразява с външни ограничения. . . \r\n\r\n Поради всички тези причини Съединените щати са силно привързани към международната функция на долара. Тук обаче се намесва един друг фактор: доларът също така е носител на мощ, облягащ се на геополитическата позиция на САЩ. Той е част от американската \"твърда сила\". \r\n\r\n Следователно, неотдавнашното решение на президента Тръмп, плюс протекционисткия натиск, може да се окаже нож с две остриета. Като обяви едностранно изключване от финансовата система на всички икономически агенти, независимо от тяхната националност и местоположение, и предвид факта, че то включва финансовите, а оттам - и банковите дейности, американското решение на практика прави невъзможна каквато и да било търговия с Иран, въпреки усилията на Европа да изгради спешно механизъм за заобикаляне посредством специална структура за компенсации или бартерни сделки с Иран. \r\n\r\n Тъй като международните операции, които се извършват в долари (обмяна на валута, международни финансирания, придобивания на ценни книжа), задължително имат контрагент с банкови сметки, намиращи се в САЩ, и следователно ще подлежат на санкции и дори на блокиране от американските власти. \r\n\r\n Тук обаче има радикален удар по един от определящите фактори за търсенето на една международна валута, в случая доверието, че свободното използване на долара като такава ще се спазва (липса на дискриминация за онези, които притежават или използват долари, независимо дали живеят в САЩ или не, конвертируемост и свободно разполагане с парични или финансови активи в долари...). \r\n\r\n Решението на Тръмп нарушава този принцип и поставя под въпрос суверенитета на онези, които притежават или използват долари. Това е мярка, ограничена до връзките с Иран, но тя може да убие доверието в \"зелената валута\". И така, ако е трудно, за една държава, да диверсифицира \"военния чадър\", съюзите или договорите, гарантиращи сигурността й, заради американската военна мощ, то за нея е удобно да диверсифицира постепенно и по свое усмотрение валутните си резерви. \r\n\r\n За банките и компаниите е скъпо, но не и технически невъзможно, да диверсифицират валутите, в които се разплащат, изнасят своите стоки и управляват международните си ликвидности, в посока към еврото до голяма степен, но и към британската лира, японската йена, швейцарския франк, а утре - и към китайския юан. \r\n\r\n Ако това стане, отвъд предвидимите краткосрочни ефекти (отслабване на долара, силно повишаване на лихвените проценти в САЩ в дългосрочен план, спад на борсовите индекси, висока вероятност за рецесия в САЩ, нараснали напрежения в геополитически план), несъмнено ще навлезем в период на необратима загуба на доверие към американската лидерска роля в международната валутна система. Противно на \"Нека направим Америка отново велика\" на Доналд Тръмп. \r\n\r\n   \r\n \n\t\t\t\t\t\t", "date": "2018.11.05", "title": "Могат ли санкциите на САЩ срещу Иран да убият доверието в зелените пари?"}
{"url": "http://www.bnews.bg/article/251536-ochakva_ni_sriv_pri_naemite_na_ofis_ploshtite_v_sofiya", "text": "\n Значителен ръст в предлагането на нови офис площи в София ще постави под натиск наемните цени и ще доведе до по-ниска заетост през следващите години, прогнозира консултантска компания за бизнес имоти. \r\n\r\n По нейни данни към момента в проект или в строеж са над 600 000 кв. м, които се очакват на пазара до края на 2022 г. Ако всички проекти бъдат реализирани в заявените срокове, през следващите четири години ще излязат площи, които обичайно се усвояват за поне шест години. Това от своя страна ще доведе до превес на предлагането над търсенето, спад на наемните цени и ръст на незаетите площи. \r\n\r\n \"Последните години бяха силни за пазара на офис площи, но този период е към края си - икономическият растеж се забавя, безработицата в София и в страната е близо до исторически най-ниските си нива, лихвите ще нарастват. Това ограничава потенциала за ръст на бизнеса и търсене на нови офис площи, което в комбинация с увеличаващото се предлагане ще постави пазара под натиск\", прогнозират експертите. \r\n\r\n Според тях, през следващите години се очакват нива на ново строителство, сравними с тези от пазарния пик през 2007-2008 г. и първите години на кризата, когато предлагането растеше бързо. Тогава се завършваха между 150 000 до над 200 000 кв. м нови офиси годишно при обем на усвояване от пазара под 100 000 кв. м. \r\n\r\n Това би трябвало да накара някои от инвеститорите в сгради от този тип да бъдат много внимателни при планиране на бъдещи проекти. \r\n \n\t\t\t\t\t\t", "date": "2018.11.05", "title": "Очаква ни срив при наемите на офис-площите в София"}
{"url": "http://www.bnews.bg/article/251538-prokuraturata_otkri_reditsa_narusheniya_v_resheniyata_na_obshtinskite_saveti_v_stranata", "text": "\n Върховната административна прокуратура откри редица нарушения в подзаконовите нормативни актове, приети от общинските съвети в страната, съобщават от прокуратурата. При проверките е установено неспазване на принципите за прозрачност и съгласуваност на решенията. \r\n\r\n Сред оспорените подзаконови нормативни актове са наредби за местните данъци и такси, реда на придобиване и управление на общинско имущество, условията за поставяне на премстваеми обекти и управление на общинските пътища. \r\n\r\n Силистра, Габрово, Перник, Велинград, Димитровград, Симеоновград, Пещера, Севлиево, Гълъбово, Трявна, Мездра, Габрово, Радомир, Бобов дол, Трявна, Дряново, Сунгурларе, Трън, Созопол, Поморие, Карнобат, Айтос, Несебър, Севлиево, Трявна и Рила са общините, в които са открити нарушения. \r\n\r\n Изготвени  са 94 прокурорски акта до съответните административни съдилища, към момента 25 са уважени. \r\n\r\n От прокуратурата припомнят, че проект на нормативните актове трябва да бъде публикуван на страницата на съответната, а на заинтересованите лица се предоставя минимален срок от две седмици за предложения и становища по проекта. \r\n\r\n   \r\n \n\t\t\t\t\t\t", "date": "2018.11.05", "title": "Прокуратурата откри редица нарушения в решенията на общинските съвети в страната"}
{"url": "http://www.bnews.bg/article/251533-postoyanna_myarka_za_zadarzhane_shte_iskat_za_piyaniya_shofyor_pomel_mladezhi_na_motor", "text": "\n Постоянна мярка за задържане ще бъде поискана от Районната прокуратура в Търговище спрямо пияния водач, който помете с автомобила си мотор, а при инцидента пострадаха момче на 16 г. и момиче на 18 г. Това заяви пред Дарик окръжният прокурор в града Драгомир Сяров. \r\n  \r\nВ петък следобед при неправилна маневра 49-годишният Валентин Парашкевов засякъл мотора, а след това напуснал местопроизшествието. При задържането му няколко часа по-късно дрегерът показал 0,71 промила алкохол в кръвта. Сутринта в събота той бил освободен. \r\nВалентин е брат на бившия началник на Областната дирекция на МВР в Търговище и е служител на „Съдебна охрана”. Родителите на пострадалите сметнаха, че случаят може да бъде потулен и рано тази сутрин организираха протест пред Съдебната палата в Търговище, на който се отзоваха десетки граждани, както и членове на местния мото клуб. \r\n  \r\nМайката на пострадалото при инцидента момче заяви пред журналисти, че повторното задържане на провинилия се водач е станало едва след като тя алармирала медиите и в социалните мрежи. \r\nСлед направените разследвания Районната прокуратура ще поиска постоянна мярка задържане под стража, тъй като провинилият се водач има опасност да се укрие, каза пред Дарик прокурор Драгомир Сяров: \"Считам, че наблюдаващата Районна прокуратура в Търговище е предприела всички действия. Два дни са извършвани допълнителни огледи на местопроизшествието, на мотоциклета и участвалия в произшествието автомобил. След събиране на доказателства и най-вече след разпита на пострадалия непълнолетен, който е управлявал мотоциклета, е повдигнато обвинение за извършено престъпление спрямо служителя на Съдебна охрана, който е предизвикал ПТП-то с неправилна маневра, забранена в този участък от улицата\". \r\n\r\n Според прокурор Сяров няма основание да се говори за чадър: \"Действията са извършени своевременно след събиране на необходимите доказателства, които по преценка на наблюдаващия прокурор са достатъчни за повдигане на обвинения и е повдигнато такова. Взета е и мярка 72-часово задържане, което ще гарантира явяването на обвиняемия пред съда за вземане на постоянна мярка за неотклонение \"задържане под стража\", която считаме, че е адекватната в случая. Към момента нямаме данни да е осъждан. Санкциониран е по Закона за движение по пътищата, като последното нарушение е от 2010 г. за движение с превишена скорост\". \r\nМеждувременно от Министерство на правосъдието обявиха, че ведомството \"винаги е било безкомпромисно към подобен род инциденти\" и служителят е отстранен от длъжност със заповед на главния директор на Главна дирекция \"Охрана\". Срещу него е образувано дисциплинарно производство. От правосъдното министерство посочиха още, че по време на инцидента служителят е бил в почивен ден след дежурство и е управлявал личния си автомобил. \r\n \n\t\t\t\t\t\t", "date": "2018.11.05", "title": "Постоянна мярка за задържане ще искат за пияния шофьор, помел младежи на мотор"}
{"url": "http://www.bnews.bg/article/251544-ucheni_posochvat_idealnoto_vreme_da_otkazhem_tsigarite", "text": "\n Идеалното време да загърбим тютюнопушенето е не по-късно от 40-45 годишна възраст, съветват американски специалисти от Американската кардиологична асоциация. Това е така, защото сърдечно-съдовата система влиза в нормата едва 15 години след отказването от вредния навик. \r\n\r\n \"Научно доказахме, че пет години, след като човек се откаже цигарите, здравословното му състояние значително се подобрява, изтъква проф. Мередит Дънкан от университета Вандербилт в Нашвил. Рискът от получаване на инфаркт, инсулт и други проблеми със сърцето спада с 38 на сто. От друга страна нашето изследване показва, че негативните последствия от никотина се запазват минимум 15 години\". \r\n\r\n Дънкан и нейните колеги проведоха първото дългосрочно изследване за това как отказването от цигарите влияе на здравето на бившите пушачи. В него взеха участие почти девет хиляди млади хора, които са били наблюдавани от 27-годишна възраст. Никой от доброволците не е страдал от хронични сърдечносъдови заболявания, от туберкулоза и други проблеми с белите дробове и са били в добра физическа форма. \r\n\r\n Както се установило през следващите 16 години на наблюдения, около 70 процента от инфарктите и инсултите са били получени сред бившите и настоящи пушачи, консумиращи по пакет цигари на ден в продължение на 20 години. Колкото по-дълго робували на този вреден навик, толкова повече проблеми имали с белите дробове и сърцето. Здравето на отказалите се влизало в норма едва след 16 години. Така че колкото по-рано пушачите се откажат от цигарите, толкова по-бързо ще отшумят негативните ефекти от никотина, пише сайтът Лента, цитиран от БТА. \r\n \n\t\t\t\t\t\t", "date": "2018.11.05", "title": "Учени посочват идеалното време да откажем цигарите"}
{"url": "http://www.bnews.bg/article/251537-mezhdinnite_izbori_v_sasht_dvuboite_koito_tryabva_da_sledim", "text": "\n Междинните избори в САЩ ще променят изцяло състава на Камарата на представителите и над 1/3 този на Сената. \r\n\r\n \r\n\r\n В Тексас ще се състои вероятно най-наблюдаваният и най-скъпият от предизборните сблъсъци. Четирийсетгодишният бивш пънк певец Бето О'Рорк, който настоява за универсална система на здравеопазване и по-строга регулация на огнестрелните оръжия, се изправя срещу действащия сенатор Тед Круз. \r\n\r\n \"Бето\", както го наричат поддръжниците му, води на опонента си в големите градове, но трябва също така да убеди консервативните селски райони, за да победи. \r\n\r\n Евентуална победа на демократите в републиканския бастион Тексас би била огромна политическа сензация с последици за цялата страна. За тази цел обаче демократите ще трябва да се възползват от създалите се настроения срещу Тръмп в предградията. \r\n\r\n \r\n\r\n В Аризона конгресменката републиканка от Камарата на представителите Марта Максали ще се опита да заеме в Сената мястото на Джеф Флейк, който не се явява на изборите. Петдесет и две годишната бивша пилотка на изтребител се изправя срещу демократката Кирстен Синема, която също има впечатляваща биография. \r\n\r\n След развода на родителите си тя живее две години с майка си и пастрока си в изоставена бензиностанция. Защитава образованието и здравната система като приоритети. Това ще бъде първият път, когато Аризона изпраща жена в Сената. \r\n\r\n Във втория избирателен район на този граничещ с Мексико щат миграционната политика на Доналд Тръмп ще играе централна роля в друг женски двубой - този между републиканката от латиноамерикански произход Леа Маркес Питърсън и демократката и бивш член на Конгреса Ан Къркпатрик. \r\n\r\n \r\n\r\n В Мисури републиканците имат най-големи шансове да си върнат заемано в момента от демократите място: след два мандата подкрепата за сенаторката Клеър Маккаскил намаля в този щат в Средния Запад, чиито жители през 2016 г. масово гласуваха за Доналд Тръмп. Социологическите проучвания сочат, че разликата между нея и кандидата на републиканците Джош Холи е изключително малка. Холи получи личната подкрепа на президента, който го нарече \"звезда\". \r\n\r\n В щата Северна Дакота, който също подкрепя Доналд Тръмп, сенаторката от демократите Хайди Хайткемп също се бори за политическото си оцеляване. Седмица преди изборите социологическите проучвания сочат, че тя изостава с десет процентни пункта от опонента си републиканец Кевин Крамър. \r\n\r\n В Ню Джърси Боб Менендес смяташе, че вече е победил: той е сенатор от 12 години в този бастион на демократите. Но републиканецът Боб Хюджин се възползва от съдебните неволи на Менендес (срещу него имаше процес през 2017 г. по обвинение в корупция, прекратен поради липса на доказателства), за да навакса изоставането си в предизборната надпревара. \r\n\r\n В земеделския и миньорски щат Минесота, неговите двама конгресмени демократи се чувстват най-неуверени. \r\n\r\n В осми избирателен район, който е отдавнашен бастион на левицата, демократът Джо Радинович се изправя срещу бившия полицай Пит Стаубър, пламенен защитник на програмата на президента в полза на икономическия растеж и създаването на работни места. Но страничните ефекти на търговската война на Доналд Тръмп срещу Китай или недоволството на възрастните избиратели, загубили работата си в дърводобивната индустрия или в сектора на черната металургия, могат да окажат влияние върху резултатите. \r\n\r\n \r\n\r\n Във Флорида досегашният сенатор демократ Бил Нелсън е застрашен от кандидата на републиканците Рик Скот, губернатор на \"слънчевия щат\" от 2011 година. Бившият астронавт Нелсън, който е сенатор от 2001 г., се изправя срещу Скот, който доминира политическата сцена във Флорида след кървавата стрелба (17 убити на 14 февруари) в гимназия в Паркланд, на север от Маями. \r\n\r\n В щат, който държи рекорда по издадени разрешителни за оръжие, Скот прокара под обществения натиск закон, засилващ контрола върху продажбата на огнестрелни оръжия. Той също така имаше силно присъствие при преминаването през Флорида на ураганите Ирма (септември 2017 г.) и Майкъл (октомври 2018 г.). \r\n\r\n \r\n\r\n Също във Флорида, кметът на щатската столица Талахаси Андрю Гилъм от Демократическата партия иска да стане първият чернокож губернатор на щата (на снимката вляво). Той се изправя срещу горещия привърженик на Доналд Тръмп Рон Десантис, който провокира полемика, след като употреби по адрес на опонента си фразеологичен глагол, съдържащ думата \"маймуна\" (\"monkey this up\"), за да подчертае, че има опасност Гилъм да навреди на икономическия напредък. \r\n\r\n В Джорджия републиканецът Брайън Кемп, който се самоопределя като \"политически некоректен консерватор\", води оспорвана битка с афро-американската представителка на демократите Стейси Ейбръмс, която получи подкрепата на телевизионната звезда Опра Уинфри. В този южен щат, все още дълбоко белязан от расовата сегрегация, Кемп бе обвинен, че изтрил от избирателните списъци около 35 000 души, две трети от които чернокожи. Ако бъде избрана, 44-годишната Стейси Ейбръмс ще стане първата чернокожа жена губернатор в историята на Съединените щати. \r\n \n\t\t\t\t\t\t", "date": "2018.11.05", "title": "Междинните избори в САЩ: двубоите, които трябва да следим"}
{"url": "http://www.bnews.bg/article/251524-kali_zabravi_za_bivshiya_hvali_se_s_nov_mazh", "text": "\n Кали отново цъфти с мъж до себе си. 43-годишната Галина Иванова се появи на парти в компанията на гадже от Ню Йорк, докладва читател на „Уикенд”, свидетел на първото светско дефиле на мачото. „Кали показа новия си интимен приятел на купон в софийско заведение. Не се разбра откъде се познават, нейните приятели шушукат, че красавецът е с пет години по-малък от певицата и има сериозен бизнес отвъд Океана”, обяснява информаторът пред изданието.  \r\n\r\n Наскоро чалга звездата, която има трима синове от трима различни бащи, се раздели с последния си мъж – Владимир. В интервю за „Уикенд” тя потвърди слуховете, че вече не е с него. „Да, разделихме се! Не живея с него отдавна. Не искам да изпадам в повече подробности, защото не ми се говори по тази тема”, отсече Кали. „Чувствам се отлично. Продължавам да си общувам с бившия, но нищо повече. За мен най-важно е децата ми да са живи и здрави”, мъдрува певицата. Раздялата не подмина красавицата, макар че през лятото двамата с Владимир бяха на екзотична почивка на Малдивите, на която се опитали да скрепят връзката си.  \r\n\r\n Преди четири години Кали роди третия си син Александър, след като с Владимир вече имаха сериозна връзка. По време на аферата двамата на няколко пъти се разделяха и събираха, но обясняваха възходите и паденията като начин да укрепват любовта си. Краят обаче вече е поставен и изпълнителката на вечния хит „4-4-2” се впусна в нова интимна авантюра.  \r\n\r\n Певицата смята, че децата са най-важните в живота ѝ и няма никакъв проблем да се разделя с бащите им, ако нещата не вървят. Освен Владимир, Кали е мама на 18-годишния Георги и 9-годишния Марк. Въпреки гаджето нюйоркчанин певицата няма много време за разсейване, тъй като е доста ангажирана с кръчмарски участия, а и редовно пилее сили като коментатор във „ВИП Брадър”.  \r\n \n\t\t\t\t\t\t", "date": "2018.11.05", "title": "Кали забрави за бившия, хвали се с нов мъж"}
{"url": "http://www.bnews.bg/article/251521-vap_raztarshuva_obshtinskite_naredbi_eto_koi_sa_sgafilite", "text": "\n  От ВАП е извършена проверка за законност спрямо подзаконови нормативни актове, приети от съответните общински съвети с цел да се установи спазването на административнопроизводствените правила. \r\n\r\n При издаването на нормативни актове се съблюдава законоустановен ред. \r\n\r\n В началото се изработва и публикува проект на акта на интернет страницата на съответната община и/или общински съвет заедно с мотиви или доклад съгласно чл.26 и чл.28 от Закона за нормативните актове. На заинтересованите лица се предоставя най-малко 14-дневен срок за предложения и становища по проекта, като след законодателната промяна в сила от 4.11.2016 г. срокът за обществени консултации по правило е не по-кратък от 30 дни. Компетентният орган издава нормативния административен акт, след като обсъди проекта заедно с представените становища, предложения и възражения. \r\n\r\n Описаните изисквания са въведени от законодателя с цел да се осигури зачитане на принципите на необходимост, обоснованост, предвидимост, откритост, съгласуваност, субсидиарност, пропорционалност и стабилност. \r\n\r\n  При проверката са разкрити нарушения на описаните изисквания и са предприети  действия по реда на надзора за законност от териториалните прокуратури. Изготвени  са 94 протести до съответните административни съдилища.. \r\n\r\n  Сред оспорените подзаконови нормативни актове са: Наредби за определянето и администрирането на местните такси и цени на услуги в общините Силистра, Габрово, Перник, Велинград, Димитровград, Симеоновград, Пещера, Севлиево, Гълъбово, Трявна, Мездра; Наредби за реда за придобиване, управление и разпореждане с общинско имущество в общините Силистра, Перник, Габрово, Радомир, Бобов дол, Трявна, Дряново, Сунгурларе, Трън; Наредби за реда и условията за поставяне на преместваеми обекти  на територията на общините Габрово, Перник, Созопол, Поморие, Карнобат, Айтос, Севлиево, Трявна, Мездра; Наредби за управление на общинските пътища в общините Перник, Поморие, Гълъбово, Бобов дол, Несебър, Трявна, Рила;  Правилници за организацията и дейността на ОбС Силистра и ОбС Невестино и др. \r\n\r\n Към момента 25 прокурорски акта са уважени, а за неприключилите производства ще бъде предоставена допълнителна информация. \r\n \n\t\t\t\t\t\t", "date": "2018.11.05", "title": "ВАП разтършува общинските наредби, ето кои са сгафилите!"}
{"url": "http://www.bnews.bg/article/251526-noviyat_obozhatel_na_sanya_prasna_10_bona_za_noshtuvki_vav_viena", "text": "\n Актрисата Саня Борисова забравя бившия си съпруг – режисьора Ники Илиев, във Виена. Хубавицата е на почивка с нов обожател, който я глези като принцеса. Близки до Борисова твърдят, че тя преживяла много тежко края на барака й с Илиев и все още й е трудно да повярва на новия мъж в живота си, именно това е и причината да не го показва на снимки и да не го води по светски партита, писа „Телеграф“. \r\n\r\n Тайнственият господин обаче всячески иска да спечели сърцето на актрисата и не спира да я глези. \r\n\r\n Двамата прекараха седмица във Виена, като отседнаха в един от най-луксозните хотели – петзвездния Hotel Sacher Wien, където нощувката е около 1000 лв. По изчисления на запознати новият мъж на Саня се е изръсил с 10 бона само за спане. Актрисата пък не пропусна да пусне снимки в социалните мрежи, като доста от коментарите бяха свързани с новия й мъж. \r\n \n\t\t\t\t\t\t", "date": "2018.11.05", "title": "Новият обожател на Саня пръсна 10 бона за нощувки във Виена "}
{"url": "http://www.bnews.bg/article/251523-zastrahovateli_iskat_ogranichenie_v_razmera_na_obezshteteniyata_za_rodnini_pri_smart_na_blizak", "text": "\n Дестабилизиране на финансовия сектор ще се случи, ако не се въведе ограничение в размера на обезщетенията за роднини при смърт на близък. Това заявиха от Асоциацията на застрахователите след скандала с промени в Кодекса за застраховане, които въвеждат \"таван\" от 20 000 лв. за обезщетенията. \r\nРешението на Върховния касационен съд, което разшири кръга от близки на починал, които могат да търсят компенсация за морални вреди от неговата смърт, според застрахователите е \"непремерено\". Те настояват за незабавното изготвяне на методика, която да определя адекватни размери на финансовите обезщетения, за които могат да претендират роднини. \r\nАко лимит на компенсациите за неимуществени вреди не бъде наложен, представителите на сектора заплашиха с покачване на цената на застраховката \"Гражданска отговорност\" с до три пъти, като от 330 лв. в момента, тя би могла да достигне размер от 1000 лв. Според застрахователите такова увеличение ще доведе до изключително сериозни социални последици и финансова криза. \r\n \n\t\t\t\t\t\t", "date": "2018.11.05", "title": "Застрахователи искат ограничение в размера на обезщетенията за роднини при смърт на близък"}
{"url": "http://www.bnews.bg/article/251530-81_ot_balgarite_iskat_simeonov_da_si_hodi_64_smyatat_borisov_za_otgovoren_zaradi_nego", "text": "\n Огромно мнозинство от българите иска оставката на вицепремиера Валери Симеонов заради изказванията му за майките на деца с увреждания. Според национално представително проучване на \"Галъп интернешънъл\" 81% от анкетираните са на мнение, че вицепремиерът трябва да освободи поста, който заема. Едва 15% са на обратното мнение, а останалите не могат да преценят. \r\n\r\n По въпроса за оставката на правителството има отчетливо разделение в обществото, като мнозинство от 56% подкрепят кабинета на Бойко Борисов. Един от трима или 34% от участниците в допитването са „за“ нови парламентарни избори, а останалите не могат да отговорят. \r\n\r\n \r\n\r\n Мнозинството от 64% смятат, че и Бойко Борисов е отговорен в ситуацията около Валери Симеонов, а 31% са на противоположната позиция. Останалите се затрудняват да отговорят. \r\n\r\n Единствено привържениците на Обединените патриоти смятат, че вицепрмеиерът Валери Симеонов няма защо да подава оставка. Обратната е картината при симпатизантите на ГЕРБ - над 50% „за“ и около 40% - „против“. В този въпрос, разбира се, се отразява не само оценката за конкретния скандал, а и генералното отношение на попитаните за участието на Симеонов в политиката, се казва в анализа на социологическата агенция.  \r\n\r\n \r\n\r\n \"Обществото очевидно трудно ще приеме пасивност от страна на премиера и търси от него отговорност като ръководител на правителството. Българите явно очакват уволнение и забавянето носи щета за Борисов\",допълват от \"Галъп интернешънъл\". \r\n\r\n \r\n \n\t\t\t\t\t\t", "date": "2018.11.05", "title": "81% от българите искат Симеонов да си ходи, 64% смятат Борисов за отговорен заради него!"}
{"url": "http://www.bnews.bg/article/251528-barekov_nyama_bezopasna_migratsiya_zashtoto_tya_unishtozhava_tseli_narodi_i_darzhavi_i_ot_dvete_strani_ednite_gubyat_horata_si_drugite_nasilstveno_promenyat_naroda_si_ako_balgarskoto_pravitelstvo_iska_da_otvori_vrata_kam_ada_shte_podkrepi_tozi_pakt", "text": "\n БиНюз се натъкна на унищожителен коментар на евродепутатът Николай Бареков по повод “Глобалният Пакт за безопасна, организирана и редовна миграция” на ООН, на който той отявлено се противопоставя. \r\n\r\n Ето какво написа той: \r\n\r\n \r\n\r\n \"Вече пръв го заявих на Заседание на Делегация на АСП в Европарламента. Предупреждавам и Българското правителство! “Глобалният Пакт за безопасна, организирана и редовна миграция” на ООН е заплаха за България, заплаха за човечеството, заплаха за цивилизацията, заплаха за Европа. Този неолиберален глобалистки пакт цели унищожаването на европейските народи и европейската раса в полза на икономическите кръгове, зад които прозират интересите на Сорос от превръщането на човечеството в аморфна маса работна ръка без произход, род и родина. Няма безопасна миграция, защото тя унищожава цели народи и държави и от двете страни. Едните губят хората си, другите насилствено променят народа си. Заличават се цели държави. Няма “организирана миграция”, защото това е трафик. Както няма и легални наркотици. Това е нонсенс. Вътре в пакта са вкарани множество твърдения, които са застрашаващи за европейските древни народи. “Добро и неизбежно явление” и “положителен глобален феномен” - това миграцията НЕ е, защото тя е точно обратното. Миграцията се ражда от ужас и ражда ужас! Ако българското правителство иска да отвори врата към Ада, ще подкрепи този Пакт на Конференцията в Мароко на 10-11 декември. Седмица по-рано аз ще бъда единственият български политик, поканен да участва на годишната среща Европа- Африка-Пасифик - Атлантик в Бенин, Африка и ще говоря против Пакта. Натискайте правителството да не продава България! Американският президент Тръмп предупреди ЕС за този пакт : По-добре внимавайте за себе си! Има ли кой да го чуе? Като евродепутат и българин питам: Кой нареди на българския посланик в ООН вече да подкрепи пакта и да участва с положително становище в неговото обсъждане!?\" \r\n \n\t\t\t\t\t\t", "date": "2018.11.05", "title": "Бареков: Няма безопасна миграция, защото тя унищожава цели народи и държави и от двете страни! Едните губят хората си, другите насилствено променят народа си!  Ако българското правителство иска да отвори врата към Ада, ще подкрепи този Пакт!"}
{"url": "http://www.bnews.bg/article/251525-ek_oshte_nyama_dostatachen_napredak_v_pregovorite_s_london", "text": "\n Все още не е постигнат достатъчен напредък в преговорите за оттеглянето на Великобритания от ЕС, съобщи говорител на Европейската комисия. \r\nТой уточни на пресконференция в отговор на въпрос, че преговорите с Лондон на техническо равнище по сключването на споразумение продължават. \r\nГоворителят отбеляза, че за да има извънредно заседание на Европейския съвет, то трябва да бъде свикано от председателя на институцията Доналд Туск.  \r\nПредвижда се Туск да свика заседание, ако това бъде препоръчано от главния преговарящ на ЕС Мишел Барние. \r\n\r\n Туск изрази по-рано готовност този месец да свика извънредно заседание, ако преговорите завършат с успех. Ако преговарящите стигнат до споразумение, Европейският съвет трябва да го оцени и впоследствие да разреши началото на преговорите за бъдещите отношения между ЕС и Великобритания. В последните дни зачестиха медийните спекулации, че преговорите са постигнали пробив, но тези твърдения веднага бяха отречени от Барние.  \r\n \n\t\t\t\t\t\t", "date": "2018.11.05", "title": "ЕК: Още няма достатъчен напредък в преговорите с Лондон"}
{"url": "http://www.bnews.bg/article/251498-blondinka_smeni_vekilska_v_legloto_na_kalin_vrachanski", "text": "\n Калин Врачански закова поредното русо гадже. От близо 2 месеца актьорът се радва на нова сърдечна тръпка – 23 годишна секс бомба. Красавицата не може да се насити на Врачански и не спира да го натиска по заведенията. \r\nСъблазнителката гушкаше, целуваше и галеше по косата известния Дон Жуан. Калин обаче държеше на имиджа си на непостижим любовник и не отговаряше на хормоналните трепети на блондинката, като предпочиташе да си игра с чашата уиски или да се подпира в изблици на скука. \r\n„Все едно не е виждала мъж. То бива, бива, ама сякаш ще го изнасили в кръчмата, докато видимо не отговаря на чувствата ѝ или се притеснява да ги показва. Нормално е мъжът да проявява по-голям интерес, а не жената да се настиска като някоя уличница”, дуднат потресени от гледката.  \r\nМомичето до актьора, който стана известен със сериала „Стъклен дом”, определено хваща окото, но е доста по-младо, с поне десетилетие. В едно от последните си интервюта красавеца призна, че има гадже, но отказа да разкрие подробности за новата връзка. Калин винаги избягва да говори за личния си живот, единствената връзка, която е афиширал, бе с колежката му Силвия Петкова, която приключи преди повече от 8 години. \r\nОттогава чаровникът на българския театър мина през леглата на няколко блондинки. От обкръжението му издадоха, че настоящата е русокоска №9. Проверка на „Уикенд” установи, че повечето колеги на Врачански от театъра още не знаят за поредната му интимна тръпка. „Той не обича да издава личните си отношения. Виждали сме новото му гадже, но не ни я е представил официално”, заяви колега на 37-годишния актьор. \r\nПрез пролетта Калин изкара кратка афера с тв водещата Мариана Векилска, която бе лудо влюбена в актьора и бе най-редовният посетител на представленията му. Ако за брюнетката бе любов, то за сексимвола бе просто задоволяване на сексуалните потребности и моментна изневяра към каузата на блондинките. \r\n  \r\n \n\t\t\t\t\t\t", "date": "2018.11.05", "title": "Блондинка смени Векилска в леглото на Калин Врачански"}
{"url": "http://www.bnews.bg/article/251509-nyama_da_globyavat_lichnite_lekari_za_neizpalneni_profilaktichni_pregledi", "text": "\n Личните лекари няма да бъдат санкционирани, ако пациентът не се яви на профилактичен преглед. Това се посочва в позиция на Националната здрвноосигурителна каса (НЗОК), изпратена от пресслужбата по повод появили се твърдения в медии за подобни намерения. \r\n  \r\nВ Закона за здравето е регламентирано, че който не се яви на задължителен профилактичен медицински преглед, изследвания или имунизация, се наказва с глоба от 50 до 100 лв., а при повторно неявяване - от 100 до 200 лв., припомнят от пресслужбата. \r\n  \r\nОт НЗОК обмислят начини за стимулиране на пациентите да се ползват от правото си на профилактичен преглед. Едва около 38% от хората на възраст над 18 години посещават личния си лекар за профилактика, заплатена от Здравната каса, допълниха още от НЗОК. \r\n  \r\nПредвижда се информационна кампания за повишаване на знанията на здравноосигурените за дейностите, които извършват общопрактикуващите лекари и лекарите специалисти от извънболничната медицинска помощ за превенция на тежки социалнозначими заболявания. \r\n \n\t\t\t\t\t\t", "date": "2018.11.05", "title": "Няма да глобяват личните лекари за неизпълнени профилактични прегледи"}
{"url": "http://www.bnews.bg/article/251510-italiya_pod_golyam_pogrom_shtetite_sa_za_nad_miliard_evro", "text": "\n Щетите от големите наводнения в Италия може да надхвърлят един милиард евро по данни на правителството. \r\nЛошото време удари Венеция и района на Сицилия през уикенда и отне живота на най-малко 8 души. \r\n\r\n В социалните мрежи продължават да се разпространяват кадри от потърпевши домакинства с наводнени домове, заведения и улици с кал и паднали дървета \r\n\r\n Вицепремиерът на Италия Матео Салвини посети района на Белуно в Северна Италия, където хиляди дървета бяха съборени при силните бури от последните дни. \r\n\r\n В социалните мрежи продължават да се разпространяват кадри от потърпевши домакинства с наводнени домове, заведения и улици с кал и паднали дървета, предаде БТВ. \r\n\r\n Вицепремиерът на Италия Матео Салвини посети района на Белуно в Северна Италия, където хиляди дървета бяха съборени при силните бури от последните дни. \r\n\r\n Голяма гора с борове и смърчове буквално е била изкоренена от ураганния вятър и пороите. \r\n \n\t\t\t\t\t\t", "date": "2018.11.05", "title": "Италия под голям погром, щетите са за над милиард евро"}
{"url": "http://www.bnews.bg/article/251519-prokuraturata_razsledva_intsident_s_prostrelyani_kone", "text": "\n Районна прокуратура – Ботевград ръководи досъдебно производство във връзка с открити простреляни коне в с. Калугерово, община Правец. То е за извършено престъпление по чл. 325б, ал. 1 от Наказателния кодекс – проява на жестокост към гръбначно животно, причиняване противозаконно на смърт, тежко или трайно увреждане. \r\n\r\n Сигналът за простреляни животни е постъпил на 01.11.2018 г. в РУ Правец от жител на селото. В хода на разследването са били установени осем коня с входни и изходни рани. При оглед на местопроизшествието, както и в телата на животните, не са били открити патрони, проектили и гилзи. \r\n\r\n Към настоящия момент е констатирана смъртта на два коня, като останалите пострадали животни са спасени и се лекуват с антибиотици. \r\n\r\n Назначена е ветеринарно-медицинска експертиза, предстои провеждане на разпити. \r\n\r\n   \r\n \n\t\t\t\t\t\t", "date": "2018.11.05", "title": "Прокуратурата разследва инцидент с простреляни коне"}
{"url": "http://www.bnews.bg/article/251522-mazh_bez_knizhka_ubi_trima_na_patya", "text": "\n Мъж без шофьорска книжка е причинил тежка катастрофа край Плевен. На място са загинали шофьорът - 38-годишен, и спътниците му - 12-годишен и 14-годишен, и тримата от село Горна Митрополия.  \r\n\r\n Тази нощ на пътя между селата Староселци и Горна Митрополия, водач на лек автомобил „Фолксваген Поло“ е изгубил контрол над управлението и се е блъснал в крайпътно дърво, съобщи МВР - Плевен.  \r\n\r\n Сигнал за инцидента е постъпил в полицията днес в 9.16 ч.  Незабавно са изпратени полицейски служители, които са установили, че шофьорът е неправоспособен. \r\n\r\n Служители на пожарната в Кнежа оказват съдействие за разрязване на огънатите ламарини и изваждане на пострадалите от колата. \r\n\r\n  Огледите продължават. \r\n \n\t\t\t\t\t\t", "date": "2018.11.05", "title": "Мъж без книжка уби трима на пътя"}
{"url": "http://www.bnews.bg/article/251527-novo_zveno_v_regionalnoto_ministerstvo_poema_politikata_za_morsko_prostranstveno_planirane", "text": "\n Ново звено в Министерството на регионалното развитие и благоустройството (МРРБ) поема политиката за морско пространствено планиране. Това е една от подготвените промени в Устройствения правилник на МРРБ, съобщиха от ведомството. Проект за неговото изменение е публикуван за обществено обсъждане в Портала за обществени консултации и на сайта на ведомството. \r\n  \r\nПредвижда се да бъдат назначени петима експерти с необходимата квалификация в областта на морското пространствено планиране с оглед обезпечаване на отговорностите за управлението, координацията и контрола на дейностите, изработването на Морски пространствен план на Република България и неговото изпълнение и актуализиране. Дейностите са възложени на министерството с измененията и допълненията на Закона за морските пространства, вътрешните водни пътища и пристанищата на Република България. \r\n  \r\nМорското пространствено планиране е нова дейност за МРРБ и за осъществяването й се правят функционални промени в министерството. Изпълнението й се възлага на Главна дирекция \"Стратегическо планиране и програми за регионално развитие\" и функционалната й компетентност се разширява, а на други дирекции се прецизират. \r\n  \r\nМорският пространствен план на Република България трябва да бъде изработен и приет до 31 март 2021 г. Изготвянето му, както и срокът за окончателното му приемане, са залегнали в Директива 2014/89/ЕС на Европейския парламент и на Съвета за установяване на рамка за морско пространствено планиране. Така България ще изпълни своите ангажименти за цялостно транспониране на директивата. \r\n \n\t\t\t\t\t\t", "date": "2018.11.05", "title": "Ново звено в регионалното министерство поема политиката за морско пространствено планиране"}
{"url": "http://www.bnews.bg/article/251516-bsp_predlaga_ednokratna_pomosht_ot_6400_lv_za_vtoro_dete_i_ostavka_na_tsyaloto_pravitelstvo", "text": "\n БСП потвърждава искането си за оставката на цялото правителство, все по-сериозни са перспективите за предсрочни избори, те са неизбежни, обобщи пред журналисти оценката на БСП за политическата ситуация у нас лидерът й Корнелия Нинова, цитирана от БТА. \r\n\r\n Социалистическата партия представи пред синдикални, младежки и земеделски организации, хора с увреждания, лекари и учители алтернативния бюджет за 2019 г. Утре, на извънредното заседание на парламента, определено за първото четене на бюджетните закони, левицата няма да се регистрира в началото, но ако има кворум, ще участва в дебатите. \r\n\r\n Нинова определи бюджета на кабинета като несоциален, лош начин за оцеляване на кабината, защото се увеличават данъците на най-бедните и уязвимите, които карат стари коли, осигуряват се на минимална заплата. Част от по-високите налози щели да отидат при администрацията, за да се гарантират гласове за изборите, смята тя. \r\n\r\n В същото време председателят на БСП нарече алтернативната план-сметка на соцпартията \"демографски бюджет\". Корнелия Нинова поясни, че проекто-сметките на социалистите са станали вече традиция от няколко години, но могат да бъдат разгледани и като част от предизборни ангажименти. \r\n\r\n През 2018 г. правителството на ГЕРБ изпълняваше на практика алтернативния бюджет на БСП с разлика около 50 млн. лв., информира лидерът на социалистите. \r\n\r\n За пръв път в проекта за 2019 г. левицата предлагали и нещо съвсем ново и прогресивно - еднократна помощ от 6400 лв. за раждане на второ дете, ако и двамата родители са се осигурявали. За младите семейства се предлагат и данъчни облекчения. \r\n\r\n Дългосрочните политики, залегнали в предложението на БСП, са насочени към гарантиран икономически растеж, с акцент върху регионите, общините, българското производство и модерна икономика. Има мерки за преодоляване неравенствата, подобряване на здравния статус, на образоването, доходите, грижата за младите хора. Голямата цел на мерките е преодоляване на демографската катастрофа, подчерта Нинова. \r\n\r\n Все пак като положителни предложения на управляващите тя посочи заложеното увеличение на доходите. \r\n\r\n Левицата обаче предлага 640 лв. минимална заплата от януари догодина, прогресивно подоходно облагане за физическите лица, семейно подоходно облагане, 9 на сто ДДС за лекарствата, 5 процента за хляба , 10 процента корпоративен данък. \r\n\r\n Преизчисляване на пенсиите, отпуснати до 31 декември 2013 г., максимална пенсия 1560 лв., максимален осигурителен доход 3900 лв., дъно са предложения на БСП, добави Георги Гьоков. \r\n\r\n Правителството на Борисов нанесе пред Европа такъв тежък удар, какъвто нито едно правителство не е правило, коментира Нинова разкритията за корупция в ДАБЧ. Затова от БСП смятат, че цялото правителство трябва да си ходи. Според лидера на политическата сила в момента премиерът се криел зад гърба на по-малките коалиционни партньори. \r\n\r\n Той носи отговорност, това правителство продава българската национална идентичност, нанася ни страхотен шамар пред Европа и бъдещето ни в Шенген, категорична е Корнелия Нинова. \r\n\r\n От партията призовават да се установи кои и колко хора са получили български паспорти, без основание, къде се намират и да започне незабавна процедура за отнемане на българските им документи. \r\n\r\n   \r\n \n\t\t\t\t\t\t", "date": "2018.11.05", "title": "БСП предлага еднократна помощ от 6400 лв. за второ дете и...оставка на цялото правителство"}
{"url": "http://www.bnews.bg/article/251514-alisiya_stana_lelya", "text": "\n Честито! Фолк певицата Алисия дундурка момиченце и има нов повод да празнува. Изпълнителката стана леля, след като един от братята й я зарадва с новината, че е станал баща преди ден, пише „България днес”. \r\nАлисия сама се похвали с радостното събитие. Тя дори сподели мил кадър в социалните мрежи, за да могат почитателите й да споделят щастието й. А, че фолк звездата е повече от щастлива, че има вече и момиченце в семейството си, се вижда отдалеч. Под снимката тя написа „На леля сладката”. \r\n  \r\n \n\t\t\t\t\t\t", "date": "2018.11.05", "title": "Алисия стана леля "}
{"url": "http://www.bnews.bg/article/251517-nay_tezhkite_sanktsii_na_sasht_sreshtu_iran_zapochvat_ot_dnes", "text": "\n Най-тежките санкции, налагани някога от САЩ на Иран, влизат в сила днес. Решението вече предизвика масови протести в страните производителки на петрол. \r\n\r\n Администрацията на американския президент Доналд Тръмп върна санкциите, отменени през 2015 година, съгласно ядреното споразумение. Те обхващат както Иран, така и държавите, които търгуват с ислямската република. \r\n\r\n Те удрят износа на петрол, банките и корабния транспорт, с други думи - сърцевината на иранската икономика. \r\n\r\n Днес влиза в сила втората група санкции от САЩ, първата действа от август т. г. \r\n\r\n Хиляди иранци скандираха \"Смърт на Америка\" на митинг в неделя, отхвърляйки призивите за разговори. Президентът на Иран Хасан Рухани заяви, че страната ще продава петрол в нарушение на санкциите. Армията пък беше цитирана с изявлението, че ще проведе тренировки, с които да докаже отбранителната готовност на страната. \r\n\r\n Демонстрациите стават през 39-ата година от окупацията на американското посолство в Техеран*, която доведе до четири десетилетия взаимна враждебност. \r\n\r\n Президентът Тръмп коментира, че Иран вече страда от наложените санкции, които нарича \"много силни\". \"Ще видим какво ще се случи с Иран, но те не се справят добре - уверявам ви\", заяви Тръмп. \r\n\r\n Той върна санкциите срещу Иран, след като изтегли САЩ от ядреното споразумение от 2015 г. Вашингтон твърди, че иска да спре \"зловредната\" активност на Техеран, включваща кибер атаки, тестове с балистични ракети и подкрепа за екстремистки групировки в Близкия изток. \r\n\r\n *На 4 ноември 1979 г. група студенти ислямисти окупират посолството на САЩ в Техеран и държат като заложници 66-има американци в продължение на 444 дни, до 20 януари 1981 г. Действията им са демонстрация на подкрепа за Иранската революция, а поводът - разрешението на американския президент Джими Картър сваленият първи шахиншах на Иран Реза Пахлави да бъде приет в болница в САЩ за лечение. В Иран приемат това като опит той да бъде върнат на власт с подкрепата на Щатите. Опитите за преговори са неуспешни и САЩ започват военната операция Eagle Claw, която завършва неуспешно на 24 април 1980 г. Загиват 8 американски военнослужещи, един цивилен иракчанин, два военни самолета са унищожени при сблъсък. След смъртта на Реза Пахлави (на 27 юли 1980 г. в Йоханесбург, ЮАР), на 22 септември 1980 г., под управлението на президента на Ирак Саддам Хюсеин, иракската армия нахлува в иранската провинция Хузестан. Иран е принудена да започне преговори със САЩ при посредничеството на Алжир. Ден след подписването на Алжирското споразумение заложниците са освободени. Това се случва минути след полагането на клетва от 40-ия американски президент Роналд Рейгън. \r\n \n\t\t\t\t\t\t", "date": "2018.11.05", "title": "Най-тежките санкции на САЩ срещу Иран започват от днес"}
{"url": "http://www.bnews.bg/article/251518-81_ot_balgarite_iskat_ostavkata_na_valeri_simeonov_dori_i_ot_patriotite", "text": "\n Мнозинство от 81% смята, че вицепремиерът Валери Симеонов трябва да подаде оставка заради думите му, че майките на деца с увреждания са \"кресливи жени\" с \"уж болни деца\". 15% са на обратното мнение, а останалите не могат да преценят. \r\n\r\n Колкото до правителството, мнозинство от 56% са против оставката му, а 34% са \"за\", докато останалите не могат да отговорят. 64% смятат, че и премиерът Бойко Борисов е отговорен в ситуацията около Симеонов, а 31% са на противоположната позиция. Останалите се затрудняват да отговорят, показват данните от проучване на \"Галъп интернешънъл\". \r\n\r\n На практика всички демографски групи предпочитат оставката. Изключение донякъде правят привържениците на Обединените патриоти, където близо 60% са против оставка, а близо 40% са \"за\". Обратната е картината при симпатизантите на ГЕРБ - над 50% \"за\" и около 40% - \"против\". В този въпрос, разбира се, се отразява не само оценката за конкретния скандал, а и генералното отношение на попитаните за участието на Симеонов в политиката. \r\n\r\n Оставката на правителството обаче предизвиква повече нюанси в мненията. Повечето обществени групи са \"против\". Електоратът на БСП е по-скоро \"за\". Онези, които не биха гласували и които биха гласували с \"не подкрепям никого\", т.е. дистанцираните от политиката хора, са разделени в мненията си. \r\n\r\n Практически всички слоеве на обществото намират, че премиерът Борисов е отговорен за ситуацията около Валери Симеонов. Единствено привържениците на ГЕРБ са на обратното мнение, а привържениците на Обединените патриоти са разделени по тази тема. \r\n\r\n Обществото очевидно трудно ще приеме пасивност от страна на премиера и търси от него отговорност като ръководител на правителството. Българите явно очакват уволнение и забавянето носи щета за Борисов. \r\n\r\n Това са данни от независим телефонен сондаж по панелна методика, която осигурява максимална представителност на данните, проведен от 27 октомври до 2 ноември сред 800 души в цялата страна. Възможното отклонение е ±3.7 при 50% дялове. 1% от извадката е равен на около 55 хил. души. Сондажът започна преди акциите в Държавната агенция за българите в чужбина, уточниха от \"Галъп\". \r\n\r\n \r\n \n\t\t\t\t\t\t", "date": "2018.11.05", "title": "81% от българите искат оставката на Валери Симеонов, дори и от патриотите!"}
{"url": "http://www.bnews.bg/article/251515-protestirashti_poiskaha_ostavki_v_babh", "text": "\n Ръководството на Агенцията по храните да подаде оставка, поискаха производителите на водоплаващи птици в България. Причина са неясните, според тях, мерки на агенцията срещу птичия грип. Десетки птицевъди от различни краища на страната протестират пред агенцията. Те смятат, че има сценарий за унищожаването на бранша с неясна икономическа цел. \r\n\r\n Според недоволните „недопустимият произвол и бездействие на БАБХ водят до измиране на хиляди новоизлюпени здрави птици“. Пред „Хоризонт“ собственикът на една от големите фирми Пламен Челебиев заяви:  \r\n\r\n „Ние сме убедени, че тази администрация не може да се справи с нашия проблем. В момента, вместо да се унищожава птичият грип, искат да унищожат нашия бранш. Две години си говорим и винаги ние сме виновни. Пишат ни предписания, изпълняваме - хората луди станаха. Защо ние да сме виновни? Защото произвеждаме и си плащаме данъците? Или защото администрацията не може да си свърши работата“. \r\n\r\n Протестиращи от Пловдивско и Добричко допълниха: \r\n\r\n „Убиват не само патиците, убиват и нас, хората, защото толкова години ние се храним от тези предприятия. Имаме и малки деца, имаме и ток да плащаме, големи кредити, но никой не мисли за това“. \r\n\r\n По-рано днес Съпредседателят на организацията на производителите на водоплаващи птици Иван Йовчев обвини Агенцията в липса на ясни правила: \r\n\r\n „Нито има заповед за избиване и за унищожаване на яйцата в люпилните, нито има заповед, че те могат да бъдат настанявани. Значи ние сме за контрол, за взимане на проби, но за неплащане вече от брашна. Браншът няма възможност вече да плаща тези скъпи и прескъпи проби, които се извършват на 21 дена кръвни и минимум на 7 или на 14 дена плакално-трахиални“, предаде БНР. \r\n\r\n Заради усложняващата се епизоотична обстановка и продължаващото разпространение на заразата Агенцията въведе специална програма за засилен надзор над птицевъдните обекти. Мерките включват засилена биосигурност в птицефермите, висока честота на лабораторен контрол, както и изискване птиците да бъдат транспортирани, само след като са предварително изследвани за наличие на вируса. Около огнищата на птичи грип се създават предпазни зони и зони за наблюдение, в които се забранява движението и търговията с птици и яйца за разплод.  \r\n\r\n Заради наложените ограничения част от бранша се подготвя за протест. Първи етап от него беше проведеното днес мълчаливо присъствие пред Агенцията по храните. \r\n \n\t\t\t\t\t\t", "date": "2018.11.05", "title": "Протестиращи поискаха оставки в БАБХ!"}
{"url": "http://www.bnews.bg/article/251512-niki_iliev_za_razdyalata_sas_sanya_az_sam_vinoven_iskam_da_e_shtastliva", "text": "\n Актьорът и режисьор Ники Илиев призна, че носи отговорност за раздялата със съпругата си Саня Борисова. Това призна самият той пред \"Нова\". \r\n\r\n \"Аз съм виновен по някакъв начин. Аз си поемам отговорността\", заяви той и не пожела да коментира дали има нова жена до себе си. \r\n\r\n Ники и Саня снимат заедно успешните български ленти \"Чужденецът\", \"Нокаут или всичко, което тя написа\" и \"Живи легенди\". \r\n\r\n \"Изпитвам уважение към нея, направихме 3 филма заедно, подкрепям я. Но причините, за това, че не сме заедно, са си между нас\", каза Илиев за бившата си партньорка. \r\n\r\n Той не е сигурен дали любовта е свършила и таи топли чувства към Саня: \r\n\r\n \"Не знам дали свърши любовта. Трудно е да различаваш професионалния и личния живот, когато работите заедно. Това понякога създава проблеми. Не знам кога е тръгнало началото на края. Искам тя да е щастлива, искам тя да е добре\" \r\n\r\n Слухове за раздялата на Ники и Саня се въртят в медийното пространство от дълго време, но актьорът призна официално за краха на брака им през август. Искрите между тях пламнаха по време на снимките на сериала \"Забранена любов\". \r\n \n\t\t\t\t\t\t", "date": "2018.11.05", "title": "Ники Илиев за раздялата със Саня: Аз съм виновен, искам да е щастлива!"}
{"url": "http://www.bnews.bg/article/251513-koy_poseti_severin_v_aresta_i_kakvo_si_kazaha", "text": "\n Жената на обвинения в убийството на телевизионната водеща Виктория Маринова Северин Красимиров го е посетила в следствения арест в Русе в неделя, 4 ноември, в 13,00 часа, съобщава „Монитор“. \r\n\r\n 21-годишният мъж за първи път се възползва от правото си на свиждане със свои близки, след като на 17 октомври бе върнат в България с полет от Германия и оставен за постоянно в ареста. Срещата с жена му Емел е продължила около половин час. На нея е присъствала и майка й Айше, при която в момента живее 18-годишното момиче. То бе прогонено от жители на ромската махала „Тракцията“ и отиде при роднини в русенско село. \r\nНа свиждането Северин изглеждал спокоен, нямал признаци на депресия, но бил мълчалив. Не се оплаквал от условията, не говорел и нищо за престъплението. Питал близките си как са и с какви пари живее Емел. Разбрал от нея, че майка му е постъпила в болница в Германия, след като го арестували и върнали в България, но излязла от там по собствено желание и се поддържа с медикаменти. Емел му казала също, че не я искат в ромската махала и той се чудел защо така постъпват съкварталците му. Емел му занесла дрехи и малко храна, тъй като не разполагала със средства да купи повече. След като разбрала, че ще й разрешат свиждане в ареста, заедно с братовчед си отишла по тъмно в „Тракцията“ до къщата на лелята на Северин, за да вземе дрехите му. Заварила там възрастната жена, която се оплакала, че не е добре и много се страхува \r\n  \r\n \n\t\t\t\t\t\t", "date": "2018.11.05", "title": "Кой посети Северин в ареста и какво си казаха?"}
{"url": "http://www.bnews.bg/article/251508-vseki_deseti_s_orazhie_e_psihar_ili_kak_se_davat_razreshitelni", "text": "\n Всеки десети кандидат, който иска да вземе разрешително за оръжие, се оказва психар. Това показва проверка на в редица здравни заведения, които са оторизирани да издават документ за психическа годност на кандидати за придобиване на пистолет или ловна пушка, съобщава \"Монитор\". \r\n\r\n Според повечето лекари около 10% от кандидатите не са успели да преминат психотеста, който не е никак сложен. Това ще рече, че всеки десети, който иска да закачи пистолет на колана си, има някакви психически отклонения. \r\n\r\n Заради леснотата за получаване на разрешително не е ясно колко хора с отклонения са успели да се сдобият със заветния документ. Въпросът беше повдигнат преди седмица, когато 26-годишният Викторио, за когото се твърди, че има отклонения, е успял да се сдобие освен със служебно оръжие и с лично такова. Множество психолози изразиха мнение, че той има налудничав поглед и ако се е бил явил при тях за получаване на удостоверение за психическа годност, са щели да го скъсат. Викторио уби с личното си оръжие приятелката си и едногодишното си дете, които в неделя бяха изпратени в последния им земен път, а след това опита да се самоубие. Въпреки това още през 2014 година е получил напълно легално свидетелство, че е психически годен да носи бойно оръжие. \r\n\r\n „За съжаление тестът е почти проформа. Малко колеги обръщат внимание на кандидатите, а просто гледат да им издадат документа. За това свидетелства и сериозната бройка на въоръжени хора само в столицата. Според статистиката на служба „Контрол на общоопасните средства (КОС) те са над 75 хил. души. Това са служители на охранителни фирми, както и частни лица“, обясниха пред „Монитор“ служители от служба КОС към Министерството на вътрешните работи. \r\n\r\n Те нямало как да проверяват дали документите са истински, задачата им била просто да ги окомплектоват и при пълното им наличие да издадат разрешително за закупуване и притежание на огнестрелно оръжие. Единствено можели да откажат, ако мотивите за закупуването му не са достатъчно надеждни. Мераклията за пищов трябва да докаже за какво му е оръжието. Ако не успее, дори и пълният набор от документи не му върши работа. \r\n\r\n „Ние сме изключително стриктни относно издаването на разрешителни. Няма как обаче да проверяваме кандидатите дали са психически стабилни. Това е работа на здравните заведения, а регламентът е определен от Министерството на здравеопазването“, обясниха от КОС. От там дори поясниха, че тестовете се правели набързо. Нямало въпроси с грешни отговори и единствено видимо ненормалните хора били късани. \r\n\r\n „Въпросите там са повтарящи се. Основно се касаят за пристрастеност към наркотици или алкохол, буен характер и проблеми в детството“, обясниха от МВР. От там настояват Институтът по психология към МВР да провежда интервютата, тъй като там били добрите специалисти, а не по болниците. „Няма как цивилен гражданин да определи дали един човек ще бъде опасен с оръжие или не. Това може да го направи единствено подготвен служител, който освен отговорите от писмения тест ще анализира и поведението на кандидата по време на устно интервю“, категорични са от вътрешното ведомство. От там са анализирали направени интервюта с вече одобрени кандидати. \r\n\r\n Един от тях обяснявал, че има сексуални смущения, че има склонност към самоубийство, че мразел повечето си приятели, искал да убие роднините си и мечтаел да е супермен, но въпреки това получил документ за психическа годност. От вътрешното ведомство отказаха да кажат кое е болничното заведение, което му е издало сертификата, но са категорични, че вече гледат с особено око на всички свидетелства, подписани от този лекар. \r\n\r\n Минаваш теста заради хубаво облекло Един от плюсовете за минаването на теста за психична годност е доброто облекло. Това става ясно от постовете в редица форуми, в които потребители се хвалят как са изкарали положителен отговор на интервюто. Те дори дават съвети един на друг как да впечатлят комисията, ангажирана с оценяването на психическата им стабилност. „Стой изправен, не кръстосвай крака, длани, не сключвай пръсти - това дистанцира и ограничава събеседника. Говори бавно и не изпадай в крайности. Избягвай думи като „винаги“ и „никога“. Абсолютизирането изразява неустойчивост. Облечи се удобно и елегантно. Не в черно и без цикламено в комбинация с лилаво и зелено. Убитите тонове създават усещане за улегналост. Ярките - за оригиналност и фрапантност.“ \r\n\r\n Жените пък се съветват да флиртуват с изпитващия, ако той е мъж, тогава със сигурност щели да вземат заветния документ, който струва 15 - 20 лева. В популярен форум за майки жена дори се хвали, че освен че е получила удостоверението за психическа годност вече и живее с изпитващя доктор от здравното заведение. \r\n  \r\n \n\t\t\t\t\t\t", "date": "2018.11.05", "title": "Всеки десети с оръжие е психар или как се дават разрешителни"}
{"url": "http://www.bnews.bg/article/251529-babh_blizo_10_000_ptitsi_sa_umartveni_ot_nachaloto_na_godinata_zaradi_gripa", "text": "\n Близо 10 000 домашни и диви птици в страната са умъртвени от началото на годината, заради огнища на птичи грип у нас. Това отчетоха от Българската агенция по безопасност на храните (БАБХ). Опасност за здравето на хората няма. Финансовите загуби обаче са огромни, оплакаха се от браншовите организации. \r\nМеждувременно продължава протестът пред агенцията на служителите във ферми за отглеждане на патици. \r\n \n\t\t\t\t\t\t", "date": "2018.11.05", "title": "БАБХ: Близо 10 000 птици са умъртвени от началото на годината заради грипа"}
{"url": "http://www.bnews.bg/article/251532-arestuvaha_zhena_otkradnala_milioni_ot_datskite_sotsialni_sluzhbi", "text": "\n Датчанка, заподозряна в присвояване на милиони от датските социални служби, беше арестувана в Южна Африка, съобщиха датски прокурори, цитирани от ДПА и Франс прес. \r\nШейсет е четири годишната жена е била задържана от полицията в Йоханесбург. Тя е заподозряна в измама и присвояване на 111 милиона крони (17 милиона долара) от Националния съвет на социалните служби, в който работила в продължение на 40 години. \r\nПредполага се, че между 2002 и 2018 г. задържаната е направила 274 вноски в свои банкови сметки, отклонявайки средства, предназначени за проекти за хора в неравностойно положение. Измамата била установена в края на септември при одит. Датските власт са иззели и замразили всички авоари, които може да идват от тези фондове. \r\nПоискахме от южноафриканските власти задържаната да бъде екстрадирана в Дания. Смятаме, че има добри шансове това да стане, каза представител на разследването.  \r\nВтори заподозрян, също датски гражданин, беше арестуван миналата седмица в Южна Африка по подозрения, че е управлявал откраднатата собственост. За него също е поискана екстрадиция. \r\n \n\t\t\t\t\t\t", "date": "2018.11.05", "title": "Арестуваха жена, откраднала милиони от датските социални служби"}
{"url": "http://www.bnews.bg/article/251504-maya_manolova_patuva_s_avtobus_vzeha_mi_kolata_za_da_se_opitat_da_me_sprat_da_si_varsha_rabotata", "text": "\n Взеха ми колата, за да се опитат да ме спрат да си върша работата, но това няма как да се случи. Това каза омбудсманът Мая Манолова, която отпътува за Стара Загора с автобус. \r\n\r\n „Служебната кола е удобство и, че предвид очакванията на хората да съм на точното място в точното време, общественият транспорт изглежда сложен за постигане на тази цел. Днес например се наложи да променим часа на събитието с час и половина, тъй като е невъзможно да стигна в 11 часа\", заяви Манолова. \r\n\r\n Тя увери, че докато е омбудсман всеки ден ще бъде посветен на българските граждани и ще бъде на точното място независимо какво ще ѝ струва това. \r\n\r\n „Тази седмица ще сме с обществения транспорт. Утре отваряме приемна във влака София-Варна, за да уплътним 8-те часа пътуване. Обмислям билетите на гражданите, които ще използват приемната във влака да ги осчетоводя и да ги пратя на финансовия министър, защото хората не са длъжни да плащат за приемна с когото и да било\", обясни омбудсманът. \r\n\r\n Манолова обясни, че ако е възможно да си върши работата с обществения транспорт ще инициира кампания, с която ще призове всички представители на държавните институции да слязат от служебните си автомобили и да се насочат към обществения транспорт, предаде Канал 3.  \r\n\r\n Припомняме, че на 1 ноември финансовият министър Владислав Горанов заяви, че НСО е \"една скъпа таксиметрова компания и точно за това в новия бюджет има текстове, с които тази практика се прекратява\". По думите му, няма данни за заплаха срещу Мая Манолова, затова тя не ползва охрана, а само кола и шофьор. Горанов уточни, че \"няма нищо целенасочено срещу омбудсмана\".  \r\n \n\t\t\t\t\t\t", "date": "2018.11.05", "title": "Мая Манолова пътува с автобус: Взеха ми колата, за да се опитат да ме спрат да си върша работата!"}
{"url": "http://www.bnews.bg/article/251496-mis_silikon_viktoriya_petrova_se_vozi_s_gradskiya_transport_zaradi_piyanski_iztsepki", "text": "\n Мис Силикон Виктория Петрова се раздели с лъскавия мерцедес, с който бръмчеше допреди седмица. \r\n\r\n Гаджето й се принудило да лиши силиконката от луксозното возило, което с екстрите гони цена от 150 бона. Решението половинката на Виктория взел, след като тя подкара колата пияна и отнесе акт от катаджиите, пише HotArena. \r\n\r\n От доста време се шушука, че Вики все по-често посяга към чашката, а запознати издават, че първото питие моделката вкарва за закуска. Сега Виктория може да бъде забелязана в автобусите на градския транспорт, където чинно перфорира билетче и пътува до университета за лекции. \r\n \n\t\t\t\t\t\t", "date": "2018.11.05", "title": "Мис Силикон Виктория Петрова се вози с градския транспорт заради пиянски изцепки"}
{"url": "http://www.bnews.bg/article/251506-bivshata_shefka_na_agentsiyata_po_transplantatsii_sas_skandalni_razkritiya_obvini_ananiev_v_manipulatsii", "text": "\n \r\nПациенти, чакащи за белодробни трансплантации вече починаха, а близките им ще съдят държавата. Такъв е случаят с Адриан Петков, който близо година е бил в листата на чакащите за трансплантация на бял дроб. \r\n\r\n Смъртта на трима души предизвика остра обществена реакция. От близките на починалите бяха отправени обвинения, както към министерство на здравеопазването, така и към Агенцията по трансплантации. \r\n\r\n \"1/3 от хората въобще нямаха място в агенцията, като позиция и специализация, като специалност. Те идваха да си починат, да си изгледат филмите, не случайно го казвам и да изпият кафето, след което след обедната почивка да се съберат на чаша вино и да и си тръгнат”, казва Мариана Симеонова пред bTV. \r\n\r\n Фактите са такива, че когато дойдох в агенцията, на практика донорството беше нула, защото 0,3 донора в мозъчна смърт на милион население е по-малко от 0,5 клони към нула. През последните години средното увеличение е 8, посочи още Симеонова. \r\n\r\n За свой успех Мариана Симеонова посочва приемането ни в Евротрансплант. Няколко дни преди да замине за трансплантация в чужбина обаче, Адриан почина. Става ясно, че важен договор с болница в Австрия, сключен чрез Евротрансплант, която приема български пациенти, чакащи за белодробна трансплантация, е прекъснат. \r\n\r\n „Ние имаме договор с Евтротрансплант. Този договор е в действие. Не е вярно, че министерството не е информирано, информирано е навреме, още повече след изтичане на договора с Виена, който е с конкретната болница, която ще приеме нашите пациенти има много сериозна кореспонденция в МЗ, в която аз обяснявам, защо е важно да продължим, в която аз обяснявам, че отнема минимум година, най-малко, за да се стартира една такава програма наново и от мен се иска да търся държава извън Еротрансплнат или извън Виена договор. Това е ясно написано, така че няма неуведомени хора. \r\n\r\n Докато действаше договорът с Виена също от мен се искаше да търся втора оферта за всички тези пациенти, което е абсолютно неправилно, тъй като има действащ договор, който е одобрен от Министерството”, каза още д-р Симеонова. \r\n\r\n Според договора с Евротрансплант, България няма право да сключва споразумения с болници от останалите 8 държави. В писма до здравното министерство д-р Симеонова посочва, че трябва да запазим отношенията си с виенската болница и че сключването на нови договори би отнело повече финансови средства. \r\n\r\n „Всъщност от февруари 2017 година се започна една атака, защото аз вече отидох в министерството, при новия екип, за да попитам защо нямам отговор, защото аз мога да водя преговори с Виена, които стават чрез Евротрансплант, вече бяха влезнали и новите правила в сила, но все пак отговорно е министерството да каже своята дума”, обясни Мариана Симеонова. \r\n\r\n Заради прекъснатите отношения с виенската болница е разпоредена и проверка. \r\n\r\n „А аз се чух с министър Ананиев, веднага след това и му казах - министър Ананиев 2 проверки за едно и също нещо в рамките на 2 месеца, означават следното: първият резултат не ни харесва, трябва да се сдобием с втори”, посочи Мариана Симеонова. \r\n\r\n „Другото, което чух е, че за да имаме договор с Евротрансплант, трябва да имаме 10 донора на милион населени! Абсолютно невярно, защото това е, за да станем пълноправен член, нещо което също подлежи на обсъждане, ако стигнем до там, защото това означава нашите пациенти, които чакат да бъдат в общи листи с други 8 държави\", обясни Мариана Симеонова. \r\n\r\n След като става ясно, че договорът с болницата в Австрия още не е подновен, започват преговори с чуждестранни експерти, които да обучават български лекари за извършване на белодробни трансплантации у нас. \r\n\r\n „Ние трябва да развиваме тази програма. Имаме лекарите, въпросът е на организация, защото в една болница трябва да имаме всички звена за да бъде всичко от - до. Но това, не означава, че хората, които чакат в момента трябва да бъдат оставени без друг шанс\", каза още бившият шеф на Агенцията по трансплантации. \r\n \n\t\t\t\t\t\t", "date": "2018.11.05", "title": "Бившата шефка на Агенцията по трансплантации със скандални разкрития, обвини Ананиев в манипулации"}
{"url": "http://www.bnews.bg/article/251505-misis_balgariya_svyat_2018_yana_sredkova_otnovo_v_pomosht_na_semeystva_s_reproduktivni_problemi", "text": "\n Яна Средкова, дамата, която се окичи с короната „Мисис България Свят 2018“, на 20-ото издание на най-престижния конкурс за омъжени дами у нас, ще се включи в поредната благородна кампания в помощ на семейства с репродуктивни проблеми. И не защото по принцип конкурсите застават помпозно зад някаква кауза, а защото е почувствала със сърцето си, че може да помогне. \r\n\r\n Вече три години от живота си, Средкова е посветила на благородната инициатива, като се надява сега с короната на „Мисис България Свят“ да предизвика още по-голям по-голям интерес към начинанието. На 20 ноември Яна за пореден път прегръща благородната кауза на Фондация „Мечта за дете“ и ще участва в Коледния благотворителен бал в помощ на двойки с репродуктивни проблеми. \r\n\r\n Красавицата се надява грандиозното събитие да събере достатъчно средства, с които да помогне на поне две семейства да се сдобият с наследници по програмата ин витро. Първото бебе заченато с помощта на Яна и Фондация „Мечта за дете“ - Калоян, вече радва своите родители. Яна е омъжена, има три деца – едно момиче и две момчета. Мисли за още едно дете и се надява да е момиче. \r\n \n\t\t\t\t\t\t", "date": "2018.11.05", "title": "„Мисис България Свят 2018“ Яна Средкова отново в помощ на семейства с репродуктивни проблеми"}
{"url": "http://www.bnews.bg/article/251502-beznakazani_i_nagli_tsigani_napadnaha_politsai_v_botevgrad", "text": "\n 12 души са арестувани след съпротива и неподчинение на полицаи в ботевградското село Врачеш, съобщиха от МВР.  \r\n\r\n Снощи към 22.30 екип на жандармерията се е отзовал на сигнал за силна музика и нарушаване на нощната тишина. \r\n\r\n Един от обитателите на адреса – 35-годишен мъж, категорично отказал да предостави личната си карта за проверка, оказал неподчинение и блъснал униформен на земята. \r\n\r\n Пристъпвайки към задържането му, служителите на реда били заобиколени от агресивна тълпа от около 30 души, които по всякакъв начин опитали да осуетят изпълнението на служебните им задължения. \r\n\r\n За да овладеят ситуацията, полицаите са стреляли във въздуха с гумен патрон и са използвали лютив спрей.  \r\n\r\n След разпръсване на тълпата и възстановяване на обществения ред, мъжът – криминално проявен, е задържан в полицейския арест в рамките на 24 часа. \r\n\r\n Предстои в днешния ден с прокурорско разпореждане, мярката му за задържане да бъде удължена до 72 часа. \r\n\r\n В хода на предприетите допълнителни оперативно-издирвателни действия към момента са задържани още 11 души, един от които – активен участник в конфликта. \r\n\r\n По случая е образувано досъдебно производство за едро хулиганство, а действията по разследването продължават под наблюдението на Районна прокуратура-Ботевград. \r\n \n\t\t\t\t\t\t", "date": "2018.11.05", "title": "Безнаказани и нагли: Цигани нападнаха полицаи в Ботевград!"}
{"url": "http://www.bnews.bg/article/251507-erdogan_prostrya_raka_varhu_moretata_i_zaplashi", "text": "\n \"Никой не може да направи крачка, действайки въпреки нас\", заяви турският президент Реджеп Тайип Ердоган, като даде да се разбере, че Турция няма да позволи \"присвояване\" на природните ресурси в Източното Средиземноморие. Изказването му е сред водещите теми в турския печат днес. \r\n\r\n Според Ердоган има стремежи за присвояване на газовите и петролните ресурси в региона, пише в. \"Гюнеш\", цитиран от БТА. \r\n\r\n \"Онези, които смятат, че могат да действат независимо от Турция, започнаха да осъзнават грешката си. Както показахме на терористите в Сирия какво ги чака, така няма да оставим на бандити да си разиграват коня в моретата\", подчерта Ердоган. \r\n\r\n В. \"Харби\" уточнява, че това изказване Ердоган е направил на церемония по повод доставката на корвета и подводница за турските военноморски сили. Предаването на новите плавателни съдове е част от процес на въоръжаване на флота с бойни кораби, произведени в Турция, посочва изданието. \r\n\r\n Турският президент обърна внимание, че страната му вече е намалила с 50 на сто външната си зависимост в отбранителната промишленост. \"С четири компании в отбранителната промишленост нашата страна се нарежда на шеста позиция сред най-добрите в света в този сектор\", похвали се Ердоган. \r\n\r\n \"Моретата не са пусти\", пише в заглавие днес в. \"Миллиет\", който също извежда на челно място днес думите на президента по повод обстановката в Егейско и Средиземно море. \r\n\r\n \"Случващото се в последно време в Егейско и Средиземно море напомни, че нашата страна трябва да бъде силна също и в морето. Всеки нов кораб, добавен към флота ни, повишава нашата сила, нашата решимост да браним националните интереси\", заяви Ердоган. \"Никога няма да позволим усилия, целящи да направят така, че Турция фактически да не може да пристъпи в морето\", добави президентът. \r\n \n\t\t\t\t\t\t", "date": "2018.11.05", "title": "Ердоган простря ръка върху моретата и заплаши"}
{"url": "http://www.bnews.bg/article/251503-brakonieri_ubiha_blagoroden_elen", "text": "\n Благороден елен е намерен убит от бракониери край Свиленград, съобщиха от Фондация \"По-диви Родопи\". Останките от кошутата Кибела са открити след сигнал на експерти от фондацията и проверка на място с представители на РУ Свиленград и РДГ Кърджали. \r\nБлагородният елен е един от общо 80-те освободени животни през последните пет години. Кошутата е била освободена заедно с още шест други кошути на територията на дивечовъден участък \"Студен кладенец\", Източните Родопи през февруари тази година. На пет от животните експертите са поставили GPS GSM предаватели, което позволява на екипа да следи всяко тяхно движение в реално време. \r\nС помощта на новите технологии половин година по късно със съжаление научихме, че един от тях е станал жертва на бракониери, посочват от фондацията. \r\nПо случая е образувано е досъдебно производство по Наказателния кодекс. В случай че бъдат заловени, освен предвиденото в кодекса наказание, бракониерите ще трябва да се разделят с правото си на лов и да заплатят обезщетение за убитото животно. \r\nБлагородният елен е едно от често рисуваните диви животни в тракийските гробници. За съжаление видът е бил почти изчезнал от района заради бракониерство, като отделни животни са запазени по граничните части на Източните и Западните Родопи в държавно ловно стопанство \"Женда\". \r\n\r\n Възстановяването на популацията от елени лопатари и благородни елени се осъществява рамките на проекта \"Опазване на черните и белоглавите лешояди в Родопите\", разработен от Rewilding Europe, в партньорство с Фондация \"По-диви Родопи\", Българското дружество за защита на птиците. Проектът е финансиран по програмата LIFE на ЕК. \r\n \n\t\t\t\t\t\t", "date": "2018.11.05", "title": "Бракониери убиха благороден елен"}
{"url": "http://www.bnews.bg/article/251491-zelenata_zona_v_stolitsata_se_razrastva", "text": "\n От днес паркирането в районите \"Възраждане\", \"Красно село\", част от \"Оборище\" и \"Лозенец\" ще е платено, защото те стават част от зелената зона в София. \r\n\r\n Друга промяна, която ще влезе в сила е, че паркирането на автомобили в пространствата пред жилищни, офисни или други сгради, които не са обособени като паркинги, ще е платено. \r\n\r\n Ако по план пред сграда не са предвидени паркоместа, шофьорите на паркиралите коли ще трябват да платят таксата за зелена зона. В противен случай колите ще бъдат принудително премахвани или ще им бъдат поставяни скоби. \r\n\r\n В зелената зона за паркиране от днес попадат улиците между булевардите: \r\n\r\n - \"Джеймс Баучер\" и \"Никола Вапцаров\" в \"Лозенец\", като така паркирането в целия квартал ще е платено. \r\n\r\n - \"Иван Гешов\", \"Пенчо Славейков\", \"Ген. Тотлебен\" и \"Георги Софийски\" в район \"Красно село\". \r\n\r\n - \"Константин Величков\", \"Сливница\", \"Александър Стамболийски\" и улиците \"Димитър Петков\" и \"Опълченска\" във \"Възраждане\". \r\n\r\n - \"Христо и Евлоги Георгиеви\", \"Ситняково\", \"Данаил Николаев\" и ул. \"Черковна\" в \"Оборище\". \r\n\r\n Зелената зона за платено паркиране работи от понеделник до петък от 08:30 до 19:30 часа, като максимално допустимото време за паркиране е 4/четири/ часа, а таксата е 1 лев за час. \r\n \n\t\t\t\t\t\t", "date": "2018.11.05", "title": "Зелената зона в столицата се разраства"}
{"url": "http://www.bnews.bg/article/251493-piyaniyat_sluzhitel_na_sadebna_ohrana_blasnal_dve_detsa_izbyagal_namerili_go_v_krachma", "text": "\n С постановление на Районната прокуратура в Търговище е задържан за срок до 72 часа служителят на съдебната охрана Валентин П. Срещу него е повдигнато обвинение за причиняване на средни телесни повреди на повече от едно лице при управление на автомобил под въздействието на алкохол. След инцидента служителят на съдебната охрана избягал от местопроизшествието Престъплението, в което е обвинен Валентин П., е по член 343, ал. 3, буква „а“ от НК, което се наказва с лишаване от свобода от 1 до 6 години. \r\n\r\n Инцидентът е станал в петък, 2 ноември, около 14, 15 часа. На двойно непрекъсната линия на пътното платно обвиняемият решил да направи обратен завой с личния си автомобил. След като не успял, дал на задна предавка, и така пътуващият мотоциклет с момче на 16,5 год. и момиче на 18 години се удря в него. След удара мотоциклетът се отклонява и настъпва челен удар в насрещно движещ се автомобил. \r\n\r\n Служителят на съдебна охрана не е спрял и е избягал от местопроизшествието. Открит е два часа по-късно в заведение. \r\n\r\n Тестван с дрегер, показанията на обвиняемия са показали наличие на алкохол в кръвта 0,71 промила. Взета му е кръвна проба, която се очаква да излезе. \r\n\r\n Пострадалото момиче е с 3 средни телесни повреди – счупена ръка и крак и контузия на белия дроб. Извършена е била операция. Пострадало е и 16-годишното момче, което е правоспособно. \r\n\r\n Действията по разследването са възложени на следовател от Окръжния следствен отдел при Окръжната прокуратура в Търговище. \r\n\r\n Очаква се днес Районната прокуратура в Търговище да внесе искане в съда за вземане мярка за неотклонение „Задържане под стража“ спрямо обвиняемия служител на съдебната охрана. \r\n \n\t\t\t\t\t\t", "date": "2018.11.05", "title": "Пияният служител на съдебна охрана, блъснал две деца, избягал, намерили го в кръчма"}
{"url": "http://www.bnews.bg/article/251492-publichna_tayna_be_kak_se_izdavat_balgarski_pasporti_chak_sega_balgariya_vze_merki", "text": "\n След аферата с издаването на български паспорти, във връзка с която имаше арести на замесени лица в България, а и в Сърбия, македонските посредници за български паспорти не се страхуват, че ще отидат в затвора или че клиентите им ще останат и без парите, които са дали за паспорти, пише македонският информационен сайт Фактор. \r\n\r\n Македонските посредници уверяват, че нищо такова няма да се случи. Те казват, че издаването на паспорти и как се прави това досега беше публична тайна, но чак сега България взима мерки да санкционира този процес. \r\n\r\n \"Тези, които са фалшифицирали документи, те трябва да се страхуват, аз работя с истински документи и не се страхувам. За сумата, за която съобщиха българските медии - 5000 евро, не познавам някой да е дал толкова пари. Македонците и сърбите дават за български паспорт малко над 300 евро\", е цитиран да казва посредникът Даниел Д, предава БТА. \r\n\r\n Друг посредник, от Делчево смята, че как ще се развиват нещата зависи от българските власти, но според него онези, които имат редовни документи, не би трябвало да останат без паспорти. \r\n\r\n \"Проблемът се появи, защото има много албанци от Албания и Косово, които кандидатстват за българско гражданство и властите в България трябваше да пресекат това, но за македонците мисля, че няма да има някакви последици, няма да има никакъв проблем\", казва посредник от Скопие. \r\n\r\n Но у гражданите има съмнение, защото чакат с години и не са сто процента сигурни, че накрая ще имат български паспорт, за работа и свободно движение из Европа, пише Фактор. \r\n \n\t\t\t\t\t\t", "date": "2018.11.05", "title": "Публична тайна бе как се издават български паспорти, чак сега България взе мерки"}
{"url": "http://www.bnews.bg/article/251499-stoichkov_im_takova_mamata_shansat_na_balgariya_za_domakin_na_svetovnoto_e_nulev", "text": "\n Камата коментира шансовете на България да получи домакинството на Мондиал 2030 съвместно с Румъния, Сърбия и Гърция. \"Шансът за домаинство на световното през 2030 година е нулев! 1300 и кусур години не сме се променили, сега ще се променим за 10 ли? Нека книгата я прочете по-младото поколение. Нека да вникнат малко. За мен България е място за супер ваканция\", завърши единственият българин в топ 100 на ФИФА. \r\n\r\n Носителят на \"Златната топка\" за 1994 година Христо Стоичков обяви с крайно сериозен тон, че болката, която му е нанесъл Любослав Пенев, е голяма. Както е известно, двете легенди на ЦСКА бяха първи приятели до момента, в който \"Ел Голеадор\" не уважи 50-годишния юбилей на най-великия българския футболист. Камата гостува в bTV по повод представянето на автобиографията му \"Истината\".  \r\n\"Дали сега след предаването бих вдигнал телефона, ако Любо ме потърси? Не, не бих вдигнал. Няма шанс! Болката е голяма! Аз съм кръстник на детето му, оставете футбола и това какви сме били във футбола. Така го преживявам аз. Един път ставам на 50 години, няма връщане назад\", каза Ицо с много сериозен глас.  \r\n\"Болката от предателството на колеги ще остане до края на живота ми, но ще го преживея, силен човек съм\", добави единственият българин със \"Златна обувка\" от Световно първенство по футбол.  \r\n\"Думите ми \"България не ми е дала нищо\"? Казал съм това в конкретен момент на точните хора, които искаха да направят имидж на мой гръб. Няма шанс това да стане, какъвто ще да си. Казвал съм много пъти, че сгреших. Намерих сили да стисна зъби и да си призная грешката\", продължи легендата на ЦСКА и Барселона.  \r\n\"ЦСКА избра името на Барселона. Наистина Панатинайкос извади много повече пари за мен. ЦСКА е марка, ЦСКА продава! Най-доброто, което ЦСКА направи за мен е да ме предпази. Генерал Добри Джуров ме предпази, Димитър Пенев ме предпази, Петър Жеков ме предпази, Господин Чолаков, адмирал Добрев, Георги Христов, ще пропусна някого, всичко те ме предпазиха. Казаха ми: \"Остани още една година в ЦСКА\". Така стана, след което отидох в Барселона. През 1994 година бях щастлив човек. Беше година изпълнена с много радост. За първи път в историята българин стъпи на най-високото стъпало. \"Златната топка\" не е на Христо Стоичков. Тя е част от моето семейство, от моите приятели, от моите съотборници. Съпругата ми Марияна е капитанът на отбора\", каза още легендарният №8.  \r\nТой се върна назад във времето, когато е използвал автобус №305, за да стига от квартал \"Младост\" до Борисовата градина. \"Тогава нямахме коли, не ни даваха да взимаме. В автобуса обичах да се возя прав в средата. Бих се качил пак, защо не\". Стоичков си спомни и как в Испания е получил кашон с цялата дискография на италианския поп певец Адриано Челентано. \"Той е рода с бившия президент на Фиорентина Виторио Чеки Гори. Искаха ме във Фиорентина. Прати ми писмо с молба да премина в любимия му отбор. Дойде и този голям кашон. Естествено, благодарих му, пратих му моя фланелка с автограф, но Барса си е Барса\", разказа още Христо.  \r\n \n\t\t\t\t\t\t", "date": "2018.11.05", "title": "Стоичков им такова мамата: Шансът на България за домакин на Световното е нулев!"}
{"url": "http://www.bnews.bg/article/251494-voltova_daga_udari_dete_v_dimitrovgrad", "text": "\n 13-годишно момче е пострадало след като вчера е паднало от парапета на жп надлеза около Водната кула в центъра на Димитровград. То е било ударено от волтова дъга и откарано в пловдивската клиника за изгаряния, потвърдиха от полицията. \r\nНа жп надлеза момчето е било с група свои приятели, които са подали сигнал за инцидента. Той се прехвърлил от външната страна на парапета и увиснал от надлеза, като най-вероятно е докоснал електрическа жица, разказват децата. По-късно днес се очаква информация как точно се е случил инцидентът. \r\nСпоред запознати, не за първи път момчето, което е ученик в димитровградското училище \"Васил Левски\", е демонстрирало подобни акробатични умения. Най-често площадка за изявите му е била сградата на недостроената нова поликлиника, където често е бил забелязван да се катери, предаде Дарик. \r\n  \r\n \n\t\t\t\t\t\t", "date": "2018.11.05", "title": "Волтова дъга удари дете в Димитровград"}
{"url": "http://www.bnews.bg/article/251501-vkaraha_li_patriotite_borisov_v_kapan", "text": "\n \r\nВкараха ли патриотите Борисов в капан? Въпрос, който с всеки изминал час придобива все по-голяма актуалност. Извиването на ръце от страна на двамата вицепремиери и ясната демонстрация, че без тях държавата едва ли не ще се затрие, определено вкарват Борисов в капан. \r\n\r\n Ясно обаче се вижда и стратегическата немощ на съветниците на Борисов, които като че ли се ръководят от други мотиви, близки до патриотичните, опреличени от избирателите, като власт на всяка цена. Липсата на трезв анализ относно недопустимите действия на Симеонов и паспортния скандал с Каракачанов, както и неадекватни мерки от страна на ГЕРБ, вече откровено приличат на опит за заговор срещу самия Борисов, при това от свои. \r\n\r\n Мантрата, че всичко се  диктува от опозицията вече не хваща дикиш, Не хващат дикиш и писанията на приближени медии, а нагласените социологически изследвания направо забиват нож в гърба на Борисов. \r\n\r\n В цялата ситуация, като че ли само ДПС имат трезво поведение и оценка на ситуацията. Като че ли само от ДПС разбират, че от Европа се задава нова икономическа и финансова криза и като капак, като че ли само от ДПС разбират, че липсата на нови и дълготрайни чужди инвеститори ще тласнат страната в нова катастрофа. \r\n\r\n Ежедневните скандали в управляващата коалиция разби на пух и прах твърдението за стабилност, а предлагания бюджет направо показва пътя за излизане от ситуацията, а именно предсрочни избори. Борисов все още има възможност да излезе от ситуацията, която неминуемо минава през искане на оставки, при това тези действия трябва да бъдат инициирани от него. Ще го направи ли? \r\nВремето ще покаже. \r\n  \r\n \n\t\t\t\t\t\t", "date": "2018.11.05", "title": " Вкараха ли патриотите Борисов в капан?"}
{"url": "http://www.bnews.bg/article/251497-kompleksi_tresat_tsvetanka_rizova", "text": "\n Водещата на „Лице в лице” по Би Ти Ви Цветанка Ризова страда от комплекси заради ниския си ръст, затова винаги носи убийствено високи токчета. \r\nТя подбирала възможно най-неудобните чепици, върху които едва се крепяла, но пък била доволна, защото така добавяла поне десетина сантиметра към височината си. \r\n„Никога не сме я виждали с равни обувки”, споделят колеги на Цветанка, която няколко пъти претърпявала инцидент заради токчетата си. Последния път така си изкълчила крака, че по чудо не го счупила. Въпреки това 53-годишната Ризова продължавала да носи любимите си чепици с 15-сантиметрови токчета, защото без тях се чувствала като джудже, пише \"Уикенд\". \r\n  \r\n \n\t\t\t\t\t\t", "date": "2018.11.05", "title": "Комплекси тресат Цветанка Ризова"}
{"url": "http://www.bnews.bg/article/251490-protest_i_pred_babh_za_smartta_na_novoizlyupeni_pateta", "text": "\n Протест ще има днес и срещу Агенцията по храните. Недоволни граждани твърдят, че държавата оставя на произвола новоизлюпени патета да умират без храна и вода в люпилни, поради забрана за придвижване до обекти за отглеждането им. Хората твърдят, че вече четвърти ден браншът на водоплаващите птици у нас търпи загуби. \r\n\r\n Сдружението, организиращо протеста, настоява за незабавни действия за профилактика и ликвидиране на грипа по птиците. \r\n \n\t\t\t\t\t\t", "date": "2018.11.05", "title": "Протест и пред БАБХ за смъртта на новоизлюпени патета"}
{"url": "http://www.bnews.bg/article/251485-temperaturite_padat_oshte_malko", "text": "\n Днес температурите ще се понижат още малко и минималните ще са между 5 и 10°, а максималните между 14° и 19. Такава е прогнозата за времето на Националния институт по метеорология и хидрология (НИМХ) при БАН, съобщи за Агенция „Фокус“ дежурният синоптик Мартин Славчев. През следващото денонощие времето в страната ще остане без съществена промяна. В равнините и около водните басейни ще има ниска слоеста облачност или мъгла. \r\nОколо и след обяд облачността ще се разкъсва, видимостта ще се подобрява. Предимно слънчево ще е времето над планинските райони. Ще духа слаб до умерен вятър от изток-североизток. Температурите ще се понижат още малко и минималните ще са между 5 и 10°, в отделни котловини ще са и по-ниски. Максималните температури ще са предимно между 14° и 19°. Атмосферното налягане слабо ще се понижи, но ще остане по-високо от средното за ноември. \r\nПо Черноморието ще има ниска слоеста облачност или мъгла. След обяд облачността ще се разкъса и видимостта ще се подобри, но привечер отново ще се вплътни. Ще духа слаб до умерен вятър от изток-североизток. Максималните температури ще са 16-18°, близки до температурата на морската вода. Вълнението на морето ще е 2 - 3 бала. В планините ще преобладава слънчево време. Ще духа умерен, по високите и открити части – до силен вятър от изток-югоизток. Максимална температура на височина 1200 метра – около 14°, на 2000 метра – около 9°. През следващите три дни над равнинната част от страната ще преобладава облачно, а преди обяд и мъгливо време. На отделни места ще превали слаб дъжд. Предимно слънчево ще е времето над планинските райони. Ще духа слаб до умерен вятър от изток-североизток. Преобладаващите минимални температури ще бъдат между 5° и 10°, а максималните – между 12° и 17°. \r\n  \r\n \n\t\t\t\t\t\t", "date": "2018.11.05", "title": "Температурите падат още малко..."}
{"url": "http://www.bnews.bg/article/251487-protestat_na_maykite_za_ostavkata_na_wc_vitseto_prerastva_v_avtoshestvie", "text": "\n Трета седмица не спират протестите на родителите на деца с увреждания. Те настояват за оставката на вицепремиера Валери Симеонов. \r\nОбявено е, че демонстрацията днес ще премине по-необичайно - под формата на автошествие в София, което ще тръгне в 18.30 ч. от Министерския съвет и ще продължи до НДК. \r\n\r\n Въпреки че Валери Симеонов се извини за думите си към майките на деца с увреждания, протестиращите продължават да настояват той да се оттегли от поста си. \r\n\r\n За 15-ти пореден ден недоволните ще се съберат пред сградата на Министерския съвет в столицата, за да настояват вицепремиерът да напусне поста си.  \r\n\r\n Колите ще тръгнат в посока улица Раковски и ще преминат покрай централата на Националният фронт за спасение на България. Очаква се полицията да затваря поетапно улици и булеварди в центъра, по които ще премине протестът \r\n\r\n   \r\n \n\t\t\t\t\t\t", "date": "2018.11.05", "title": "Протестът на майките за оставката на WC вицето прераства в автошествие"}
{"url": "http://www.bnews.bg/article/251495-nedopustimo_kortezhat_na_boyko_spira_lineyka_vav_varna_video", "text": "\n Потресаващо видео провокира стотици коментари в интернет. На записа се вижда как движението пред Катедралата във Варна е спряно, за да мине правителствен ескорт. Политиците са в града заради провелата се международна среща в Евксиноград.  \r\n\r\n На кадрите се вижда как е спряна линейка с работещи светлини, която кара пациент, но е стопирана, за да мине правителствения ескорт. \r\n\r\n От коментарите се вижда, че потребителите във Фейсбук са бесни. \r\n\r\n \"Ако беше пожарна, можеше докато стигне да е излишна вече,не че и тук забавянето не е от значение. \r\nТова е човешкия живот за тях...нищоооо \r\n\r\n В същото време трябваше да премина на пешеходната пътека и полицаят ми каза да побързам докато не са ме прегазили. Да бяха имали късмет.... \r\n\r\n Ние може да мрем важно е кордона да мине няма такава държава няма такава полиция \r\n\r\n Е,как линейка с пациент и сигнализация ще спрат?! \r\n\r\n Аз станах свидетел на същото преди няколко дни. Бяха затворили пътя към Добрич и всички чакахме един час. Линейката я забавиха, но я пуснаха след около пет минути. Понякога едни пет минути може да бъдат решаващи...... \r\nСамо в България може да умират хора заради ТЪПИТЕ ПОЛИТИЦИ\" \r\n\r\n \r\n\r\n \r\n  \r\n \n\t\t\t\t\t\t", "date": "2018.11.05", "title": "Недопустимо: Кортежът на Бойко спира линейка във Варна! (ВИДЕО)"}
{"url": "http://www.bnews.bg/article/251489-skacha_li_grazhdanska_otgovornost_do_1000_leva_ostavka_na_menda_stoyanova", "text": "\n Предложенията за промени се оказаха проблем. С текстовете се слага таван от 20 000 лв. обезщетение за най-близките роднини на загинал в катастрофа. Определя се и размер на обезщетението за по-широкия кръг роднини, като брат и сестра на жертвата. \r\n  \r\nИдеята за таван дойде след съдебно решение, с което се разшири броят на родствениците с право на обезщетение при загинал в катастрофа. Това увеличи исковете към застрахователите и техните разходи. Затова те повишиха цената на Гражданската отговорност и поискаха размерът на обезщетенията да бъде регламентиран. \r\n  \r\nСрещу текстовете се отвори фронт заради упрека, че таван на обезщетението е като слагане на цена на живота. Решението на Борисов да спре временно промените, обаче, може да отвори нов фронт, от застрахователи , които настояват за тези ограничения. Обсъждането на темата ще се състои в четвъртък. \r\n\r\n Готвените промени в Кодекса за застраховане са гаф, заради който може да се поиска оставката на Менда Стоянова като председател на бюджетната комисия в парламента. Това заяви в студиото на сутрешния блок на БНТ експертът по пътна сигурност Настимир Ананиев. По думите му, поправките в Кодекса навяват на мисълта, че става въпрос за лобизъм. \r\n\r\n Европейският съюз е въвел определени лимити за обезщетенията а смърт на пътя и държавата не може да налага допълнителни, обясни адвокат Петя Керанова. Готвените промени включват поправка, която може да доведе до вълна от дела срещу държавата, тъй като застрахователят няма да е длъжен да покрие цялата сума от обезщетението при причинена смърт. \r\n\r\n Председателят на бюджетната комисия в парламента Менда Стоянова е внесла предложение да се сложи лимит на обезщетението, което получават близките на загинали при катастрофа. Тя настоява за таван от 20 хиляди лева за обезщетение на съпруг, съпруга, на човек, живеещ на семейни начала, на дете и на родител. Предлага брат или сестра на починалия да получават по 15 хиляди лева. Предвижда и по 5 хиляди лева за човек, който е създал емоционални отношения със загиналия. \r\n\r\n Председателят на ГЕРБ Бойко Борисов разпореди на депутатите от партията да не гласуват промените в Кодекса за застраховането, докато не бъдат подложен... \r\n\r\n Предложенията се вкарват между четенията, за да се избегне общественото обсъждане, заяви Настимир Ананиев. Предложеният максимален таван от 20 хиляди лева при предложен таван от 40 хиляди от Асоциацията на застрахователите в България нявява на мисълта, че тук има лобизъм, добави той. \r\n\r\n Ако броят на жертвите на пътя падне драстично, обезщетенията за смърт също ще паднат, но изглежда, че вносителите на поправките не вярват в това, заяви Настимир Ананиев. Той отбеляза, че при гражданската отговорност все още не е въведена системата на принципа „бонус-малус“, при която рисковите шофьори плащат повече за гражданска отговорност. \r\n \n\t\t\t\t\t\t", "date": "2018.11.05", "title": "Скача ли Гражданска отговорност до 1000 лева? Оставка на Менда Стоянова!"}
{"url": "http://www.bnews.bg/article/251486-loshata_novina_za_pravitelstvoto_e_che_nyama_da_spechelyat_sledvashtite_parlamentarni_izbori", "text": "\n Не е валидно предложението, че ако „Обединени патриоти” излязат от управленската коалиция, ДПС ще ги подкрепи. Това заяви депутатът от ДПС Йордан Цонев, отговаряйки на въпрос в студиото на Нова тв дали Движението ще се ограничи само с искане на оставката на Валери Симеонов заради скандала с майките. Предсрочни парламентарни избори ще има – никой да не се съмнява в това, подчерта народният представител. \r\nЦонев подчерта, че на 2 ноември съветът на ДПС решил, че партията ще работи за демонтаж на това управление. Този парламент според нас е с изчерпан ресурс и в рамките му едва ли може да се създаде друг тип мнозинство. Предупреждавахме, че този тип управление ще доведе до това – когато няколко пъти правиш едно и също, резултатът е един и същ, каза Йордан Цонев. \r\n\r\n Цонев беше категоричен, че в четвъртък (1 ноември) ДПС се регистрирали в пленарна зала чак когато се стигнало до 121 депутати. Това е политически инструмент – ГЕРБ правеха същото по времето на Орешарски, заяви депутатът. Когато нещо е част от нашата програма, ще влезем в зала – ние сме против да няма по-високи данъци за старите автомобили и за имотите и ще подкрепим ГЕРБ, уточни Цонев. \r\n\r\n Искаме оставката на един циничен вицепремиер, подкрепяме протестът на майките, приши ДПС към \"Системата ни убива\" депутатът. Този човек е достатъчно циничен да не разбира, че трябва да си подаде оставката. Искаме оставката на всички участващи в този кабинет на всички, свързани с \"Обединени патриоти\", заяви Цонев, визирайки и Нено Димов, и Емил Караниколов. \r\n\r\n \"Ако управленската структура се крепи на личности като Валери Симеонов, нашето мнение е, че по-добре тази структура да я няма\", подчерта народният представител. И след като му прочетоха думите на Ахмед Доган от миналата Коледа, че няма алтернатива, Цонев моментално се съгласи и уточни, че още няма алтернатива. Какво правим – политическият майсторлък е да продуцираш друга реалност. Той видя като лечение да бъде продуцирана програма за развитие в по-дългосрочен аспект – с приоритети за икономиката, за демографията и за всяка система. Тя трябвало да бъде изготвена от експерти и който спечели предсрочните избори, да я изпълнява - теза, с която беше защитавано съществуването на кабинета \"Орешарски\". Искаме да продуцираме такъв дебат, завърши Цонев. \r\n\r\n По отношение на поведението на Веселин Марешки, Цонев каза, че \"едно говорят, друго вършат\". На три вота за недоверие \"Воля\" гласува за оставане на кабинета, заяви депутатът. И се подигра, че Марешки може да е виждал по-добър бюджет само в аптекарския бизнес, след като толкова му харесал предложеният за догодина. \r\n\r\n По повод бюджета, Цонев бе категоричен, че е написан така, за да вземе пари от данъкоплатците, с които управляващите да направят следващите два вида избори - европейски и местни.  \r\n\r\n Лошата новина за правителството обаче е, че изборите ще бъдат три -  и парламентарни, и те няма да ги спечелят, прогнозира Цонев.  \r\n  \r\n\r\n \r\n  \r\n\r\n \r\n  \r\n \n\t\t\t\t\t\t", "date": "2018.11.05", "title": "Лошата новина за правителството е, че няма да спечелят следващите парламентарни избори"}
{"url": "http://www.bnews.bg/article/251488-mazhete_znayat_li_che_dnes_imat_praznik", "text": "\n На 5 ноември се отбелязва Световния ден на мъжете. Приблизително 99,9% от тях не знаят това и не ги вълнува - и в останалите 364 дни от годината светът е техен.  \r\nМъжете на земята са с 57 милиона повече от жените по данни на световната статистика от 2010 г. Има обаче държави като Русия например, където от Втората световна война насам броят им все още не може да се изравни с този на жените.  \r\n\r\n \r\nВ някои държави Денят на мъжа се чества на 19 ноември, затова в информационните източници царува пълно объркване за тази дата. За първи път и България се присъединява към страните, в които се отбелязва Световният ден на мъжете през 2011-а.  \r\n \n\t\t\t\t\t\t", "date": "2018.11.05", "title": "Мъжете знаят ли, че днес имат празник?"}
