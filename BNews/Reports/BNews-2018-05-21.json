{"url": "http://www.bnews.bg/article/242327-bulimiya_mori_mara_otvarachkata", "text": "\n Според последните публикации на таблоидите „фолк певицата Мария е на път да развие опасно хранително разстройство“, а нейните фенове са силно притеснени. \r\n\r\n Певицата, която цял живот е на диета, напоследък изпитва непреодолимо желание да се тъпче безразборно. \r\n\r\n Говори се, че, за да не напълнее, след това тайно повръщала всичко изядено, пише „Уикенд“, а дописката се разлетя като салфетка в чалга клуб из всички онлайн издания. \r\nСъдейки по страстта й към храната и все по-слабата й фигура, която не отговаря на апетита й, колегите на певицата виждат симптоми на булимия. \r\n\r\n Хората, които страдат от тази болест, поглъщат огромни количества храна, но стомахът им не може да я преработи и те я повръщат. В повечето случаи това започва с умишлено повръщане, за да отслабнат. \r\n\r\n Според запознати бившата г-жа Гущерова е точно в този стадий на заболяването. Тя от дете не смее да се храни спокойно, защото вечно е на кантара, тревожейки се да не напълнее. \r\n\r\n След развода с Гущеров и след последвалите няколко неуспешни връзки с милионери, които я искат само за леглото, нервите на Мария започнали да не издържат. \r\n\r\n Това избило в неконтролируема страст към яденето на огромни порции храна без оглед на калориите в нея. \r\n \n\t\t\t\t\t\t", "date": "2018.05.21", "title": "Булимия мори Мара Отварачката"}
{"url": "http://www.bnews.bg/article/242342-darzhavniyat_sekretar_na_sasht_zaplashi_iran_s_nay_tezhkite_sanktsii_v_istoriyata", "text": "\n Държавният секретар на САЩ Майк Помпейо заплаши, че САЩ ще подложат Иран на безпрецедентен финансов натиск и ще му наложат \"най-тежките санкции в историята\", ако иранското правителство не промени курса си, предадоха Франс прес и Асошиейтед прес. \r\n\r\n В реч пред консервативната фондация \"Херитидж\" във Вашингтон Помпейо призова за ново ядрено споразумение с Иран, след като президентът Доналд Тръмп се изтегли от сключеното през 2015 г. По думите на държавния секретар администрацията на Тръмп предпочита това да е договор, който да се ратифицира от Конгреса. \r\n\r\n Помпейо изброи 12 изисквания към Иран, които според него трябва да бъдат част от следващо споразумение. Той заяви, че Иран трябва да прекрати обогатяването на уран и никога да не се занимава с предварителна обработка на плутоний. Иран също така трябва да даде на ядрените инспектори \"безусловен достъп до всички обекти в страната\" и да спре да развива програмата си за балистични ракети. \r\n\r\n Помпейо също така поиска Иран да освободи всички американски граждани, да прекрати подкрепата си за бунтовниците хуси в Йемен, да изтегли всичките си въоръжени сили от Сирия и да престане да заплашва Израел. \r\n\r\n Иран \"никога повече няма да има картбланш да доминира Близкия изток\", заяви Помпейо. \r\nДържавният секретар на САЩ също така обеща \"да преследва иранските агенти и машите им от Хизбула в цял свят, за да ги смаже\". \r\n\r\n Помпейо заяви, че иранското ядрено споразумение от 2015 г. е било \"губещо\" и това е имало огромни последици в Близкия изток. \r\n\r\n Откакто споразумението от 2015 г. влезе в сила, Иран \"напредна из целия Близък изток\", а администрацията на Обама \"беше заложила\" на това, че Иран ще спре неправомерните си действия и ще спазва световните норми, каза държавният секретар на САЩ. \r\n\r\n Помпейо заяви, че Тръмп се е оттеглил от споразумението, защото то не е гарантирало безопасността на американците от създаваните от Иран рискове. Споразумението от 2015 г. \"постави света в риск заради фаталните си недостатъци\", добави той. \r\n\r\n Помпейо предложи редица значителни потенциални отстъпки от САЩ за Иран, ако Техеран се съгласи да извърши \"съществени промени\" и призова за ново, по-силно ядрено споразумение с Иран. \r\n\r\n Ако бъде постигнато споразумение, което удовлетворява администрацията на Тръмп, САЩ ще са склонни да отменят всички икономически санкции, заяви Помпейо. Освен това САЩ ще възстановят пълни дипломатически и търговски отношения с Иран и ще му позволят да получи достъп до най-модерни технологии. \r\n\r\n Помпейо заяви, че САЩ дори биха подкрепили модернизацията на иранската икономика и биха й помогнали да се върне в световната финансова система. \r\n\r\n Държавният секретар на САЩ поиска подкрепата на съюзниците, по-специално европейските, но ги предупреди, че фирмите, които развиват дейност в Иран в забранени от американските санкции отрасли, \"ще бъдат държани отговорни\". \r\n\r\n \"Иран ще бъде принуден да направи избор: или да се бори икономиката му да не изпадне \"на системи\", или да продължи да изразходва ценни средства за борби зад граница. Той няма да има ресурсите да прави и двете\", заяви Помпейо, цитиран от ДПА. \r\n \n\t\t\t\t\t\t", "date": "2018.05.21", "title": "Държавният секретар на САЩ заплаши Иран с \"най-тежките санкции в историята\""}
{"url": "http://www.bnews.bg/article/242346-boyko_i_korneliya_si_razmeniha_kukli_i_partsalki_v_nova_sadebna_saga", "text": "\n В очите на Бойко Борисов се четели омерзение и обида - видими за околните. Нито той, нито Корнелия Нинова можели дни наред от предизборната кампания да изпълняват нормалните си функции, а притеснени фенове на БСП се обаждали в централата на \"Позитано\" да питат как Нинова ще управлява някой ден, ако е наистина диктатор.... \r\n\r\n Това стана ясно днес на първото заседание по прословутото дело \"2 в 1\", където и двамата лидери са и ищец, и ответник за непозволено увреждане. В рамките на един и същ процес Борисов съди Нинова за изказването ѝ пред Нова тв, че \"Крадецът вика: Дръжте крадеца\", а Нинова съди Борисов за това, че говорил за \"г-жа Лъжа\", в която тя се разпознала, че я нарекъл \"диктатор\" и твърдял, че е била деен член на СДС. \r\n\r\n   \r\n\r\n \"Видях омерзението и обидата в неговите очи - каза днес пред съда Десислава Замфирова, съветник, която работи възможно най-близо с министър-председателя. - Все пак работя с него от години и знам кога... В този случай беше изключително омерзен и обиден, повтори отново съветничката.\" \r\n\r\n Почти целия ден в офиса на ПП ГЕРБ, където прекарал Борисов, само това се коментирало (става въпрос за изказване от 24 март м. г. в \"паузата\" между правителствата му, когато той е само лидер на ГЕРБ, б.р.). \r\n\r\n Мъчителното състояние продължавало и продължавало... \r\n\r\n \"И през цялото време виждах омерзението и тази обида - каза Замфирова за трети път. - Така съм разположена - бюрото ми, - че който и да разговаря – влизам, излизам и чувам всичко това и го виждам.\" \r\n\r\n И тя, и другият свидетел - Никола Николов от пресцентъра, бяха единодушни, че покрай това Борисов не е могъл да си изпълнява нормалните предизборни ангажименти. \r\n\r\n \"Според мен му повлия по време и на изборите - каза Николов. - В следващите няколко дни постоянно си спомняше за този израз, постоянно го използваше – и пред други хора, не само лично пред мене. Дори на моменти се ядосваше заради това.\" \r\n\r\n Очерта се картината на един неприятно изненадан човек, защото \"Борисов всичко очаквал от Нинова\" но чак такова нещо не очаквал - дори обикалял и казвал, че винаги е спорил с нея с числа, аргументи, имена и факти. \r\n\r\n Много мъчителни и не по-леки мигове обаче изживяла и другата страна, стана ясно от днешното заседание. В полза на Нинова пък се явиха нейната медийна съветничка Бояна Бозаджиева и Асен Рангелов от политическия ѝ кабинет (човекът е 1939-и \"набор\" и стоеше с патерици, б.р.). \r\n\r\n Той не постави под никакво съмнение, че говорейки на откриване на пречиствателна станция в Айтос за \"Г-жа Лъжа\", Борисов през цялото време е визирал именно Нинова. Адвокатите на действащия премиер обаче го питаха - чул ли е да ѝ казва името, от което се разбра, че май става въпрос повече за подразбиране. \r\n\r\n Тук другата свидетелка Бояна Бозаджиева бе по-обстойна относно емоциите, разтърсили лидерката на БСП. \r\n\r\n \"В първия момент бе стъписана... Всеки човек, който е почтен и откровен, който се бори за доверието на хората чрез дейността си, е меко казано, стъписан.\" \r\n\r\n И на нея - точно като и на Борисов - ѝ се отразило много зле в предизборната кампания - \"периода, в който даваш всичко от себе си да спечелиш доверието на хората\". \r\n\r\n Това се усещало осезаемо на няколко събрания и срещи на БСП лидерката. \r\n\r\n А когато в отговор на изказването ѝ кое ни отне демокрацията, Борисов я нарекъл \"диктатор\", хората дори звънели на \"Позитано\" да питат как така ще управлява, щом е диктатор. Техните симпатизанти също били \"изключително чувствителни по темата с членство в друга партия\", затова тя ги разубеждавала, че не е била в СДС.  \r\n\r\n Нинова също била \"изключително огорчена и разочарована\".  \r\n\r\n Съдия Невена Чеуз постанови другия път да разпитат бившата екоминистърка Ивелина Василева и да слушат техническа експертиза на записите. \r\n\r\n След процеса адвокатът на Нинова - Георги Атанасов, каза, че смисълът от подобни дела е да дисциплинират политиците и те да си прегледат инструментариума от думи. \r\n\r\n   \r\n \n\t\t\t\t\t\t", "date": "2018.05.21", "title": "Бойко и Корнелия си размениха кукли и парцалки в нова съдебна сага"}
{"url": "http://www.bnews.bg/article/242341-astronomi_imat_dokazatelstva_za_9_ta_planeta_v_slanchevata_sistema", "text": "\n Международна група астрономи намери доказателство за съществуването на девета планета в Слънчевата система, съобщи Лента, цитирана от БТА. \r\n\r\n Те открили транснептуновия обект 2015 BP519. Той е на разстояние 55 астрономически единици от Слънцето (една астрономически единица е равна на разстоянието от Земята до Слънцето). \r\nТранснептуновият обект 2015 BP519 е открит с помощта на телескопа \"Виктория Бранко\" в Чили в рамките на проекта \"Дарк енерджи сървей\". Свръхчувствителната камера, с която е снабден апаратът, се използва за търсене на тъмни обекти, разположени извън Млечния път, но също така и за небесни тела в Слънчевата система, които се намират отвъд орбитата на Нептун. \r\n\r\n \r\nНаблюденията върху 2015 BP519, продължили 1110 дни, са позволили да се определят характеристиките на неговата орбита. Максималната му отдалеченост от Слънцето е 450 астрономически единици, а минималната - 36, ексцентритетът на орбитата му е 0,92, а наклонът - 54 градуса. \r\n\r\n Според изчисленията, ако 2015 BP519 се е образувал в Слънчевата система, орбитата му не може да се обясни с влиянието на известните големи планети. Резултатите от компютърна симулация са показали, че наблюдаваното накланяне и голямата полуос са могли да се формират и запазят за дълго време само под въздействието на все още неоткрита девета планета. \r\n\r\n \r\nТранснептуновите обекти са небесни тела, които напълно или почти напълно се намират отвъд орбитата на Нептун. Орбитите на някои от тях могат да бъдат удължени, в резултат на което те се оказват по-близо до Слънцето от осмата планета. Някои транснептунови обекти, като например Плутон, имат напълно сферична форма, затова астрономите ги отнасят към планетите-джуджета. \r\n \n\t\t\t\t\t\t", "date": "2018.05.21", "title": "Астрономи имат доказателства за 9-та планета в Слънчевата система"}
{"url": "http://www.bnews.bg/article/242312-shok_mihaela_fileva_v_bitka_s_anoreksiyata", "text": "\n Михаела Филева се е стопила до критичните 47 кила в битка с анорексията. За ръста на певицата от 175 см теглото й е повече от фатално. Хубавицата от няколко месеца е кожа и кости и въпреки че прилича на клечка, не спирала да пази диети и да твърди, че е закръглена, писа „Таблоид“. \r\n\r\n Брюнетката прикрива „дебелото“ с широки панталони и гащеризони. Откакто се раздели с рапъра Павел Николов и се залюби с чаровния диригент Максим Ешкенази, красавицата съвсем е залиняла, клюкарят в гилдията. \r\n\r\n Михаела карала по цял ден на фрешове, плодове и чат-пат салата. В началото на кариерата си 27-годишната болярка споделяше, че се поддържа единствено с танци. Тогава обаче имаше значително по-апетитни форми от днес. \r\n\r\n Сега е абсолютно плоска както отпред, така и отзад. Това не е никак женствено, въпреки че тя е много красива. Филева свалила близо пет килограма само в последните месеци от притеснения, че е дебела и новата й половинка няма да я харесва. Други коментират, че отслабнала от нерви, задето се е захванала с женен мъж с дете. \r\n \n\t\t\t\t\t\t", "date": "2018.05.21", "title": "ШОК! Михаела Филева в битка с анорексията"}
{"url": "http://www.bnews.bg/article/242330-3_godishno_dete_v_slivensko_pochina_sled_kato_padna_v_shahta", "text": "\n 3-годишно дете е починало, след като е паднало в шахта на пречиствателна станция в с. Самуилово. Това съобщиха от ОДМВР-Сливен, цитирани от \"Фокус\". Детето е било открито тази сутрин около 9.00 часа на пречиствателна станция в село Самуилово. Самият инцидент е станал на 20 май следобед. \r\n\r\n Детето е било оставено без родителски надзор и се е удавило, след като е паднало в колектор на шахта, където се събират отходните води на града. Сигналът за инцидента е бил подаден от родителите на детето около 16.30 часа на 20 май. По техни данни детето е липсвало от 13.30 часа същия ден. По случая е образувано досъдебно производство.  \r\n \n\t\t\t\t\t\t", "date": "2018.05.21", "title": "3-годишно дете в Сливенско почина, след като падна в шахта"}
{"url": "http://www.bnews.bg/article/242313-spirat_stani_bogat_vizhte_zashto", "text": "\n Само два месеца след началото на \"Стани богат\", шоуто спира. От средата на юни месец предаването вече няма да е на екран, пише HotArena. \r\n\r\n БНТ спира предаването заради световното първенство по футбол, което започва от 14 юни. Телевизията по традиция излъчва шампионата и тази година няма да направи изключение. \r\n\r\n „Стани Богат” ще приключи за известно време”, призна водещият на шоуто Михаил Билалов. Все още не е ясно, кога любимата на милиони игра ще се върне в ефира. \r\n\r\n Едно от предположенията е, че „Стани богат” отново ще се появи на екран в края на август. От самия си старт играта търпи много критики, най-вече заради водещия Михаил Билалов. \r\n\r\n След Ники Кънчев той не успя да се наложи сред аудиторията, въпреки усилията си. Дали ще има и нов водещ при старта на следващия сезон, може само да се предполага. \r\n \n\t\t\t\t\t\t", "date": "2018.05.21", "title": "Спират „Стани богат“! Вижте защо… "}
{"url": "http://www.bnews.bg/article/242334-vseki_treti_avtoserviz_raboti_nezakonno", "text": "\n Транспортното ведомство изсветлява бизнеса с техническите прегледи на автомобили. \r\n\r\n \"Без вас няма да се справим\", заяви заместник-министърът на транспорта Ангел Попов на среща с представителите на сервизите. \r\n\r\n \"Много е важно да направим нещо, което да се приеме от хората\", обясни Попов.  \r\n\"Желанието ни е да направим хубав закон\", изтъкна зам.-министърът и допълни, че този закон не е наш или ваш, той е общ. \r\n\r\n Лазар Георгиев, представител на бранша, заяви, че секторът подкрепя ново законодателства, а самият бранш е обединен. Закон в сектора щял да е добър за икономиката. \r\nБраншът обаче иска задължително да участва в подготовката на наредбата по закона, където ще се уточнят всички задължения и отговорности на сервизите. \r\n\r\n Емил Германов, също от бранша, припомни, че от 2013 е идеята за регламентиране на сектора. Именно законът е идея на бранша, а не на държавата, по думите му. \r\n\r\n Големите работодателски организации са за регламент на дейността на автосервизите. Германов е притеснен дали ще бъде направен добър закон и затова е готов да съдейства на администрацията.  \r\nОт бранша обаче се опасяват дали министерството ще може да контролира сервизите. \r\n\r\n Около 30 000 са автосервизите, които законно изпълняват дейността си. Около 10 000 са т.нар. гаражни сервизи в страната. \r\n\r\n Тези \"гаражни сервизи\", след влизане на закона, ще трябва да бъдат лицензирани. \r\n\r\n Според ресорното ведомство сервизите са около 15 000-17 000. От министерството обясниха, че ще се правят проверки на сервизи след сигнал от бранша или от потребители. \r\n\r\n \"Няма да гледаме мача от страни и да чакаме някой да ни подава сигнал\", успокои Ангел Попов. Ще е нужен повече капацитет на транспортното министерство. \r\n\r\n Оказва се, че към момента няма нормативна база, която да задължава бранша да работи законно. \r\n\r\n \"Карате ме да съжалявам, че съм редовен, защо досега работя законно\", скочи собственик на сервиз от Стара Загора. \r\n\r\n От ресорното министерство обясниха, че сега нямат основание, на което да санкционират нередовните. \r\n\r\n Георги Илиев, също представител на бранша, заяви, че в сектора сивият дял е над 50%. \r\n \n\t\t\t\t\t\t", "date": "2018.05.21", "title": "Всеки трети автосервиз работи незаконно"}
{"url": "http://www.bnews.bg/article/242343-vremenno_e_narushena_administrativnata_rabota_na_kat_v_stranata", "text": "\n \r\n\r\n Предприети са своевременни действия за отстраняване на повредата. МВР поднася извинения на гражданите за причиненото неудобство, се казва в съобщение на полицията. \r\n \n\t\t\t\t\t\t", "date": "2018.05.21", "title": "Временно е нарушена административната работа на КАТ в страната"}
{"url": "http://www.bnews.bg/article/242337-mon_publikuva_otgovorite_na_maturite_za_7_i_12_klas", "text": "\n Министерството на образованието и науката публикува отговорите на днешните матури за 7 и 12 клас. \r\n\r\n Над 55 хиляди зрелостници се явиха днес на задължителната матура по български език и литература. Днес беше и националното външно оценяване за над 57 хиляди седмокласници. \r\n\r\n Верните отговори може да откриете на сайта на МОН.  \r\n \n\t\t\t\t\t\t", "date": "2018.05.21", "title": "МОН публикува отговорите на матурите за 7 и 12 клас"}
{"url": "http://www.bnews.bg/article/242338-kriza_s_bokluka_v_kubrat_zaradi_spor_mezhdu_obshtinata_i_pochistvashtata_firma", "text": "\n Повече от месец в Кубрат и още 16 населени места дейността по сметосъбиране и сметоизвозване не се изпълнява в пълен обем. Причината е спор между общината и почистващата фирма.  \r\nКонтейнерът пред дома на Нели Кирилова в Кубрат вече месец е препълнен и изхвърлянето на всеки отпадък е невъзможно. \r\n\r\n „Бедствено е положението, газим в неописуема мизерия, боклуци на всякъде, кучетата и разнасят, вятъра ги раздухва, няма кой да почиства, страшно е”, оплаква се тя. \r\n\r\n Причина за почти спряната дейност на почистващата фирма е спор с кметската администрация за пари.  \r\n„Договорът, който е сключен през 2015 г., за нас е неизгоден, от 40 816 лв. месечно за 2018 г. е намалена на 12 000”, заяви кметът на община Кубрат Алкин Нети.  \r\n\r\n Като временно решение разградска фирма ще поема извозването на събраната смет. \r\n\r\n „Това не може да реши изцяло проблема, защото това е временно явление, но е някаква помощ в интерес на хората от Кубрат”, обясни областният управител на Разград Гюнай Хюсмен. \r\n\r\n Почистването започва, но с бавни темпове. От фирмата изпълнител, която има договор с общината до 2025 г., обявиха писмено, че решението за намалената цена в план-сметката е незаконно и срещу тях се води атака \r\n \n\t\t\t\t\t\t", "date": "2018.05.21", "title": "Криза с боклука в Кубрат заради спор между общината и почистващата фирма"}
{"url": "http://www.bnews.bg/article/242339-104_dozhivotni_prisadi_za_prevrata_v_turtsiya", "text": "\n Съдът в турския град Измир издаде окончателни присъди на 137 души за опита за преврат на 15 юли 2016 г. 104 от обвиняемите са осъдени на доживотен затвор при строг тъмничен режим. Други 21 души получиха 20 години затвор за \"опит за убийство на президента\". \r\n\r\n Осъдените са бивши военни, генерали, членове на висшето командване на регионалните щабове на Военновъздушните сили, Военноморските сили и сухопътните войски. \r\n\r\n На 15 юли 2016 г. група военни от турските въоръжени сили предприе опит за преврат в Истанбул и Анкара. Убити бяха 250 души, а повече от 2 хиляди бяха ранени. В същото време група на специалните части пристигна в Мармарис, в хотела, където президентът Тайип Ердоган беше на почивка, за да извърши покушение срещу него. За подготовката на преврата Анкара обвини Фетхуллалистката терористична организация (ФЕТО) и нейния лидер, ислямисткият проповедник Фетхуллах Гюлен, който от 1999 г. живее в САЩ. \r\n \n\t\t\t\t\t\t", "date": "2018.05.21", "title": "104 доживотни присъди за преврата в Турция"}
{"url": "http://www.bnews.bg/article/242319-ann_dzhi_skandalizira_s_lesboporno_snimki_18", "text": "\n Трикратната фитнес шампионка награби еротичния модел и танцьорка Стела Тейлър във видео на известен рапър. Двете палави дами търкат голите си тела и се опипват безсрамно на плажа. По лицата им личи удоволствие и дори симулират оргазъм. \r\n\r\n Първоначално момичетата са облечени, но Анн-Джи започва да маже партньорката си със слънцезащитен крем и двете толкова се разгорещяват, че накрая остават само по монокини, писа „България днес“. \r\n\r\n „Казваш, че обичаш грубости и стискането за гърлото ти е слабост. Знаеш, че го обичаш отзад. Дай ми удоволствие. Причини ми любов“, се пее в текста на песента. През цялото парче се говори за разкрепостен секс, а половите органи са сравнени с дантела, която се разкъсва. \r\n\r\n Снимките вижте  \r\n \n\t\t\t\t\t\t", "date": "2018.05.21", "title": "Анн-Джи скандализира с лесбопорно (СНИМКИ 18+)"}
{"url": "http://www.bnews.bg/article/242340-vlastite_vav_frantsiya_mozhe_da_ekstradirat_zadarzhaniya_balgarin", "text": "\n Властите във Франция може да екстрадират в България сънародника ни, който беше задържан в Марсилия по подозрения в тероризъм, съобщи \"24 часа\". \r\n\r\n Припомняме, по-рано днес стана ясно, че 48-годишния мъж е обявен за международно издирване през 2012 г. с Европейска заповед за арест. \r\n\r\n Заповедта е във връзка с извършен от него опит за убийство през 2010 г. и влязла в сила присъда \"лишаване от свобода\" за срок от 6 години. Той обаче се укрил. \r\n\r\n Ако бъде екстрадиран, българинът ще излежи присъдата си в родните затвори.  \r\n\r\n Стана ясно още, че българинът се казва Борис Станчев. Той е родом от Русе. \r\n\r\n През 2010 година той стрелял с пушка по свой съгражданин. Човекът, по когото стрелял, оцелял въпреки тежките си наранявания. \r\n \n\t\t\t\t\t\t", "date": "2018.05.21", "title": "Властите във Франция може да екстрадират задържания българин"}
{"url": "http://www.bnews.bg/article/242328-rosi_ivanova_i_gurkova_v_bitka_za_legloto_na_svinarya_na_otvarachkata", "text": "\n Наталия Гуркова извади най-мощното си оръжие – божествената си красота, за да отстреля трофей в любовното си тефтерче. Мис България 1998 е хвърлила око на богатия заралия Ангел Тенев, познат повече като Свинаря заради бизнеса, който развива. Манекенката от една година е сама, след като се раздели със съпруга си – „диамантения крал“ Джордже Михалевич. След дълга връзка с черногреца през 2009 г. двамата вдигнаха цели три пищни сватби – в София, Подгорица и Хоханесбург, ЮАР, където заживяха като семейство. 15 години след идилията им двамата решиха да сложат край на взаимоотношенията си, след което Гуркова се завърна в България с двете си деца. Тя ги отглежда с помощта на майка си Стойна и гледачка, пише \"Таблоид\". \r\n\r\n „Последно се чу, че е завъртяла интимна интрига с Ангел Свинаря“, докладват клюкари. Наталия направила всичко възможжно, за да стане ясно, че интересът й към богаташа е повече от личен. Дори се мълви, че двамата са стигнали до среща. Тук е моментът, в който да напомним, че HotArena разкри, че колежката на Гуркова по титла – Роси Иванова, вече е заела мястото на интимна половинка на Тенев. \r\n\r\n Преди дни двете красавици се щракнаха заедно, вероятно за да провокират още повече спекулациите, че се борят за кревата и спонсорството на един и същи мъж. \r\n \n\t\t\t\t\t\t", "date": "2018.05.21", "title": "Роси Иванова и Гуркова в битка за леглото на Свинаря на Отварачката "}
{"url": "http://www.bnews.bg/article/242316-lili_otkaza_50_bona_na_desi_banova_ne_iska_da_pee_na_svatbata_zashtoto_smyatala_plevneliev_za_dosaden_muhlyo", "text": "\n Лили Иванова е отклонила примамливо предложение от синоптичката Деси Банова да пее на лятната й сватба с бившия президент Росен Плевнелиев. Близки до естрадната прима разкриха пред „Таблоид“, че тя е преустановила в зародиш опита на Деси да я наеме като специален гост-изпълнител за венчавката й с доскорошния държавен глава. \r\n\r\n Според думите на приближените до Лили живата легенда на естрадата е била подложена на настойчиво ухажване от страна на Деси Банова. Синоптичката напоително обяснила на певицата, че тя е любимата певица на нея и на цялото й семейство и че мечтата й е да пее на сватбата й. \r\n\r\n Деси обяснила, че е готова да изпълни всички изисквания на Лили и че ще се съобрази с желанието да пее на специално изградена за целта сцена. Макар по време на разговорите им да не се стигнало до обсъждането на хонорара на кубратската звезда, амбициозната блондинка подхвърлила, че парите не са проблем. \r\n\r\n Известно е, че Лили прибира по 50 000 лева, за да пее на сватби, но и че има навика често да отказва покани, без да изтъква причина. Точно така се случил и при преговорите с Банова. Синоптичката получила категоричен отказ от Иванова, като Лили изтъкнала, че не й се пътувало извън България. От антуража й коментираха, че истината се крие в това, че певицата не понасяла Росен Плевнелиев. Смятала го за мухльо, доста досаден при това. Той бил и единственият държавен глава, който не й честитил с телеграми и цветя рожденните дни и не я поздравявал за концертите, които изнасяла. \r\n \n\t\t\t\t\t\t", "date": "2018.05.21", "title": "Лили отказа 50 бона на Деси Банова! Не иска да пее на сватбата, защото смятала Плевнелиев за досаден мухльо"}
{"url": "http://www.bnews.bg/article/242345-merki_za_sigurnost_mvr_obeshta_strog_kontrol_po_vreme_na_abiturientskite_balove", "text": "\n В навечерието на баловете от МВР обещаха строг контрол и организация за опазване на сигурността на абитуриентите. \r\n\r\n Баловете ще бъдат от 23 до 30 май. Ще бъде създадена много добра организация, така че освен празниците да преминат безпроблемно за абитуриентите, да не се затруднява и трафикът в столицата. \r\n\r\n Ще има засилено полицейско присъствие на сборните пунктове, по маршрутите за придвижване и в районите на увеселителните и питейни заведения. \r\n\r\n На пътя ще бъдат всички мобилни камери на КАТ, които ще следят най-вече за неправилен превоз на абитуриенти, което е и най-честото нарушение. Ще се проверява стриктно и за алкохол и наркотици. За неправилен превоз на абитуриенти глобата за шофьора е 50 лв. и 50 лв. за това, че вози пътник без колан. За самия абитуриент глобата също ще бъде 50 лв. \r\n\r\n Миналата година са санкционирани 400 души.  \r\n\r\n Ще се следи и за използването на пиротехника в дворовете на училищата и около заведенията. Глобата там е от 500 до 2000 лв. \r\n \n\t\t\t\t\t\t", "date": "2018.05.21", "title": "МЕРКИ ЗА СИГУРНОСТ! МВР обеща строг контрол по време на абитуриентските балове"}
{"url": "http://www.bnews.bg/article/242324-nikoleta_i_niki_mihaylov_na_pochivka_v_dominikana", "text": "\n Поредната екзотична дестинация, която двойката посети, е Доминиканската република. Островната страна е сред най-екзотичните местенца на света и Лозанова и възлюбеният й решиха да се насладят на няколкодневен романс там, писа „България Днес“. \r\n\r\n Наели са си вила на брега на Карибско море в Пунта Кана и тънат в същински лукс. Не спирали да се наслаждават на невероятните гледки и кристално чистата вода. Мястото било познато като намерения рай. \r\n\r\n Николета демонстрира перфектна фигура и пъчи огромни гърди.  През деня Лозанова и Михайлов са на плажа, а по тъмно се възползват от басейн. \r\n\r\n  Двойката си е наела и луксозно возило, с което да джитка из курорта. \r\n \n\t\t\t\t\t\t", "date": "2018.05.21", "title": "Николета и Ники Михайлов на почивка в Доминикана "}
{"url": "http://www.bnews.bg/article/242344-zhertvi_i_raneni_pri_eksploziya_v_baku", "text": "\n Взрив е избухнал в столицата на Азербайджан Баку, при което са загинали двама души и са били ранени още двама. Това обявиха от здравното министерство на страната, цитирани от местните медии. \r\n\r\n Уточнява се, че експлозията е избухнала в квартал Бинагади на града в кафене, разположено в близост до търговския център Elite. \r\n\r\n \"Две тела бяха открити. Двама души бяха хоспитализирани с изгаряния\", отбеляза здравният министър на Азербайджан Сафая Ахмедова. Тя добави, че двамата пострадали в болницата са в критично състояние. \r\n\r\n Причината за инцидента остава неизвестна. \r\n \n\t\t\t\t\t\t", "date": "2018.05.21", "title": "Жертви и ранени при експлозия в Баку"}
{"url": "http://www.bnews.bg/article/242301-tsvetelina_se_zavrashta_kam_popfolka", "text": "\n Цветелина представи първия си попфолк проект от доста време насам. Песента се казва „Ще пазя любовта“, а клипът към нея можете да гледате в ефира на Фен ТВ. С него изпълнителката обявява завръщането си в жанра, след като през последните години бе заложила изцяло на фолклорни песни. \r\n\r\n „Ще пазя любовта“ е прочувствена балада с шлагерен оттенък, в която Цветелина възпява липсващата обич, приятелство и преходността на материалното. Историята е вдъхновена от личната съдба на неин познат, а музиката и текстът са дело на самата изпълнителка. \r\n\r\n Клипът е заснет близо до Пловдив в една изключително красива къща и е наситен с красиви гледки. В него певицата сменя няколко визии. Видео тандемът е екипът на „Агро Тв”, с който Цветелина работи успешно през последните години. \r\n\r\n Певицата заявява, че лиричното настроение  на новия ѝ проект влиза в сърцето на слушателя и ще остави траен отпечатък в нейното творчество. \r\n\r\n Цветелина е добре позната на българските почитатели. Кариерата ѝ като изпълнител стартира в зората на попфолка и творчеството ѝ включва 8 студийни албума. Участвала е на редица фолклорни събития, включително на фестивала „Пирин фолк“ – Сандански. \r\n \n\t\t\t\t\t\t", "date": "2018.05.21", "title": "Цветелина се завръща към попфолка"}
{"url": "http://www.bnews.bg/article/242326-drogiran_shofyor_bez_knizhka_blasna_politsay_v_sofiya", "text": "\n 31-годишен шофьор без книжка е ранил полицай, докато шофирал след употреба на упойващи вещества, съобщиха от пресцентъра на МВР. Криминално проявеният мъж е задържан след преследване. \r\n\r\n По първоначална информация, тази сутрин около 1:20 ч., служители от отдел „Пътна полиция“ подали сигнал със стоп палка за спиране на лек автомобил „Тойота Селика“. Шофьорът не се подчинил и продължил, при което наранил крака на един от униформените. \r\n\r\n След преследване по Околовръстен път, в което се включили и допълнителни полицейски екипи, в района на метростанция „Обеля“, автомобилът с двама мъже в него бил спрян. Вътре били 31-годишният неправоспособен шофьор и 17-годишен пътник. И двамата – криминално проявени. \r\n\r\n При вида на униформените 17-годишният младеж глътнал няколко таблетки, което наложило да бъде откаран в болнично заведение за промивка, където е оставен за наблюдение. \r\n\r\n Работата по случая продължава. \r\n \n\t\t\t\t\t\t", "date": "2018.05.21", "title": "Дрогиран шофьор без книжка блъсна полицай в София"}
{"url": "http://www.bnews.bg/article/242321-tereza_mey_otryaza_shotlandiya_za_nov_referendum_za_nezavisimost", "text": "\n Британският премиер Тереза Мей смята, че сега не е време за провеждането на втори референдум за независимост на Шотландия. Това подчерта нейният говорител, добавяйки, че нямало желание за провеждането на допитване, съобщава \"Ройтерс\". \r\n\r\n Първият министър на Шотландия Никола Стърджън обяви вчера, че ще обмисли отново още едно гласуване за независимост на Шотландия, след като британското правителство предлага известна сигурност за Брекзит. \r\n\r\n \"Сега не е време за друг разделящ референдум за независимост и няма желание за такъв\", изтъкна говорителят на британския премиер. \r\n \n\t\t\t\t\t\t", "date": "2018.05.21", "title": "Тереза Мей отряза Шотландия за нов референдум за независимост"}
{"url": "http://www.bnews.bg/article/242305-totsa_pachi_novi_tsitsi_v_rim", "text": "\n Антония Петрова се пъчи в Рим с нови силиконови импланти. \r\nПазвата на миската от Перник е толкова напращяла, че едва се побира с дрехите. С просто око се вижда, че съвсем наскоро тя е напомпала и без това несъразмерно големите си гърди и сега гордо ги разхожда във Вечния град. \r\nКато примерна туристка Тоца се нащрака в доволно количество снимки пред всички забележителности на италианската столица. Тя украси с лика си Колизеума, римския Форум и всички паметници в близост до тях. Гръдната й обиколка обаче изглежда като най-голямата забележителност във всички снимки, пише \"Уикенд\".  \r\n  \r\n \n\t\t\t\t\t\t", "date": "2018.05.21", "title": "Тоца пъчи нови цици в Рим "}
{"url": "http://www.bnews.bg/article/242317-shte_yadem_li_asfalta_na_borisov_ne_e_sigurno_no_v_sofiya_shte_se_lee_yako_beton_obeshta_glavniyat_arhitekt", "text": "\n \"Вярно е, че прокуратурата повдигна обвинения след двете административни глоби, които ми бяха наложени – едната за 1000 лв. и другата за 13 000 лв.”.  Това заяви главният архитект на София Здравко Здравков пред „Здравей, България” по NOVA. \r\n\r\n Той обаче поясни, че колегите му от Общинския съвет в знак на солидарност са събрали парите за глобата. \r\n\r\n „За двете години, откакто съм главен архитект, положих доста усилия да постигнем тази прозрачност в управлението и да започнем да предоставяме все повече електронни услуги на гражданите\", заяви той.  \r\n\r\n „Все още има неизпълнение на съдебното решение, което ме задължава да издам един административен акт и да направя поредица от закононарушения”, добави Здравко Здравков.  \r\n\r\n Съдът глоби главния архитект на София Здравко Здравков заради небостъргач - и то втори път. Той трябва да плати глоба от 13 000 лева на Върховния административен съд заради отказа си да задвижи процедура за строежа на 44-етажна сграда в квартал \"Стрелбище\". \r\n\r\n От 2009 г. Общият устройствен план защитава терена. С поредица от съдебни решения той е отменен.  \r\n\r\n Той разказа още, че по предложение на председателя на Общинския съвет, са започнали разговори със собствениците на кварталната градинка, за да се намери изход от създалата се ситуация. \r\n\r\n Относно задържането с подкуп на кмета на район „Младост\" Десислава Иванчева преди месец, той коментира: „Когато има такива порочни практики, смятам, че те трябва да бъдат преустановени”. \r\n\r\n На въпрос „Колко още може да се строи в София?”, той отговори: „София има огромен потенциал вътре в самата столица. Терените около индустриалните зони дават възможност да се направят интелигентно нови градоустройства”. \r\n \n\t\t\t\t\t\t", "date": "2018.05.21", "title": "Ще ядем ли асфалта на Борисов – не е сигурно… но в София ще се лее яко бетон… обеща главният архитект! "}
{"url": "http://www.bnews.bg/article/242310-fanki_nabi_frizyor_dzhendar", "text": "\n До миналата седмица Фънки посещаваше бутиков фризьорски салон в столичния кв. „Борово“. Прекратил е ходенето си там, тъй като е спретнал нечуван скандал на коафьора си, който завършил с физическа саморазправа. \r\n\r\n Стъписаният младеж на име Пепи отнесъл порой псувни от елитния си клиент, гарнирани с някой шамар за тежест. Причината за скандала бил типичен – коментар по повод сексуалността на фризьора. Фънки уж невинно изтърсил нещо от рода на: „Така хубаво си ме офъкал, че направо може да дойда с тебе на гей прайда следващата седмица“. Момчето се засегнало, врътнало се демонстративно и отказало да обслужва Ковачев, разказва „Таблоид“. \r\n\r\n Първоначално музикантът си помислил, че това е някаква сценка и шеговито подканил Пепи да се върне с думите: „Ела при батко, малък ПеДко“. Фризьорът още повече побеснял и започнал да обижда Фънки на външен вид и селяния. \r\n\r\n Ковачев бързо подпалил и излял върху главата на момчето тон попържни за половин минута. Накрая за авторитет му зашил и един шамар. В крайна сметка се наложило собственикът на салона да помирява двамата, които с видимо недоволство си стиснали ръцете. На Фънки бързо му минало, но Пепи се зарекъл, че не желае повече да обслужва музикантът. \r\n \n\t\t\t\t\t\t", "date": "2018.05.21", "title": "Фънки наби фризьор-джендър"}
{"url": "http://www.bnews.bg/article/242318-naglite_alo_izmamnitsi_pak_vzeha_nad_5_bona_ot_baba_v_silistra_nikoy_ot_upravlyavashtite_obache_ne_iska_da_gi_spre", "text": "\n 74-годишна жена от Силистра е станала жертва на телефонна измама. На 19 май в областния град тя се доверила на телефонно обаждане, че полицията се нуждае от помощта й за залавяне на измамници и окачила торбичка с 5500 лв. на портата на дома си. По случая е образувано досъдебно производство. \r\n\r\n От полицията отново призовават: \"Не давайте пари на непознати! Не съществува практика полицията да иска пари от гражданите за изпълнение на служебните си задачи. Имайте предвид, че всяко телефонно обаждане с искане на пари под различни предлози е измама! Не се доверявайте, свържете се с близките си или сигнализирайте на тел.112.\" \r\n \n\t\t\t\t\t\t", "date": "2018.05.21", "title": "НАГЛИТЕ ало измамници пак взеха над 5 бона от баба в Силистра! Никой от управляващите обаче не иска да ги спре… "}
{"url": "http://www.bnews.bg/article/242325-radev_osvetli_v_moskva_noviyat_proruski_kurs_na_borisov", "text": "\n \r\n\r\n \"В последните седмици българското правителство излезе от летаргията по отношение на Русия\", каза след срещата Радев, цитиран от Фокус. Държавният глава заяви, че днешната среща е пробив, защото е първата на най-високо равнище след продължително прекъсване. \r\n\r\n Радев и Медведев са разговаряли за енергийни проекти. Двамата са се обединили около това, че търговско-икономическите отношения между България и Русия имат огромен потенциал. Българският президент подчерта, че вече има анонси за съживяването на проекта АЕЦ „Белене“, което предполага и руско участие.  \r\n\r\n Президентът Радев призовавам правителствата на България и Русия да преразгледат още веднъж възможността за пряка доставка на руски газ през Черно море в страната ни. \"На първо място положителният импулс от тази визита, която правим с премиера премиера Медведев и с президента Путин утре, трябва да бъде използван по най-добрия най-добрия начин от българското правителство. Тези срещи дават един импулс и отварят възможности за работа на министрите\", каза още българският президент.  \r\n\r\n По-късно през деня в Большой театър президентът Радев ще присъства на оперната постановка „Зигфрид“ от Рихард Вагнер на Софийската опера и балет.В сградата на българското посолство в руската столица Румен Радев ще разговаря с български и руски културни дейци и общественици. По време на посещението си в Русия българският президент е придружаван от своята съпруга. \r\n \n\t\t\t\t\t\t", "date": "2018.05.21", "title": "Радев осветли в Москва новият проруски курс на Борисов!"}
{"url": "http://www.bnews.bg/article/242322-intsident_kamion_katastrofira_na_mezhdunarodnoto_shose_v_ruse_nadvisna_nad_zhp_liniya_snimki", "text": "\n Камион надвисна опасно над жп линия, след като катастрофира на международното шосе в Русе. Наложи се 46-годишният шофьор да бъде изваден от кабината с помощта на пожарната. За щастие, той не е пострадал, но нанесените материални щети са значителни. \r\n\r\n Тежкотоварният камион е пътувал към граничния пункт Дунав мост, когато внезапно се е отклонил и се е врязал в стълб от тролейбусната мрежа. \r\n\r\n При удара го е изкъртил, след което се е ударил в дърво и е продължил през разделителната ивица. \r\n\r\n Навлязъл е в насрещното движение и е спрял напречно на платното. Изкъртени са предпазните мантинели, а жиците на цялата тролейбусна мрежа са скъсани. \r\n\r\n Пред полицаите шофьорът е заявил, че е бил засечен от друг автомобил и това е довело до катастрофата. Заради инцидента движението бе пренасочено през града, което доведе до огромни задръствания. \r\n\r\n От полицията засега отказват коментар до изясняване на причините за произшествието. \r\n\r\n \r\n \n\t\t\t\t\t\t", "date": "2018.05.21", "title": "ИНЦИДЕНТ! Камион катастрофира на международното шосе в Русе, надвисна над жп линия(СНИМКИ)"}
{"url": "http://www.bnews.bg/article/242309-mis_silikon_viktoriya_petrova_neuznavaema_predi_plastichnite_operatsii_snimki", "text": "\n Макар и да отрича други пластични интервенции, освен силикон в гърдите, старите снимки на Мис Силикон Виктория Петрова показват съвсем друго. \r\n\r\n Вики все още има стар профил в социалната мрежа, в който изобилстват кадри, на които ясно се вижда, че в миналото моделката няма нищо общо със сегашната си визия. Със сигурност скалпела е играл по скулите на красавицата й, а в устните са издути с хиалурон. Преди да стане популярна, в известен период тя била и блондинка, пише HotArena. \r\n\r\n Виктория категорично заявява, че няма корекции по себе си, освен силиконовите бомби, които са награда от конкурса „Best Erotic Model’, който тя печели година преди да се окичи с короната „Мис Силикон“, през 2017-а. Снимките вижте  \r\n \n\t\t\t\t\t\t", "date": "2018.05.21", "title": "Мис Силикон Виктория Петрова - неузнаваема преди пластичните операции (СНИМКИ)"}
{"url": "http://www.bnews.bg/article/242307-mesi_parviyat_futbolist_s_pet_zlatni_obuvki", "text": "\n Лионел Меси прибави ново отличие към безкрайната си колекция от футболни постижения. След като пръв спечели пет пъти ”Златната топка”, той стана и първият футболист, спечелил пет пъти ”Златната обувка” за голмайстор в Европа. След последния мач на \"Ноу Камп\" срещу Реал Сосиедад Меси приключи сезона с 34 гола. \r\n\r\n След Меси остана голмайсторът на \"Ливърпул\" Мохамед Салах (32 гола), трети за този сезон е Хари Кейн (30 гола). \r\nМеси печели обувката за пръв път през 2009/10 с 34 гола и 68 точки. Получава отличието и през 2011/12 с 50 гола и 100 точки, през 2012/13 с 46 гола и 92 точки, както през 2016/17 с 37 гола и 74 точки. \r\nСлед мача с Реал Сосиедад каталунците заслужено отпразнуваха титлата и купата. Лио Меси пък позира на „Камп Ноу“ със семейството си, което го подкрепяше от трибуните. \r\n \n\t\t\t\t\t\t", "date": "2018.05.21", "title": "Меси – първият футболист с пет \"Златни обувки\""}
{"url": "http://www.bnews.bg/article/242314-zadarzhaniyat_balgarin_vav_frantsiya_ne_bil_terorist", "text": "\n Към момента няма потвърдени данни за подготовка на терористичен акт от страна на задържания в Марсилия 48-годишен българин. Това съобщиха от Министерство на външните работи. \r\n\r\n \"По информация на Посолството ни в Париж, в Марсилия е бил задържан български гражданин във връзка с издадена в България Европейска заповед за арест. Самоличността на задържания е установена и е известна на българските компетентни органи. Наложена му е мярка задържане под стража. По информация на дипломатическата ни мисия във Френската република към момента няма потвърдени данни за подготовка на терористичен акт от страна на задържания\", съобщиха от българското Министерство на външните работи. \r\n\r\n Задържаният в Марсилия българин е обявен за международно издирване през 2012 г. с Европейска заповед за арест заради опит за убийство през 2010 г. и влязла в сила 6-годишна присъда за лишаване от свобода, съобщиха от пресцентъра на МВР. \r\n\r\n Българинът е задържан вчера на железопътната гара \"Сен Шарл\" в Марсилия с електрически материали, които може да се използват за изработване на взривно устройство, съобщи по-рано Франс прес, като цитира прокурор Ксавие Тарабьо. \r\n\r\n \"Намерената у българина електрическа и електронна техника \"сама по себе си не е опасна\", но \"е можела да се използва за изработване на взривно устройство\", добави прокурорът. \r\n\r\n Първоначално заподозреният заявил, че е чеченец и говорел на руски. Той е арестуван за \"съдружие със злосторници с цел подготовка на престъпление\". \r\n\r\n След ареста на българина кметът на Марсилия Жан-Клод Годен каза, че е осуетен атентат, но по случая не е сезиран отделът за борба с тероризма към парижката прокуратура.  \r\n\r\n Френската полиция се опитва да изясни какви намерения е имал мъжът. \"Странното му поведение\" направило впечатление на пътничка, която подала сигнал на военните, патрулиращи на гарата. След ареста гарата е била затворена за 4 часа, за да могат сапьорите да си свършат работата. \r\n \n\t\t\t\t\t\t", "date": "2018.05.21", "title": "Задържаният българин във Франция не бил терорист "}
{"url": "http://www.bnews.bg/article/242315-novi_psihotestove_za_shofyorite_shte_se_sledi_dali_ste", "text": "\n Нови психотестове за шофьорите от следващата година след зачестилите случаи на агресия на пътя - учени от БАН разработват нови критерии, по които да пресяват водачите за психологическа годност, предава NOVA.  \r\n\r\n В тях изцяло ще се осъвременят критериите, по които става ясно дали кандидатите за книжка имат право да са зад волана или не. Целта е на пътя да не попадат опасни и агресивни шофьори. \r\n\r\n В момента на психотестове се подлагат само джигитите с отнета книжка и кандидатите за професионален шофьор на пътници и товари. \r\n\r\n Новите тестове ще отчитат дали кандидатите са концентрирани на пътя, страдат ли от тревожност, гняв, агресия, дали търсят силни усещания и имат ли склонност към рисково поведение. \r\n\r\n Бъдещите водачи ще се отсяват на три етапа. Първо - проверка на концентрацията. Второ – на личностните характеристики. И трето – тест за бързина и точност на реакциите. В специални лаборатории, сертифицирани от „Автомобилна администрация”, се проверява психологическата годност на шофьорите с провинения. \r\n\r\n „Следи се устойчивост на характера, практичност, самоконтрол, емоционална лабилност, агресия, склонност към риск”, обяснява Лиана Веши – психолог в лаборатория. \r\n\r\n На всеки три години тук се тестват и уменията на професионалните водачи – на таксита, тирове и обществен превоз. \r\n \n\t\t\t\t\t\t", "date": "2018.05.21", "title": "Нови психотестове за шофьорите: Ще се следи дали сте… "}
{"url": "http://www.bnews.bg/article/242323-podlogite_na_borisov_radan_i_agent_gotse_se_schepkaha_da_protestirat_za_i_protiv_belene", "text": "\n Демократична България публикува декларация, озаглавена ”Властта иска да спре протеста срещу АЕЦ Белене”. Повод за декларацията е отказ на СДВР за провеждането на национален протест против рестартирането на проекта АЕЦ ”Белене”, насрочен за утре, 22 май 2018 г., пред сградата на Министерски съвет. \r\n\r\n Подлогите на Борисов- Радан и Гоце се счепкаха да протестират за и против АЕЦ \"Белене\"!  \r\n\r\n От политическото обединение обясняват, че във връзка с провеждането на националния протест тази сутрин в СДВР е извикан представител на Демократична България. На срещата от столичната полицията заявили, че Демократична България трябва да промени деня, мястото или часа на протеста. Като аргумент от СДВР посочили, че по същото време е организиран друг протест - контрапротест в защита на проекта АЕЦ \"Белене\" от ПП АБВ. Тези действия на АБВ не учудват никого, все пак те никога не са правели нещо по различно от това да изпълняват проъчките на ГЕРБ. И сега пак като добри и послушни деца стриктно изпълняват поставената задача.  \r\n\r\n Според новото дясно обединение заявката за протеста против рестарта на проекта е обявена в Столична община и публичното пространство в указаните от закона срокове. \r\n\r\n \"Изплашеният Борисов очевидно се крие зад гърба на Румен Петков, когото изпраща да защити кражбата Белене\", натъртват още десните. Според тях никъде в публичното пространство няма информация за протеста на АБВ в защита на \"Белене\". И защо ли?  \r\n\r\n \"Напомняме на Бойко Борисов, че годината е 2018 и с милиционерски и тоталитарни методи няма да наложи на свободните граждани поредния корупционен проект от руския енергиен шлем\", допълват още от обединението. \r\n \n\t\t\t\t\t\t", "date": "2018.05.21", "title": "ПОДЛОГИТЕ НА БОРИСОВ - Радан и агент Гоце се счепкаха да протестират за и против \"Белене\"!"}
{"url": "http://www.bnews.bg/article/242329-zahari_baharov_spechelil_2_miliona_ot_natsionalnata_lotariya_skoro_shte_ostane_bez_rabota", "text": "\n Захари Бахаров е най-големият печеливш от Националната лотария у нас.За близо четирите години, в които гологлавият актьор е лице на хазартната игра, сметката му е набъбнала с фантастичните 2 милиона лева, установи проучване на „Таблоид“. \r\n\r\n В последните седмици се появи реалната възможност талантливият дългуч да остане без работа, ако предположените промени в Закона за хазарта бъдат приети от парламента. Според поправките категорично се забранява реклама на хазарт в праймтайма на телевизиите, което означава и че предаването на „Нова“ ще спре излъчването си. Това ще е сериозен удар за Захари, който получава по 10 000 лева на всяко излъчване. Сума, която се равнява на месечната заплата на цяла средна по размер театрална трупа. \r\n\r\n След като записа 2-минутен клип в защита на игрите на късмета, който се върти по няколко пъти в най-скъпото рекламно време на основните телевизии, Бахаров бе тотално залят от вълната на омразата. Профилите му в социалните мрежи са засипани с обиди и клетви, че едва ли не актьорът е виновен за мизерията на българите от третата възраст и демографската криза у нас. \r\n\r\n В знак на омерзение пък ядосани сноби връщат билети за постановките с негово участие в Народния театър. \r\n\r\n „В шок съм от човешката злоба. Аз съм актьор, цял живот съм се опитвал да бъда професионалист. Роналд Рейгън навремето е рекламирал цигари, но никой не го е обвинявал, че иска да изтреби Америка с рак“, диви се на реакцията Захари. И отдавал атаките на завист към отличното заплащане, което си е издействал не с връзки,, а с талант и упоритост. \r\n \n\t\t\t\t\t\t", "date": "2018.05.21", "title": "Захари Бахаров спечелил 2 милиона от Националната лотария! Скоро ще остане без работа"}
{"url": "http://www.bnews.bg/article/242292-gromish_speshnata_pomosht_v_kaloyanovo_i_samo_5_mesetsa_uslovno", "text": "\n Мъжът, който изпочупи спешния център в Калояново, беше осъден на 5 месеца затвор условно с 3 години изпитатерен срок. Стоян Ганчев заяви, че съжалява за стореното и поиска да бъде съден по съкратената процедура. \r\n\r\n Скандалният случай е от 20 юни миналата година. Тогава 18-годишншят жител на ромската махала в Калояново счупи прозореца и металната рамка на Спешния медицински център , отправи  заплахи  и нанесе  материални щети върху автомобила на медицинска сестра, докато тя и колегите й обработвали рана на негов близък, който си порязал главата с бутилка при пиянски запой.   \r\n\r\n Срещу Ганчев се води още едно наказателно производство – за противозаконно отнемане  на таксиметров автомобил. \r\n \n\t\t\t\t\t\t", "date": "2018.05.21", "title": "Громиш Спешната помощ в Калояново и само 5 месеца условно…"}
{"url": "http://www.bnews.bg/article/242294-pochina_svetovnata_operna_prima_hristina_angelakova", "text": "\n Почина Христина Ангелакова. Световноизвестната оперна прима си отиде на 73 години, съобщиха членове на семейството ѝ.  \r\n\r\n Тя е родена в Исперих на 29 октомври 1944 година. Завършва Българската държавна консерватория, сега Национална музикална академия „Панчо Владигеров”. А след това записва специализация в академията „Санта Чечилия” в Рим. \r\n\r\n Първите ѝ изяви на голяма сцена са в „Ла Скала”. През 1973 година получава наградата на конкурса за оперни артисти в италианския град Тревизо. А две години по-късно е първа в надпревара в Остенде, Белгия. \r\n\r\n След като името ѝ става известно в световен мащаб, тя е поканена да се завърне в България в колектива на Софийската народна опера. Установява се в София и пее на най-престижната оперна сцена в страната цели 23 години. \r\n\r\n Паралелно с ангажиментите си в родината Христина Ангелакова не спира да гастролира по света. Тя е мецосопран.  \r\n\r\n В периода 2001 – 2004 година е директор на Софийската опера. От 1985 г. преподава оперно пеене в Националната музикална академия, като от 2000 г. е доцент. \r\n\r\n Христина Ангелакова е председател на фондация „Опера и балет“ и почетен гражданин на град Исперих. \r\n \n\t\t\t\t\t\t", "date": "2018.05.21", "title": "Почина световната оперна прима Христина Ангелакова"}
{"url": "http://www.bnews.bg/article/242296-spokoyno_vodata_v_sofiya_ne_e_zamarsena", "text": "\n Категорично водата в София не е замърсена. Имаме 72 точки, от които всекидневно взимаме проби. В петък, когато бяхме сезирани за слуховете, направихме извънредни проверки, включващи над 500 показателя. Пробите бяха отрицателни. Това каза Станислав Станев, директор ”Експлоатация и поддръжка” в ”Софийска вода”. \r\n\r\n „Аз не знам друг продукт, който да търпи такава жестока форма на контрол най-вече в столицата. Подразни ме фактът, че се хвърля сянка върху един продукт, който се използва от толкова много хора. За разлика от другите показатели на околната среда, водата в София е най-чиста в Европа“, това заяви главен държавен здравен инспектор д-р Ангел Кунчев. \r\n\r\n Той успокои, че партията-майка вече не решава и ситуацията като с Чернобил не може да се повтори. \r\n \n\t\t\t\t\t\t", "date": "2018.05.21", "title": "Спокойно: Водата в София не е замърсена"}
{"url": "http://www.bnews.bg/article/242304-shok_dete_na_tri_godini_zagina_padna_v", "text": "\n 3-годишно дете загина в Сливен, след като падна в шахта с отпадни води. Момиченцето било оставено без надзор. \r\n\r\n В неделя родителите взели детето на гости при свои близки в края на града. Часове по-късно открили, че го няма и подали сигнал до полицията. \r\n\r\n С помощта на следови кучета детето било открито на километър от мястото, където е паднало – в пречиствателната станция до село Самуилово. \r\n\r\n По случая е образувано досъдебно производство. \r\n \n\t\t\t\t\t\t", "date": "2018.05.21", "title": "ШОК: Дете на три години загина, падна в… "}
{"url": "http://www.bnews.bg/article/242300-kray_na_prikazkata_sanya_ridae_dokato_niki_iliev_iznasya_bagazha_si_ot_semeynoto_gnezdo", "text": "\n Ники Илиев отхвърли и последния шанс да остане мъж на Саня Борисова и си взе целия багаж от семейното гнездо. \r\nТой е краен в решението си за развод със Саня и не смята да й дава повече шансове. Илиев дори си взе кучето, което е силно привързано и към Саня. \r\nЗа скандалната раздяла между двамата свидетелстват и папарашките кадри излъчени в снощния епизод на „Папараци“. Там двамата се карат, след което Саня остава да реве в колата, но след това подкарва возилото, без да спира да ридае. Близки до Саня издават, че след раздялата с Ники, Саня е в тежка депресия и не спира да плаче. \r\nГовори се, че причина семейството на Саня и Ники да рухне е актрисата Дияна Ханджиева. До сега обаче никой от двойката не са коментирали въпроса. Но вече става ясно, че слуховете са истина и е въпрос на време те да подпишат документите си за развод, пише Телеграф. \r\n  \r\n \n\t\t\t\t\t\t", "date": "2018.05.21", "title": "КРАЙ НА ПРИКАЗКАТА! Саня ридае, докатo Ники Илиев изнася багажа си от семейното гнездо"}
{"url": "http://www.bnews.bg/article/242308-gerb_s_totalna_zaguba_na_chastichnite_izbori_a_obedinenite_patrioti_dori_gi_nyama_na_horizonta_tsik_krie_rezultatite", "text": "\n На 20 май-неделя се проведоха частични избори в пет населени места и общини. Учудващо е, че прислужващите баджак медии мълчат за тоталната загуба на ГЕРБ и липсващите от изборния хоризонт Обединени патриоти. И в петте избора ГЕРБ губи повсеместно и само в две населени места с мъка достига до балотаж. \r\n\r\n Другата неделя на балотаж отиват Митко Антонов в община Макреш, Костадин Куртев в с. Лясково, Веселин Тушанов в с. Галиче и Николай Димов в с. Беден. Всичките от БСП. Интересна подробност е, че Централната избирателна комисия все още не е публикувала резултатите, въпреки, че протоколите отдавна са обработени. Стъписването на управляващите е пълно, както и мълчанието на баджак медиите. \r\n\r\n Следвайки логиката, управляващите е видно, че са загубили доверието на избирателите и е редно Борисов да подаде оставката си, така както го направи през 2016 г. след президентските избори. \r\n \n\t\t\t\t\t\t", "date": "2018.05.21", "title": "ГЕРБ с тотална загуба на частичните избори, а Обединените патриоти дори ги няма на хоризонта! ЦИК крие резултатите!"}
{"url": "http://www.bnews.bg/article/242290-albena_vuleva_savsem_iztreshtya_allah_veche_bdi_nad_men", "text": "\n Албена Вулева явно е приела исляма. Блондинката се похвали в социалната мрежа, че Аллах бди над нея и без да иска се е вписала в постите по случай Рамазан. Малко по-късно, след това си словоизлияние, устатата журналистка сподели и клип, на който се вижда как тя е в джамия и се моли, паднала на колене.  \r\n\r\n Ето какво всъщност написа блондинката в социалната мрежа: \"Скъпи сънародници, да ви кажа как за пореден път Аллаh бди над мен! От една седмица съм с обърнат режим и се храня към 20.30-21.00 часа и натам по нощите. И какво, моля ви се станало- днес започнал Рамазана и аз даже не съм нарушила постите! Аллаh просто ме обича и не ми дава да съгреша! Дори и неволно!\" \r\n  \r\n \n\t\t\t\t\t\t", "date": "2018.05.21", "title": "Албена Вулева съвсем изтрещя: Аллах вече бди над мен!"}
{"url": "http://www.bnews.bg/article/242311-podozritelni_fakti_koy_shte_otgovori_na_vazhnite_vaprosi_sled_zagubata_na_boyan_petrov", "text": "\n Финалният доклад с хронология на спасителната операция за Боян Петров, излезе от индийската организация за планинарство и алпинизъм Dream Wanderlust. \r\n\r\n Тя следеше отблизо издирването на българския алпинист, устремил се към хималайския връх Шиша Пангма в Тибет. Операцията приключи безуспешно на 16 май, 13 дни след преустановената връзка на Боян Петров със съпругата му и останалите в експедицията. \r\n\r\n Вместо да изпълни заглавието, под което е качен в интернет: \"Окончателният доклад слага край на всички спекулации около издирването на Боян Петров\", той повдигна нови въпросителни около съдбата на големия българин. \r\n\r\n \"За мен съществува само един въпрос и той е \"защо?\". На него обаче би могъл да отговори единствено Боян\", каза алпинистът Дойчин Василев в студиото на телевизия \"България он ер\". \r\n\r\n Той сподели, че според него инцидентът, на който българинът стана жертва, се е случил между последния лагер и върха на Шиша Пангма. \r\n\r\n \"Боян Петров е достатъчно опитен алпинист, за да се справи в планината. За да не се върне значи е бил обездвижен, това го е възпрепятствало\", посочи Дойчин. \r\n\r\n Според него, мястото между централния и главния връх на Шиша Пангма е много опасно за сам човек заради снежните навявания. По думите му няма проблем то да бъде преминато успешно, когато в експедицията обаче има няколко човека. \r\n\r\n \"Инцидентът с Боян е нелепа случайност. Нека поставим ударение на доброто, което той остави след себе си със своя устрем, стил на изкачване, мислене и неуморимост. По-добър пример за младите поколения не бих могъл да посоча\", подчерта алпинистът. \r\n\r\n Постът с доклада на страницата на Dream Wanderlust във Фейсбук събра десетки коментари. Много от потребителите отбелязват като подозрителен фактът, че палатката на Боян Петров е открита първо в Лагер 3, а седмица по-късно и в разположения на по-ниска надморска височина Лагер 2. \r\n\r\n Според някои тя може да е била отнесена от вятъра, но други спекулират с хипотезата, че българинът може да е станал жертва на престъпление. \r\n\r\n В отговор от Dream Wanderlust посочват, че за да се изясни \"мистерията с палатката\" ще бъдат потърсени за обяснение участниците в спасителния екип. Напомняйки, че украинският алпинист не е дал информация за надморската височина, на която е намерил палатката, от организацията коментират: \"Имаме усещането, че и двата екипа (този на украинеца и спасителния) визират едно и също място. Спасителите ни увериха два пъти, че са я намерили при Лагер 2. Ще се опитаме да интервюираме и украинския тим\". \r\n \n\t\t\t\t\t\t", "date": "2018.05.21", "title": "Подозрителни факти: Кой ще отговори на важните въпроси след загубата на Боян Петров? "}
{"url": "http://www.bnews.bg/article/242297-grisho_se_srina_v_ranglistata_na_atr", "text": "\n Григор Димитров загуби една позиция в световната ранглиста на АТР и вече е пети. Българинът бе изпреварен от полуфиналиста в Рим - Марин Чилич, който има 4950 точки. Димитров пък е с 4870. \r\n\r\n В Рим Григор отпадна още след първия си мач, след като загуби от Кей Нишикори. \r\nСледващото предизвикателство пред родения в Хасково тенисист е втория за годината турнир от Големия шлем - \"Ролан Гарос\". Той ще бъде поставен под номер 4 в схемата, тъй като Роджър Федерер заяви, че няма да играе на червени кортове през годината. \r\n\r\n Откритото първенство на Франция не е сред любимите на Димитров. Най-доброто му постижение е 3-ти кръг. До там стигна и през 2017 г., когато загуби от Пабло Кареньо Буста.  \r\n\r\n Водач в схемата ще бъде Рафаел Надал, който има рекордните 10 титли от надпреварата. Испанецът отново се върна начело на световната ранглиста, а Роджър Федерер стана втори. \r\n \n\t\t\t\t\t\t", "date": "2018.05.21", "title": "Гришо се срина в ранглистата на АТР"}
{"url": "http://www.bnews.bg/article/242282-uzhasyavashto_arestuvaha_balgarin_vav_frantsiya_podgotvyal_atentat", "text": "\n 48-годишен българин е бил задържан във Франция в подозрение, че е подготвял терористична атака, съобщават френски медии. \r\n\r\n Нашенецът е бил арестуван в Марсилия в неделя и е познат на френските власти. Първоначално българинът на руски се представил за чеченец.  \r\n\r\n Мъжът е имал криминална регистрация във Франция за опит за убийство. Той беше задържан след сигнал на пътничка за човек със странно поведение. \r\n\r\n У него са били открити материали, които сами себе си не били опасни, но можели да послужат за направата на бомба, съобщават властите. \r\n\r\n Заради операцията по задържането му гарата „Сен Шарл” остана затворена за няколко часа. \r\n \n\t\t\t\t\t\t", "date": "2018.05.21", "title": "Ужасяващо: Арестуваха българин във Франция! Подготвял атентат! "}
{"url": "http://www.bnews.bg/article/242302-arest_za_komandos_ot_spetsilnite_sili_namushkal_e_svoy", "text": "\n Военен е задържан в Пловдив, след като като снощи е намушкал с нож свой съсед, съобщи кореспондентът на bTV в региона. \r\n\r\n Задържаният е командос от Специлните сили, а наръганият е полицай. Имали са личен конфликт, съобщи БТВ. \r\n\r\n Пострадалият е настанен в болница. Инцидентът е станал в кв. „Кючук Париж”. \r\n\r\n Задържаният е домоуправител на жилищен вход, съседите го описват като добронамерен и кротък човек. Инцидентът е станал на улицата. \r\n\r\n Целият район в момента  е отцепен от военна полиция. \r\n \n\t\t\t\t\t\t", "date": "2018.05.21", "title": "Арест за командос от Специлните сили, намушкал е свой… "}
{"url": "http://www.bnews.bg/article/242299-tabloid_slavi_i_boyko_shte_ni_upravlyavat_v_tandem_ot_dogodina", "text": "\n Предсрочен вот през първото четиримесечие на 2019 година устройвал и Бойко Борисов, и Слави Трифонов. Първият, за да се отърве от проблемните си коалиционни партньори – патриотите, които непрекъснато искат още и още власт и поставят все по-неизпълними условия. Вторият – за да тества най-накрая влиянието си сред обществото, за което още преди две години го призова премиерът, пише „Таблоид“. \r\n\r\n Дългия и хората, които са около него с изграждането на политическия му проект, че колкото и да бленува абсолютна власт в Народното събрание, Трифонов не може да разчита на пълно мнозинство и ще трябва да се задоволи с коалиция. \r\n\r\n Социолозите все още не потвърждават тезата, че е възможно Трифонов да повтори феномена „Симеон II“ от 2001, когато през април обяви своя политически проект, а два месеца по-късно спечели половината места в парламента. \r\n\r\n Слави си дава сметка, че колкото и да напада Бойко, ще е невъзможно да управлява сам. Политическият проект на Слави би се радвал на одобрение над 20%, което е много под желаното абсолютно парламентарно мнозинство. \r\n\r\n Проучване на Медиана сочи, че вече 30% биха подкрепили Слави Трифонов, а близо 37% ще гласуват за хипотетична партия на президента Румен Радев. За ГЕРБ биха гласували 26%, а за БСП малко под 23%. ДПС биха били подкрепени от 8%, а ОП от 7%. Според допитване от страна на Трифонов, анализатори са го известили, че при подобна конфигурация се отива към нови избори или преговори с ГЕРБ. \r\n\r\n Всъщност поведението на Трифонов през последните месеци показва, че той е склонен на съюз с бившия си приятел и настоящ политически опонент Бойко Борисов. Прави впечатление, че словесната канонада срещу лидера на ГЕРБ е по-слаба и шегите не са толкова остри и обидни. \r\n\r\n В политическите среди се носи слухът, че Трифонов вече искал мир и искал да загърби 9-годишната вражда. Носи се дори мълва, че двамата са се видели на четири очи и да омекотят взаимните нападки. \r\n\r\n Очаквайте подробности! \r\n \n\t\t\t\t\t\t", "date": "2018.05.21", "title": "„Таблоид“: Слави и Бойко ще ни управляват в тандем от догодина"}
{"url": "http://www.bnews.bg/article/242303-balgarinat_zaprilicha_na_gerb_ne_bilo_nuzhno_da_se_chetat_knigi_za_da_uspeesh", "text": "\n \r\n\r\n 53 на сто пък не одобряват начина, по който се провеждат абитуриентските балове.  \r\n\r\n Това са част от изводите от предизвикателните и любопитни въпроси, които „Галъп интернешънъл“ зададе в навечерието на Деня на българската просвета и култура и на славянската писменост. Агенцията заложи няколко индикатора в редовното си ежемесечно изследване „лице в лице“, проведено от 11 до 18 май сред 816 души. \r\n\r\n Изследването е представително за пълнолетното население на страната. Абсолютното максимално отклонение е ± 3.5% при 50% дялове. 1% от извадката е равен на около 55 хиляди души. Тази изследователска програма е позната като „Политически и икономически индекс на „Галъп интернешънъл“.  \r\n\r\n 35% от българите не са съгласни с мнозинството за четенето. Останалите се колебаят. \r\n\r\n „Галъп интернешънъл” попита как е правилно да се напише: „Магазина се премести“ или „Магазинът се премести“. Възможна беше и „уловката“ „И двете са верни“. 53% дадоха правилния отговор, 16% заложиха на „магазина“, а 15% - на това, че и двете са верни. 16% казаха, че не знаят. \r\n \n\t\t\t\t\t\t", "date": "2018.05.21", "title": "Българинът заприлича на ГЕРБ - не било нужно да се четат книги, за да успееш "}
{"url": "http://www.bnews.bg/article/242306-vyara_na_vaptsarov_za_zrelostnitsite_roman_na_nushich_za_sedmoklasnitsite", "text": "\n Интерпретативно съчинение или есе по стихотворението „Вяра“ на Никола Вапцаров пишат дванадесетокласниците на днешната матура по български език и литература. Формулировката на темата ще стане ясна малко по-късно, защото изпитът още продължава, съобщиха от Министерството на образованието и науката. \r\n  \r\nНа националното външно оценяване за 7-ми клас пък се падна преразказ върху откъс от романа „Седем хайдути и едно магаре“ на Бранислав Нушич. \r\n  \r\nСлед 16.00 ч. на сайта на Министерството на образованието ще бъдат публикувани изпитните варианти и ключ с верните отговори и за двата изпита. \r\nПисмените работи на зрелостниците ще се сканират и ще се изпращат в изпитни центрове, което прави оценяването по-лесно и по-бързо. \r\nРазделянето на изпита на модули е причината за намаляване на преписването, считат от просветното министерство. Дали ще е така и тази година, ще стане ясно по-късно днес. Над 10 000 квестори следят за реда в изпитните зали. \r\n\r\n Засега няма сигнали за изтичане на информация. Таня Михайлова увери, че министерството е взело мерки за сигурност за днешните изпити в 12-и и в седми клас. \r\n\r\n Тя обаче отбеляза, че не само системата на образованието и науката е подложена на такива атаки, но ги има и в световен мащаб. \"Това, че примерно се изреждат определени автори в различни страници и сайтове, те са краен брой и ако приложим теорията на вероятностите, сигурно един ще има, който ще е познал автора\", коментира Михайлова. \r\n\"Един човек само знае как ще са формулирани темите, никой друг не знае, министърът на образованието не знае, аз не знам, колегите не знаят\", заяви Таня Михайлова. Тя уточни, че това се отнася и за двата изпита днес по български език и литература - и за седми, и за 12-и клас. \"Един човек отговаря и носи персонална и лична отговорност, и не смятам, че изобщо е редно да има изтичане на информация, защото никой не би си заложил най-малкото авторитета\", коментира Михайлова. \r\nЗрелостниците, които се явяват на матура днес, са малко над 55 000, а седмокласниците близо 57 000. Резултатите от матурата на дванадесетокласниците трябва да са готови до 13 юни, а тези от националното външно оценяване в 7-ми клас до 6 юни. \r\n \n\t\t\t\t\t\t", "date": "2018.05.21", "title": "„Вяра“ на Вапцаров за зрелостниците, роман на Нушич за седмокласниците..."}
{"url": "http://www.bnews.bg/article/242285-valeri_simeonov_ubietsat_na_balgarskite_proizvoditeli_toaletniyat_ministar_izbra_chuzhdite_interesi_pred_zdraveto_na_balgarskite_detsa", "text": "\n Гнусна ПР кампания си спретна вицепремиера Валери Симеонов чрез приближени медии. Този път тоалетният министър реши да се прави на герой, който уж бил спрял лобистки поправки в наредбата, която регламентира провеждането на програмата за хранене на децата \"Училищен плод\" и \"Училищно мляко\". \r\n\r\n Публично известен е скандалът, който се разрази още по време на 43-то Народно събрание. Тогава опозицията изнесе факти доказани с фактури за невероятно надуване на цени на плодовете от търговците. Оказа се, че плащаме ябълки на невероятните \r\n\r\n цени от 10-11 лева за килограм, докато производителите ги продават на цена от 0.7 до 1 лев на килограм. \r\n\r\n Още по-фрапиращи бяха цените на морковите и млякото, които също бяха надути няколко пъти. Публично известено е, че родителите постоянно се оплакват от лошото качество на храната, която търговците на дребно доставят за нашите деца в училищата. \r\n\r\n Вероятно, добре стимулиран от търговците, Симеонов провали промените на наредбата, чрез които се стимулираха българските производители да доставят на нормални цени и с гарантирано качество храни на нашите деца, чрез което да се гарантира и тяхното здравословно хранене. \r\n\r\n По стар ченгесарски почин, вицето си спретна медийна кампания чрез приближени медии, някои от които са съпружески ангажирани с негов депутат. Въпросните медии публикуваха материали героизиращи Симеонов, изопачавайки истината. Наглата кампания достигна връхната си точка чрез декларация на заинтересувани лица в подкрепа на Симеонов. \r\n\r\n Цинизмът е в това, че забележете Асоциация за уж \"Здравословно хранене на децата\" била против промените на наредбата и стимулиране на българските производители. Бегла проверка обаче веднага показва, че членове на тази асоциация са именно търговци на плодове и зеленчуци, които надуват цените и имат ползи от запазване на старата наредба. Нещо повече от години се знае, че тези търговци работят срещу българското производство чрез внос на плодове и зеленчуци с неясно качество от Турция. Антибългарските прояви на Симеонов се проявиха и чрез внесения от него закон, чрез който се цели унищожаването на българското кисело мляко и други \r\n\r\n български продукти в услуга на гръцки корпоративни интереси. Ако Бойко Борисов продължава да допуска това поведение на Симеонов, то той се превръща в негов съучастник и убиец на българското производство и българските деца! \r\n \n\t\t\t\t\t\t", "date": "2018.05.21", "title": "Валери Симеонов – УБИЕЦЪТ на българските производители! Тоалетният министър избра чуждите интереси пред здравето на българските деца!"}
{"url": "http://www.bnews.bg/article/242284-16_godishnite_se_izsledvat_za_hiv_i_bremennost_bez_saglasieto_na_roditel", "text": "\n Да не се иска съгласието на родител, за да се изследват младежи над 16-годишна възраст за ХИВ и бременност - това предвижда наредба на Министерството на здравеопазването, обявена за обществено обсъждане, предаде bTV. \r\n\r\n Целта на промяната е да се създадат по-добри условия за здравно консултиране, профилактични прегледи и изследвания на младите хора. \r\n\r\n Предлага се за навършилите 16 години да не се иска съгласие на родител и при профилактично изследване на кръв и урина. \r\n\r\n Младежите не винаги са склонни да споделят с родителите си проблеми, свързани със секса, пушенето, пиенето на алкохол. Така изискването родител да даде съгласие, за да се тества младежът за ХИВ например, може да ограничи достъпа му до здравната услуга, пише в мотивите си Министерството. \r\n\r\n Статистиката е изключително тревожна: \r\n\r\n - 35% от новите случаи на ХИВ са при хора от 15 до 29 години; \r\n\r\n - България е на 4-то място сред европейските страни с най-високо разпространение на тютюнопушене в юношеска възраст; \r\n\r\n - 30 на сто от учениците на 16-годишна възраст поне веднъж са опитвали някакъв наркотик. \r\n\r\n 36% от младите хора не са използвали презерватив при първия си полов акт; броят на абортите във възрастта 15-19 години е висок; всеки шести на 16 години е пил поне 20 пъти алкохол през последната година. \r\n\r\n В проектопромените е записано, че те не изискват планирането на допълнителни средства. А това, според неправителствения сектор, поставя под въпрос постигането на целите. \r\n\r\n \"Тази наредба ще бъде една хубава инициатива на хартия, а за самите млади хора няма да носи никаква полза\", смята Елена Биринджиева от сдружение \"Здраве без граници\". \r\n\r\n За тази година Здравното министерство все още не е сключило договори с неправителствени организации за дейности по превенция на сексуално преносими инфекции. Така за работата им към момента държавно финансиране няма. \r\n \n\t\t\t\t\t\t", "date": "2018.05.21", "title": "16-годишните се изследват за ХИВ и бременност без съгласието на родител"}
{"url": "http://www.bnews.bg/article/242289-vizhte_kade_postaviha_svatbeniya_buket_na_megan_markal", "text": "\n Сватбеният букет на Меган Маркъл беше поставен на Паметника на незнайния воин в Лондон, съгласно вековна кралска традиция. \r\n\r\n Меган носеше букета по пътя си към олтара в храма „Сейнт Джордж”,  където се венча за британския принц Хари в събота. \r\n\r\n Традиция за букета е поставена от кралица Елизабет, майката на сегашната кралица. През 1923 г. година тя полага сватбения си букет върху мемориала в памет на своя брат Фъргюс, убит в Първата световна война. \r\n\r\n Букетът на Меган, изработен от дизайнерката Филипа Крадък, беше съставен от свежи цветя, сред които незабравки, момини сълзи, мирта и жасмин. \r\n \n\t\t\t\t\t\t", "date": "2018.05.21", "title": "Вижте къде поставиха сватбения букет на Меган Маркъл! "}
{"url": "http://www.bnews.bg/article/242293-dara_prevze_ergenskata_kvartira_na_papi_hans", "text": "\n \r\nПевицата Дарина Йотова и Константин Трендафилов- Папи Ханс вече живеят е ергенското жилище на Константин, научи HotArena. \r\nВлюбените обитават малък, но уютен апартамент в центъра на София. Дара бързо започнала да прави промени в интериора. Двамата са заедно от година и затова са решили, че е време да преминат към следващата крачка от връзката си и да заживеят заедно. \r\nДара твърди, че причина за преместването е нейното суеверие. Тя пояснява в социалните мрежи, че колкото повече хора виждат малките им тайни за щастие толкова повече ще се опитват да развалят приказката им. \r\nКогато имат свободно време, обичат да готвят, прекарват часове на дивана пред телевизора и гледат любими филми, пише „Телеграф“. Дара постоянно залива социалните мрежи с клипове от дома им, макар и да твърди, че пази личния си живот далеч от любопитни погледи. \r\n  \r\n \n\t\t\t\t\t\t", "date": "2018.05.21", "title": "Дара превзе ергенската квартира на Папи Ханс"}
{"url": "http://www.bnews.bg/article/242286-za_kakvo_shte_govoryat_rumen_radev_i_dmitriy_medvedev", "text": "\n Президентът Румен Радев ще разговаря днес с руския премиер Дмитрий Медведев, като се очаква в разговорите да бъдат засегнати енергийни теми и двустранните ни отношения. \r\n\r\n Това е част от започващото двудневно посещение на държавния ни глава. За утре, 22 май, е насрочена среща на Радев с руския му колега Владимир Путин. Тя ще се проведе в Сочи. \r\n\r\n В навечерието на 24 май президентът Радев ще се срещне с български и руски дейци на културата. \r\n\r\n Той ще посети и оперната постановка \"Зигфрид\" на Рихард Вагнер в изпълнение на Софийската опера и балет в болшой театър. \r\n \n\t\t\t\t\t\t", "date": "2018.05.21", "title": "За какво ще говорят Румен Радев и Дмитрий Медведев?"}
{"url": "http://www.bnews.bg/article/242288-iskate_da_sednete_v_stola_na_merkel_dnes_otidete_v", "text": "\n Ден на отворените врати се провежда в НДК след срещата на върха Европейски съюз – Западни Балкани. \r\n\r\n Заради българското европредседателство от Националния дворец на културата дават възможност на всеки желаещ да седне в стола на канцлера Ангела Меркел и да се снима с табелката с името на френския президент Еманюел Макрон. \r\n\r\n Посетителите ще мога да се разходят из залите на НДК и да застанат зад трибунките, където лидерите се изказваха по време на срещата на върха. \r\n\r\n „Лидерите бяха много отворени. Бяха се отдали на атмосферата, нямаха някакви специални пртенции”, каза пред камерата на bTV ресорният министър Лиляна Павлова. По думите й от протокола на Европейския съвет са взели решението балканските лидери да бъдат сложени между европейските по време на срещата. \r\n\r\n Конгресният център ще е отворен за посетители до 16 часа. \r\n \n\t\t\t\t\t\t", "date": "2018.05.21", "title": "Искате да седнете в стола на Меркел? Днес отидете в… "}
{"url": "http://www.bnews.bg/article/242287-golyam_praznik_e_vizhte_koy_shte_cherpi_dnes", "text": "\n Църквата почита днес Светите равноапостоли Константин и Елена. Църковният празник е в памет на император Константин и на неговата майка Елена. \r\n  \r\nПрез 313 г. Константин издава Миланския едикт, с който въвежда християнството като официална религия във Византия. Самият той приема християнската вяра в края на живота си. Царица Елена отива на поклонение по местата, където е живял Христос, построява няколко манастира и открива кръста, на който е бил разпнат Исус. Това събитие се смята за най-важното в историята на християнската църква и затова император Константин и майка му Елена са канонизирани за светци. \r\n  \r\nИмператор Константин е погребан в златен ковчег в църквата \"Свети Апостоли\" в Константинопол, а градът 16 века носи името му. Оттогава на 14 септември църквата чества Въздвижението на честния и животворящ кръст. \r\n  \r\nСпоред народните вярвания на днешния ден строго е забранена всякаква полска работа. Селските стопани свързват празника с предпазването на реколтата от градушка. Вярва се, че \"Еленка и Костадин носят градушката в чувал\". Това е денят на игрите върху огън - нестинарството, запазени и досега в някои райони на Странджа, но почти само като атракция. \r\n  \r\nПразникът започва няколко дни преди деня на Свети Константин и Елена - със събиране на средства за общ курбан, а също с почистване и поправяне на изворите и кладенците на селата. \r\n  \r\nНа мегданите предварително е приготвена голяма клада от няколко товара дърва. Вечерта те се запалват, а всички се събират около кладата и слушат ритъма на ритуалния тъпан, по-късно - и хороводните мелодии, предназначени за обреда. Когато огънят стихне, останалата жарава - живите още въглени, се разстилат в кръг. \r\n  \r\nОколо тях се извиват хората, а начело се носят иконите на св. св. Константин и Елена. В жаравата влизат боси нестинарите, които най-често са жени. Те са като че ли в несвяст, в унес. Вярва се, че иконата на светеца, която държат, ги запазва от огъня. В това състояние нестинарите понякога изричат пророчески думи, гадаят бъдещето или общуват с умрели предци. Трансът и ритуалният им танц траят няколко минути. \r\n  \r\nСлед нестинарските игри всички се събират на общата трапеза с приготвения курбан. \r\nИмен ден празнуват Константин, Костадин, Костадинка, Елена, Еленко, Елеонора, Елка \r\n \n\t\t\t\t\t\t", "date": "2018.05.21", "title": "Голям празник е! Вижте кой ще черпи днес… "}
{"url": "http://www.bnews.bg/article/242295-ustanovena_e_vrazka_s_obratnata_strana_na_lunata_ot_video", "text": "\n В понеделник от Китай бе успешно изстрелян спътник-ретранслатор Цюецяо за лунната мисия \"Чанъе 4\". Съобщението е на Китайската корпорация за космическа наука и техника (CASC). \r\nИзстрелването стана с помощна на ракетата \"Чанчжен 4\" (Великия поход) малко след полунощ българско време от космодрума Сичан в югоизточната част от страната. \r\n  \r\nСтартът на изследователския апарат \"Чанъе 4\", който трябва да осъществи меко кацане на обратната страна на Луната, е планиран във втората половина на тази година. \r\nПряката връзка с обратната страна на Луната е невъзможно и затова спътникът ретранслатор \"Цюецяо\" ще отговаря за предаването на сигнала между Земята и \"Чанъе 4\". \r\n\r\n \r\n \r\n \r\n\r\n   \r\n \n\t\t\t\t\t\t", "date": "2018.05.21", "title": "Установена е връзка с обратната страна на Луната от... (ВИДЕО)"}
{"url": "http://www.bnews.bg/article/242283-klyuchov_den_za_uchenitsite_darzhat_maturi_po", "text": "\n Седмокласниците и дванадесетокласниците се явяват на ключово важни изпити по литература днес - за прием в гимназиите и първата задължителна матура. \r\n\r\n Тестът за зрелостния изпит ще бъде генериран в 5.10 ч. в Министерството на образованието и науката. Изпитът започва в 8 ч. Авторът и произведението на последния 41-и въпрос ще бъдат обявени по БНР в 12 ч. \r\n\r\n В 8.50 ч. ще бъде изтеглен един от трите варианта за тест за изпита след VII клас, в това число и преразказа на непознат текст с дидактическа задача. Изпитът за седмокласниците започва в 10.00 часа. \r\n\r\n Тестовете и верните отговори на въпросите от двата теста ще бъдат публикувани на сайта на МОН след 16 ч. \r\n\r\n На матурите във всяка от изпитните зали ще има видеонаблюдение с цел противодействие на манипулиране на резултатите, предупреждава МОН. Министерството уверява, че извършва наблюдението, спазвайки Закона за защита на личните данни и Общия регламент за защита на личните данни, както и че \"след постигане на целите за държавните зрелостни изпити 2018 г. съгласно чл. 25 от ЗЗЛД администраторът ще унищожи цялата информация събрана чрез използването на технически средства за видеонаблюдение\". \r\n\r\n Втората задължителна матура, по предмет избран от ученика, е насрочена за 23 май. На същата дата е и вторият изпит от националното външно оценяване за седмокласниците - по математика. \r\n\r\n Оценките от матурите трябва да бъдат обявени до 13 юни. До 22-ри зрелостниците трябва да получат и дипломите си за средно образование. \r\n \n\t\t\t\t\t\t", "date": "2018.05.21", "title": "Ключов ден за учениците – държат матури по… "}
{"url": "http://www.bnews.bg/article/242298-prezidentat_radev_kupuvame_boyni_samoleti_za_1_5_miliarda_no_nyama_da_sa_ruski", "text": "\n България ще модернизира своите ВВС като купи нови бойни самолети за 1.5 милиарда лева. Съгласно утвърденият от българското правителство план, те трябва да са произведени и да са на въоръжение в страна-член на НАТО или ЕС, не може и дума да става за руски самолети. \r\n\r\n Това казва в интервю за руската медия \"Комерсант\" Румен Радев. Според него, това решение е \"логично от гледна точка на нашите съюзни ангажименти, така че нека бъдем реалисти\". \r\n\r\n Президентът обаче заяви, че България има намерение и в бъдеще да модернизира своите изтребители МиГ-29, които се нуждаят от техническа поддръжка. В този смисъл Радев коментира и договора с руската корпорация \"МиГ\" на стойност 40.5 милиона евро. \r\n\r\n \"Това е още едно доказателство за необходимостта от възстановяване на взаимноизгодните отношения с Руската федерация\", казва той. Въпросният договор бе подписан през февруари 2017 година. \r\n\r\n Българските изтребители МиГ-29 са купени в края на 80-те години на миналия век. С отпуснатите 1.5 милиарда лева правителството иска да купи 16 бойни самолета на два етапа. През декември 2017 година бе изготвен \"къс списък\" с кандидати от Италия, Португалия, САЩ и Швеция. Те са уведомени и през юни би трябвало да изпратят своите оферти в София. \r\n \n\t\t\t\t\t\t", "date": "2018.05.21", "title": "Президентът Радев: Купуваме бойни самолети за 1,5 милиарда, но няма да са руски! "}
