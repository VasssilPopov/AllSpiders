{"url": "http://www.bnews.bg/article/252041-spukaha_dzhizasa_ot_podigravki_varni_cheneto_na_luna", "text": "\n Благой Георгиев спешно да върне протезите на фолк певицата Луна, призоваха зрители на Нова ТВ. „Или ходят при един и същ зъболекар, или Джизъса й е откраднал ченето“, подиграват се зевзеци. \r\n\r\n В действителност порцелановите фасети на футболиста не са добре поставени. Размерът им е твърде голям, цветът е неестествено бял и всички са подредени като по конец. Проблемът обаче не е само естетически, пише „Галерия“. Очевидно е, че протезите са неудобни, тъй като Благо не спира да се облизва. \r\n\r\n Зрители преброиха как в рамките на минута Георгиев вади езика си близо 30 пъти. И докато феновете на „Биг Брадър“ намират това за забавно, специалисти алармират за здравословен проблем. \r\n\r\n „Постоянното облизване на устните в случая се дължи на неподходящи протези и \r\n\r\n може да доведе до т.нар. хейлоза. Това е болезнено възпаление на устата и устните, характеризиращо се със зачервяване, напукване и кръвотечение. Ако не се вземат мерки и протезите не бъдат сменени, облизването може да се превърне и в траен тик“, предупреждава специалист по ортодонтия пред „Галерия“. \r\n\r\n Близки до футболиста също недоумяват защо търпи огромното чене и не е направил корекции досега. Никой обаче не смее да отвори „зъбната“ тема, тъй като Благо бил дълбоко обидчив. \r\n\r\n И докато повечето зрители намират усмивката му за недостатък, други взеха на подбив умствения му потенциал. Една от „конспиративните теории“ на зрителите е, че Джизъса е изгубеният брат на Ричард. \r\n\r\n Двамата толкова си приличали по поведение, начин на изказване, речников багаж, та даже и по външен вид, че фенове на шоуто ги спрягат за роднини. \r\n\r\n Не бяха пощадени и отношенията му със Златка Райкова, а „мъж под чехъл“ бе най-мекото определение, което получи. Плеймейтката го критикува постоянно, а Благо се извинява без вина виновен. Може би неслучайно в интернет върви наддаване колко дълго ще продължи връзката на Благой и Златка, преди да й направи бебе и да я зареже. \r\n \n\t\t\t\t\t\t", "date": "2018.11.14", "title": "Спукаха Джизъса от подигравки: Върни ченето на Луна!"}
{"url": "http://www.bnews.bg/article/252066-v_byudzheta_nyama_investitsionna_programa_horata_sa_pravi_da_protestirat", "text": "\n В бюджета не виждаме нито инвестиционна програма, нито някакви стимули, катализиращи технологическата модернизация на страната. Хората са справедливи да протестират, защото те искат да видят има ли път, има ли хоризонт пред България. Път има, но той става не с политика на разочарование, не с пасивна политика. Това каза в предаването „Лице в лице” икономистът проф. Димитър Иванов. \r\n\r\n „Трябва да направим разлика между това, което се случва в Европа, в световната икономика, в паразите, с които търгуваме, и това, което е нашата собствена икономика, нашите собствени болести на тази икономика. Само вчера прочетох едно изказване на финансовия министър Владислав Горанов, че след 12 години след като се присъединим към еврозоната нашият БВП ще достигне 75% от средния за Европа. \r\n\r\n Ако това изказване е вярно, аз бих излязъл още тази вечер на протест, защото едно е да се развиваме устойчиво, плавно и стабилно, но и охлювът също пълзи устойчиво, плавно и стабилно. \r\n\r\n Въпросът е в скоростта на икономическия ни растеж, в качеството на този икономически растеж, в необходимостта от една бърза, ефективна, технологичнамодернизация на българската икономика, защото икономиката ни буксува.  Средната класа обеднява, обедняването сред долните слоеве, маргинални слоеве, по-бедни слоеве, продължава с голяма скорост”, каза икономистът. \r\n \n\t\t\t\t\t\t", "date": "2018.11.14", "title": "В бюджета няма инвестиционна програма, хората са прави да протестират"}
{"url": "http://www.bnews.bg/article/252045-alisiya_ruhna_sled_byagstvoto_na_birmata_politsiyata_me_sledi", "text": "\n Певицата Алисия съвсем изчезна от публичното пространство, след като гаджето й Малката Бирма избяга от България. \r\n\r\n Близки до изпълнителката разкриват, че тя е налегната от тежка мъка и няма представа как ще се развие животът й насетне. В социалните мрежи Алисия пуска снимки много рядко, докато преди практиката да се снима бе ежедневие, показа проверка на \"България Днес\". \r\n\r\n Певицата често говорела пред свои приятелки колко добре са си живели с Бирмата и колко много й липсва той. Алисия съжалявала, че двамата не са прекарвали още повече време заедно, и се надявала, че любимият й ще се появи и ще се окаже невинен или ще намери начин да я викне при себе си в чужбина. Според нейни близки Алисия вече е давала показания в полицията какви са били отношенията й с Малката Бирма. Самата певица пък имала подозрения, че е следена, а домът й е под наблюдение, дали издирваният бизнесмен няма да се опита да се свърже с нея. \r\nЖорко Бирмата духна зад граница, след като властите взеха под прицел цялата пернишка милионерска фамилия Станоеви. Георги, брат му Антон и баща им Евлоги са обвинени, че стоят зад четири фабрики, в които в продължение на години са се произвеждали незаконни цигари. \r\nЕдинствено по-големият син Антон Станоев доброволно се предаде на спецпрокуратурата, след като разбра, че е обявен с червена бюлетина от Интерпол. Вече над два месеца от Малката Бирма и татко му ни вест, ни кост. Други 6 човека също са обвинени редом с тях за участие в престъпна група. Според спецченгетата Бирмите стоят зад 4 големи фабрики, в които се свиват цигарите - в Тутракан, Дупница, Горна Оряховица и плевенското село Ясен. Икономическата полиция е пресметнала, че от въпросните нелегални заводи семейство Бирми са печелили около 10 милиона лева месечно и по този начин ощетявали бюджета на държавата. В края на август, когато се проведе една от акциите, униформените иззеха 42 тона тютюн и над 50 хил. кутии цигари без бандерол. \r\nАся Дойчева, както е истинското име на чалга певицата, и Жорко Бирмата живееха заедно в огромното имение на пернишкия бизнесмен в полите на София. В баровската къща до скоро живееше и малкият Валерко, който е син на футболиста Валери Божинов. Според съседи днес огромната къща е пуста и там вече не се вясва никой. Не се знае дали Алисия и детето още я обитават. Според нейни приятелки от фолксредите още преди акцията срещу фамилията певицата се е прибрала в жилището си в столичния квартал \"Изток\". Преди години това беше семейният й апартамент с Валери Божинов, но след като футболистът я остави заради Николета Лозанова, Алисия остана в него само със сина им. \r\nБлизки до певицата издават още, че изпълнителката на \"Карамел\" драстично е намалила излизанията с приятелки и щастливите пътувания по почивки по света и у нас. Алисия нямала никакво намерение и желание да се весели, докато любимият й Георги е в неизвестност и намесен в куп проблеми с полицията и прокуратурата. \r\n\r\n \"Ходи да пее по планирани участия и влага цялото си старание да изглежда весела, но в действителност нещата стоят по друг начин\", коментират я заклети фенове. Злобари и интриганти пък намекват, че Алисия няма избор и трябва да печели от участия, за да поддържа високия си стандарт на живот, на който бе свикнала и разглезила покрай Бирмите. Двамата с Жорко нямат брак и не се знае доколко е обезпечена в момента Алисия от него финансово. Други шушукат под сурдинка, че майката на Георги - небезизвестната бизнес дама Лидка Скалата много помага на Алисия както морално, така и финансово. Щедрата родителка се раздаваше още когато Жорко бе гадже с колежката на Алисия - Преслава. Мама Лидка е известна с щедрото си сърце и винаги е обсипвала с подаръци и луксозни придобивки кандидат-снахите си. \r\n\"Беше ясно, че стандартът, който си позволяват, къщите, именията, ултраскъпите автомобили, цялото това охолство и разкош, в което тънеха, има нечист произход\", съскат завистници по адрес на пернишката милионерска фамилия. \r\n\r\n Наскоро в нощна София плъзна и слух, че Малката Бирма се укрива в Гърция. Затова няма никакви конкретни доказателства. Предположенията идват от факта, че Жорко непрекъснато пътувал до там, а нищо чудно да разполага и със собствен гръцки имот. \r\n\r\n За певицата Алисия това е поредната любовна авантюра, която така и не стига до щастлив завършек. \"Никога не са ми предлагали брак. Така се е случило, че с мъжете в моя живот не сме стигали до тази стъпка. Но не се чувствам нещастна заради това\", призна преди време Алисия. \r\nСлед неуспешната й връзка с Валери тя се хвърли в обятията на колегата му Ники Михайлов. Сянката на силиконката Николета отново се появи и в тази връзка на певицата. Алисия се раздели преди две години с вратаря, а той заживя с Ни Ло. Именно плеймейтката разкри публично и аферата на изпълнителката с Жоро Бирмата. Като водеща по това време на предаването \"Папараци\" Николета показа кадри как двамата се прибират от почивка в Тайланд. \r\n\"Радвам се за нея, че най-накрая намери човек, който да я обича истински\", пожела й тогава Николета. Уви, Алисия отново се оказа сама и дори няма представа дали и кога ще се види отново с Бирмата. \r\n \n\t\t\t\t\t\t", "date": "2018.11.14", "title": "Алисия рухна след бягството на Бирмата: Полицията ме следи!"}
{"url": "http://www.bnews.bg/article/252063-rusiya_zakova_tsenite_na_petrola_u_nas_obache_ne_bilo_vazmozhno", "text": "\n \"Лукойл\" подписа споразумение с Министерството на енергетиката и Федералната служба за защита на конкуренцията (FAS) на Русия за мерки за стабилизиране и развитие на вътрешния пазар на петролни продукти, съобщи руският сайт \"Ведомости\". \r\n\r\n По-рано Роснефт, Ръснефт, Газпром Нефт и Нефтегазхолинг съобщиха за подписването на споразумение с правителството. \r\n \n\t\t\t\t\t\t", "date": "2018.11.14", "title": "Русия закова цените на петрола, у нас обаче не било възможно"}
{"url": "http://www.bnews.bg/article/252065-20_godini_zatvor_za_roma_ubil_aleks_v_tsentara_na_byala", "text": "\n Окръжният съд в Русе даде 20 години затвор при първоначален строг режим на 33-годишния Валентин Маринов за това, че умишлено умъртвил 18-годишния Алекс от град Бяла. Престъплението е извършено по хулигански подбуди. \r\n\r\n Случаят е от 8 юли миналата година. Според прокуратурата около 5,50 часа Валентин Маринов нанася удар с ръка на Алекс Ангелов в центъра на Бяла, на излизане от дискотека, при което младежът пада и си удря главата в тротоарните плочки. До инцидента се стига след спречкване с ромска компания, като част от нея бил и Маринов. \r\n\r\n Пострадалият е откаран в болницата в Русе с тежка черепно-мозъчна травма, в кома и с опасност за живота. Въпреки усилията на лекарите да го спасят, Алекс Ангелов почина на 15 юли 2017 година. След инцидента на Валентин Маринов му бе наложена мярка за неотклонение \"задържане под стража\" и бе приведен в затвора. \r\n\r\n Заради случая в Бяла в продължение на три дни бяха организирани и протести. \r\n\r\n Преди началото на днешното заседание роднини и близки на 18-годишния Алекс издигнаха пред Съдебната палата в Русе транспаранти с надпис \"За справедлива присъда за убийството на Алекс!\". В залата прокурорът по делото поиска 20 години затвор при първоначален строг режим. Според него става дума за умишлено убийство по хулигански подбуди. Той бе подкрепен и от повереника на гражданския ищец и частен обвинител, който поиска да бъдат присъдени общо 500 000 лева неимуществени вреди на родителите на момчето. \r\n\r\n Според адвоката на подсъдимия - Венцислав Великов, обвинителният акт с квалификация за извършено умишлено убийство по хулигански подбуди не отговаря на доказателствата по делото. По думите му има извършено престъпление, но то е по чл. 124, ал. 2 от Наказателния кодекс - при условията на силно раздразнение, предизвикано от пострадалия, има умишлено нанесена лека телесна повреда, следствие на която е настъпила смърт по непредпазливост. Великов посочи, че обвиняемият е защитил своя племенник, който бил ударен от Алекс, предаде канал 3. \r\n\r\n В съда стана ясно, че според химическата експертиза и обвиняемият, и жертвата са употребили немалко количество алкохол. Валентин Маринов дори твърди, че не той, а племенникът му е ударил Алекс. По време на заседанието Великов поиска да бъде извършен и следствен експеримент на мястото на инцидента, но съдията отказа. \r\n\r\n Съдът реши, че Валентин Маринов трябва да плати общо 200 000 лева неимуществени вреди на родителите на починалото момче. След като присъдата бе произнесена, адвокатът на Маринов заяви, че тя ще бъде обжалвана пред Великотърновския апелативен съд. Силвия Панайотова - леля на Алекс Ангелов, заяви, че тази присъда за тях не е успокоение, но има наказание, което е максималното в случая, и е доволна. \r\n \n\t\t\t\t\t\t", "date": "2018.11.14", "title": "20-години затвор за рома, убил Алекс в центъра на Бяла"}
{"url": "http://www.bnews.bg/article/252064-pszh_aut_ot_klubnite_turniri", "text": "\n Пари Сен Жермен може да се страхува от изключване от европейските клубни турнири, твърди авторитетният вестник \"L'Equipe\". Според изданието, разследването срещу клуба за нарушаване на правилата на финансовия феърплей ще бъде възобновено, след разкритията на Football Leaks. \r\n\r\n От Централата ще преразгледат трансферите на Неймар от Барселона (222 милиона евро) и Килиан Мбапе от Монако (180 милиона евро). Ако се докаже, че ръководството е манипулирало отчетите, то клубът ще бъде изваден от Шампионска лига през следващия сезон. \r\n\r\n   \r\n \n\t\t\t\t\t\t", "date": "2018.11.14", "title": "ПСЖ  аут от клубните турнири?"}
{"url": "http://www.bnews.bg/article/252054-senzatsionno_pogrebah_dosta_priyateli_koito_vodeha_zdravosloven_nachin_na_zhivot_badete_sebe_si", "text": "\n Пътешественик и художник, Светлана Казина се мести да живее в планината Алтай преди около 20 години, в малка къща без течаща вода и често без ток. Тя обича живота и го живее с удоволствие. С помощта на камерата си всеки ден изучава света и се изненадва от разнообразието му. \r\n\r\n „В природата има всичко необходимо, за да бъдем щастливи“, казва Светлана. Но въпреки това смята, че начинът ни на живот не трябва да бъде здравословен, а щастлив. \r\n\r\n Болестите не идват от факта, че околната среда е лоша, водата е мръсна, храната е пластмасова, а ние се движим малко. \r\n\r\n Болестите не се интересуват дали си в град или в село. Повярвайте ми, човешкото тяло е идеалната машина за приспособяване към всякакви условия и храна. Ето, ние, селяните, не можем да ядем вашата прахообразна храна, да пием водата ви и да дишаме градския въздух. Но не защото всичко това е мръсно. А защото е различно. Несвойствено за нашето тяло. \r\n\r\n А вие, като дойдете на село, с извинение, се подрисквате от нашата речна вода, от кравето мляко, от агнешкото и всичко останало, а от височините тук главите ви се пръскат като дини. \r\n\r\n Но това не значи, че едното място е по-лошо от другото. Просто мястото, което обитаваме, е различно. Ние сме адаптирани тук, а вие – там. В горите, по селата, в планините боледуват също толкова, колкото и в града, така че спокойно! И в градовете има дълголетници. \r\n\r\n Ако човек живее в хармония с природата, ако се моли, медитира, храни се с покълнала зърна пшеница, ходи облечен като Исус или като богинята Кали и дарява доходите си на домове за сираци, не означава, че ще живее 100 години и ще умре здрав. \r\n\r\n Какво те кара да мислиш, че ако живееш на плажа в поза лотос, няма да се разболееш? Ако знаехте колко приятели съм погребала, които водиха изключително здравословен начин на живот! Сред тях са спортисти, лекари, лечители и хора, които работеха върху своя духовен растеж денонощно. Непушачи, трезвеници, смирени, но умираха от рак. \r\n\r\n Никога няма да разберете защо идва болестта. Престанете да се притеснявате от понятията „не трябва“, „диета“ и „грях“. Това не удължава живота. Защото болестта не е в тялото, болестта е в главата! \r\n\r\n Затова просто живейте с удоволствие! Правете всичко за удоволствие. \r\n\r\n Научете се най-накрая да ядете това, което ви харесва, а не това, което е полезно. Просто яжте, а не преживяйте! \r\n\r\n Не можете да спрете да пушите? Недейте! Но не пушете с угризение на съвестта, а с удоволствие. Въобще не е нужно да спирате да пушите. Нужно е да не искате да пушите. Забраната винаги работи наобратно. \r\n\r\n Захвърлете омразната си работа или се научете да извличате удоволствие от това, което правите, каквото и да е то. \r\n\r\n Не се водете от призивите на модата, времето, интернет и т.н. Не поставяйте себе си в подчинение на чуждите и фалшивите образи на високо духовните водачи. Не бъдете последователи на снимките с третото око, ин-янките и мандалите. Накъдето и да погледнеш, списъкът с афоризми на далайлами, гурута, старейшини, внезапно помъдрели актьори и никога не съществували мъдреци, става все по-голям. Гледам ги и се питам: как изобщо се озовах тук, сред толкова високо духовни хора? \r\n\r\n Кълна се, понякога ми се повръща от такива „високо духовни“ личности, зад които в действителност седят обикновените хора, като всички нас с акне, кариеси, киселини в стомаха, досадни съседи и роднини, нещастна любов и т.н. Бъдете такива, каквито сте! Бъдете себе си! \r\n\r\n Започни да правиш това, което искаше и мечтаеше да правиш още от детството си. Научи се да свириш на китара, пиано, отиди на курс по планински ски, акварел, мозайка, глина и др. Няма хора, на които да им липсва творчески потенциал, казвам ви това като художник. Не мечтайте за мотор, а си го купете! Не спестявайте мечтите, те умират и гният в задните улички на мозъка ви! \r\n\r\n Винаги си мечтал да отидеш в планината, но вместо това по цял ден висиш в офиса? Отиди в планината! \r\n\r\n Живееш в планините, но искаш да работиш в офис? Отиди в града! Всичко е в твоите ръце! \r\n\r\n Харесвате уединението? Уединявайте се с удоволствие. Страх те е от самотата? Отиди при хората. \r\n\r\n Намерете радост и удоволствие във всичко. Дори и в това, в което, на пръв поглед, не може да има. \r\n\r\n И най-важното: начинът на живот не трябва да бъде здравословен, а щастлив! \r\n\r\n Като цяло ще ви разкрия най-важната тайна на живота и самия смисъл на живота: такъв няма! \r\n\r\n Има просто Живот. Сутрин, следобед, вечер, нощ и отново сутрин. Има планета, хора, флора и фауна. През седмицата и през празниците. Щастие и нещастие. И има смърт. И идва във всеки един момент, във всяка възраст. Имате ли време да живеете според мечтите на другите хора, наложените идеи и социалните норми? \r\n\r\n Живейте с удоволствие и не търсете причините за болестите и смъртта сред роднини и известни личности. Това не можем да разберем. Но животът е даден. И трябва да живеем в Радост. Не тревожете другите. Помагайте им! \r\n\r\n Но ако толкова ви харесва да търсите смисъла на живота, то смятайте, че се състои в това – да живеете в радост. \r\n\r\n Всичко това не означава, че е лошо да бъдеш търсещ, че е лошо да изследваш. Не. Ако го правиш с радост, то е за здраве. \r\n\r\n Всички мои приятели, роднини и непознати, докато умираха, ми признаха: „Търсих нещо цял живот, нещо правех, тичах, бягах нанякъде, а най-важното е било под носа ми. Любимите хора. И всичко, което исках да направя с тях, вече няма да мога… „ \r\n\r\n Умолявам ви, не забравяйте, че щастието не е в селото или в града, не е в планините или в равнината, то е в главата ви! Живейте, както искате, и не сравнявайте щастието си с друг. \r\n\r\n Източник : http://www.more.club \r\n \n\t\t\t\t\t\t", "date": "2018.11.14", "title": "СЕНЗАЦИОННО! Погребах доста приятели, които водеха здравословен начин на живот! Бъдете себе си!"}
{"url": "http://www.bnews.bg/article/252062-borisov_ima_navika_da_napuska_upravlenie_v_kriza", "text": "\n \r\nВариантът за оставка на премиера Бойко Борисов заради масовите протести в страната не е за подценяване. Това заяви психиатърът д-р Николай Михайлов. \r\n\r\n „Властта мисли трескаво за изход. Банално е да се каже, че властта има капацитет да реши един по един въпросите (поставени от протестиращите). Стилът на Бойко Борисов е да абдикира от властта, за да връчи проблематиката на служебен кабинет. Не казвам, че това следва на всяка цена, но това присъства като изход на равнището на неговия вътрешен дебат и този на партията ГЕРБ. Това е почеркът на Борисов – той има навика да напуска управление, което напредва към криза, за да го съкрати и подир това да спечели отново властта. В това има политическа логика и не е за пренебрегване като предстояща възможност, макар да не е проява на политическа отговорност, а бягство“, посочи още  Михайлов пред БНР. \r\n\r\n Според него постоянните протести износват властта, оспорват демократическата валидност на управлението и правят фактическото му продължаване невъзможно след определен момент. Михайлов допълни, че Обединените патриоти се държат като „циркова трупа“ и дори за умел „комбинатор“ като Борисов става невъзможно да контролира изблиците им. \r\n\r\n „Това са неорганизирани организирани протести, или спонтанно режисирани, или както искате. Има опити за прибавяне на политически цели в тях чрез присъствието на хора зад кулисите или на сцената. Но никой не бива да мисли, че хората нямат повод за гняв. Изтощава се харизмата на Борисов, който имаше популистки дар да контролира чрез думите. На него му е необходима известна пауза, за да се предизвика известна носталгия по неговото управление“, смята Николай Михайлов. \r\n\r\n Бившият депутат е на мнение, че най-добър момент за нови парламентарни избори ще е комбинация с евровота догодина. Едва ли в България е възможен вариант на широк консенсус между всички партии и експертно правителство, допълни той. \r\n \n\t\t\t\t\t\t", "date": "2018.11.14", "title": "Борисов има навика да напуска управление в криза"}
{"url": "http://www.bnews.bg/article/252049-godzhi_razdelen_s_zhena_si_stana_bashta_za_uikenda", "text": "\n Георги Милчев – Годжи все не може да случи на пълен късмет в любовта \r\n\r\n Музикантът и изгората му Надежда Дончева съвсем не живеят като истинско семейство, макар да имат дете, което през декември ще стане на година. Вместо да е близо до момиченцето, Годжи почти не вижда как расте малката му наследница, писа „Галерия“. \r\n\r\n Музикантът е зает от сутрин до вечер с ангажиментите си покрай „Шоуто на Слави“ и частни участия, а жена му не може да мръдне от Враца, където развива малък бизнес. \r\n\r\n Надя е родена и израснала в Девня, но след като се запознава с Георги и започва връзка с него, се мести във Враца. Това е родният град на майката на музиканта Цветана, която харесала най-новата си снаха още щом я зърнала. Надежда се отнасяла с уважение и респект към възрастната дама, което било най-голямата радост за китариста. \r\n\r\n Дори след като разбрала, че е бременна, Надежда не проявила желание да се мести в столицата. След като родила кръстила бебето на майката на Годжи – Цвета. \r\n\r\n Китаристът им гостувал през уикендите, когато нямал ангажименти. Веднъж месечно Надя и бебето пък го посещавали в София. Музикантът се стараел нищо да не им липсва. Тя пък имала малък бизнес с планинско пречистено масло, като предлага различни хранителни продукти с тази съставка. \r\n \n\t\t\t\t\t\t", "date": "2018.11.14", "title": "Годжи разделен с жена си, стана баща за уикенда"}
{"url": "http://www.bnews.bg/article/252060-pravitelstvoto_mozhe_i_da_podkrepi_pakta_za_migratsiya_na_oon_pak_zaharieva_na_danoto", "text": "\n Възможно е все пак България да подкрепи пакта за миграцията на ООН, въпреки че коалиционният съвет на управляващите обяви, че няма да го подкрепим. Българската позиция още се изработва и предстои окончателно решение на правителството. Това се разбра след съвместното заседание на двете парламентарни комисии - по външна политика и по вътрешна сигурност. \r\n\r\n Министрите Екатерина Захариева и Младен Маринов не отговориха еднозначно на въпроса, зададен от депутати от БСП, а след това и от журналистите. Подкрепяме или не подкрепяме пакта, попита Захариева соцдепутатът Валери Жаблянов на финала на заседанието. Външната министърка не отговори на този въпрос. Тя се измъкна от медиите, подтичвайки към изхода на Партийния дом. \r\n\r\n По-рано, след час и половина дебати представителите на изпълнителната власт, на ГЕРБ и ДПС декларираха подкрепата си за присъединяването на България към въпросната декларация на ООН.  ВМРО и БСП потвърдиха позицията си против. Тя беше изказана и след заседанието на Коалиционния съвет в понеделник от страна на Патриотите. \r\n\r\n България може във всеки един момент да се присъедини към документа, стана ясно от изказването пред депутатите на външната министърка. Захариева подчерта, че пакта за миграцията е в полза на нашите 1 850 000 сънародници, които са емигранти в момента. \r\n\r\n Председателката на външната комисия Джема Грозданова изтъкна, че няма как да се прави паралел между Истанбулската конвенция и пакта, тъй като първият документ е обвързващ, докато вторият няма такъв характер. \r\n\r\n Лидерът на ПГ на ГЕРБ пък захапа соцлидерката Корнелия Нинова и евродепутата Петър Курумбашев, че вчера излъгали по въпроса, че в ЕП пактът не е гласуван. По-рано социалистите обвиниха Цветанов, че е излъгал. Той ги опроверга, като показа разпечатката от гласуването в ЕП и обяви, че Курумбашев и Станишев са подкрепили пакта за миграцията с гласуване на 18 април точно в 12 часа 13 минути и 58 секунди. Цветанов укори социалистите, че се заиграват със страховете на хората и вчера са минали всякакви граници, предаде Канал 3. \r\n \n\t\t\t\t\t\t", "date": "2018.11.14", "title": "Правителството може и да подкрепи пакта за миграция на ООН, пак Захариева на дъното"}
{"url": "http://www.bnews.bg/article/252058-ataka_podkrepya_protesta_na_maykite", "text": "\n \r\nОт партия \"Атака\" разпространиха изявление, в което се казва, че подкрепят протеста на майки с деца с увреждания. \r\n\r\n Народният представител Миглена Александрова и след това лидерът на партията Волен Сидеров публично поискаха оставката на вицепремиера Валери Симеонов, се припомня в съобщението. \r\n\r\n То е провокирано от твърдение в телевизионен ефир, че „агитки на \"Атака\" хвърляли димки на протеста на майките на деца с увреждания”, обясняват още от пресцентъра на партията, предаде БНР. \r\n\r\n , \r\n\r\n \r\n  \r\n \n\t\t\t\t\t\t", "date": "2018.11.14", "title": "\"Атака\" подкрепя протеста на майките"}
{"url": "http://www.bnews.bg/article/252055-okonchatelno_tereza_mey_posochi_datata_na_izlizane_na_velikobritaniya_ot_es", "text": "\n Британският премиер Тереза Мей заяви пред парламента на страната, че проектът на британското правителство за сделка с Европейския съюз по Брекзит отговаря на волята на британците, изразена на референдума през 2016 г., предаде Ройтерс. \r\nМей посочи, че нейното правителство никога няма да проведе втори референдум за Брекзит. \r\n\"Няма да провеждаме втори референдум и ще се съобразим с решението на британския народ. Ще реализираме Брекзит и Великобритания ще напусне Европейския съюз на 29 март 2019 г.\", категорична бе Тереза Мей. \r\nМей обеща също така веднага да уведоми британския парламент при евентуално постигане на сделка с ЕС за Брекзит. \r\n\"Правителството ще реши какви стъпки да предприеме в интерес на Великобритания. Уверена съм, че това (постигането на сделка за Брекзит) ще ни доближи по-близо до изпълняването на волята на британския народ, изразена на референдума. Ще дойда отново в парламента, за да го известя за резултата (от преговорите с ЕС)\", каза Мей. \r\n\r\n Председателят на долната камара на парламента Джон Бъркоу заяви, че му е било казано да очаква изявление на правителството за Брекзит утре. \r\n\"Беше ми казано, че ще има изявление по въпроса (за Брекзит) най-вероятно утре\", посочи Бъркоу. \r\nВ случай, че британското правителство одобри проекта за сделка за Брекзит, вероятната дата за среща на европейските лидери за Брекзит ще е 25 ноември, заяви ирландският премиер Лео Варадкар в парламента на Ирландия. \r\n \n\t\t\t\t\t\t", "date": "2018.11.14", "title": "Окончателно:Тереза Мей посочи датата на излизане на Великобритания от ЕС!"}
{"url": "http://www.bnews.bg/article/252034-mazhat_na_bremennata_totsa_s_po_golyam_korem_ot_neyniya_foto", "text": "\n Явно бременността е заразна и вече ходи по мъжете, шегуват се зевзеци, визирайки наедрелите форми на Ивайло Батинков. Явно бременността е заразна и вече ходи по мъжете, шегуват се зевзеци, визирайки наедрелите форми на Ивайло Батинков. Съпругът на Мис България Антония Петрова има по-голям корем от този на бременната си половинка, видно е от последната им фотосесия, пише „Галерия“. Само допреди няколко месеца, когато бе още ерген, Батинков можеше да се похвали със стройна и стегната фигура. „Загладил е косъма покрай брака. Явно булката добре го храни“, смеят се близки. „Нямаме търпение да станем родители, ние сме най-щастливата и влюбена двойка! А първородният ни син е най-желаното и обичано бебе на света!“, похвали се Антония Петрова. От фотосесията им личи, че бременността се отразява добре и на двама им. Снимката вижте  \r\n \n\t\t\t\t\t\t", "date": "2018.11.14", "title": "Мъжът на бременната Тоца с по-голям корем от нейния (фото)"}
{"url": "http://www.bnews.bg/article/252056-nay_nakraya_priznato_bdzh_v_okayano_sastoyanie_ne_dostigat_patnicheski_vlakove", "text": "\n В БДЖ не достигат пътнически влакове, обяви министърът на транспорта Росен Желязков. Пред парламентарната транспортна комисия той даде подробности за състоянието на компанията.  \r\n\r\n \"БДЖ - Пътнически превози\" разполага с 289 локомотивни мотрисни влакове, от тях 95 са изведени в изолация, а 42 в момента са в ремонт. 30 електрически мотрисни влакове са в експлоатация, а 414 пътнически вагона от общо 726 са извън експлоатация.  \r\n\r\n Налице е забавяне на провеждане на обществени поръчки, свързани с осигуряване на ремонтната дейност на дружеството. Има нарушения по контрола на ремонтите. Не съществува система за планиране на ресурсите, каза министърът на транспорта Росен Желязков.  \r\n\r\n Окончателно решение дали ще бъдат приети оставките на шефовете на Съвета на директорите на БДЖ ще бъде взето до края на месеца, след като приключи назначеният от министъра одит в БДЖ. Предстои да бъде направен анализ, който да покаже дали е необходимо да се запази настоящата структура на \"БДЖ Холдинг\" с дъщерни дружества. По отношение на упражняването на контрол върху БДЖ държавата трябва да има пряко участие, коментира още Росен Желязков, предаде БНР. \r\n \n\t\t\t\t\t\t", "date": "2018.11.14", "title": "Най-накрая признато: БДЖ в окаяно състояние, не достигат пътнически влакове"}
{"url": "http://www.bnews.bg/article/252059-zhurnalistat_dimitar_bayraktarov_razmaza_upravlyavashtite_dokument", "text": "\n \r\nЖурналистът Димитър Байрактаров размаза управляващите по повод задълженията към хазната от семейната фирма на зам.министър Султанка Петрова. Оказва се, че часове след като журналиста публикува документ свален от официалния сайт на МВР, а медиите разгласиха, че фирмата \"Дефанс Секюрити- ЕООД\", собственост на съпруга на заместник министъра Султанка Петрова, дължи 890 000 лева са се случили странни неща. Ето какво сподели на фейсбук профила си журналиста: \r\n\r\n 'Реакцията след моето разследване е внесени 890 хиляди лева от семейната фирма на Султанка Петрова.Аз обаче продължавам да питам: Откъде фирмата \"Дефанс Секюрити - ЕООД\" намери почти един милион лева, за да погаси тези огромни задължения? Как така от НАП издадоха за няколко часа този документ и кога успяха да извършат проверка, че семейната фирма на Султанка Петров към днешна дата не дължи нищо на хазната? Мен ме проверяваха повече от шест месеца като физическо лице, за да установят, че не дължа пари на държавата! Вероятно министерските фирми получават друг вид услуги!? Най- интересен е обаче факта, по чие нареждане изчезна документа за задълженията на фирмата от сайта на МВР? Ако си мислите, че по този начин ни правите на глупаци господа управляващи, отговорът е ДГД!\" \r\n\r\n Димитър Байрактаров: Фейсбук \r\n\r\n \r\n  \r\n \n\t\t\t\t\t\t", "date": "2018.11.14", "title": "Журналистът Димитър Байрактаров размаза управляващите (ДОКУМЕНТ)"}
{"url": "http://www.bnews.bg/article/252053-tsenata_na_rouminga_pada_ot_15_may_dogodina", "text": "\n Евродепутатите сложиха таван на цените на обажданията в рамките на ЕС, след като днес приеха пакета за телекомите, който освен това улеснява достъпа до мрежите от пето поколение и създава съобщителна система за извънредни ситуации, съобщиха от представителството на ЕП у нас. \r\n\r\n След отпадането на роуминга през миналата година стана значително по-лесно да поддържаме връзка с близки и приятели и на път, но все още цените за обаждания до номера от други държави в ЕС са високи. Новото законодателство ограничава цената на обажданията до други от ЕС на 19 цента, и на 6 цента за текстови съобщения (SMS) от 15 май 2019 г. \r\n\r\n Правилата също така защитават по-добре потребителите на смартфони, включително потребителите на уеб базирани услуги (Skype, WhatsApp и др.) и укрепват изискванията за сигурност и за криптиране. Въвежда се правото за запазване на телефонен номер за един месец след прекратяването на договор, както и правото за възстановяване на неизползван предплатен кредит при прекратяване на договор, както и обезщетение в случай на забавяне или злоупотреба с прехвърлянето му. \r\n\r\n По отношение на 5G мрежите целта е към 2020 г. във всяка страна от евросъюза да има поне един град, където функционира такава инфраструктура. \r\n\r\n През следващите няколко години трябва да заработи и система за известяване на гражданите за аварийни ситуации чрез SMS или мобилно приложение. \r\n \n\t\t\t\t\t\t", "date": "2018.11.14", "title": "Цената на роуминга пада от 15 май догодина"}
{"url": "http://www.bnews.bg/article/252052-misteriya_golyamata_shterka_na_ochite_izchezna_tarsyat_ya_zaradi_bozho_kravata", "text": "\n Голямата дъщеря на Димитър Желязков-Митьо Очите изчезна. Станислава Желязкова е призована да даде показания като свидетел по делото срещу Божидар Кузманов-Божо Кравата и групата му, пише Флагман. В сряда се състоя поредно заседание в Специализирания наказателен съд. Голямата дъщеря на Митьо Очите обаче се оказа нередовно призована. Съдия Стоян Тонев обясни, че призовката е върната в цялост и на нея било отбелязано, че адресът на Станислава Желязкова бил посетен нееднократно, но лицето не било открито. Съседите, които не пожелали да съобщят имената си, казали, че дъщерята на Очите не живеела на този адрес (вероятно в Несебър – б.а.) от четири години. Припомняме, че през август т.г. Станислава Желязкова роди дъщеря и направи Димитър Желязков дядо. Последният пък още не е екстрадиран от Турция. Той бе арестуван в началото на август в южната ни съседка по искане на България заради обвинение, че е лидер на организирана престъпна група. \r\n  \r\n \n\t\t\t\t\t\t", "date": "2018.11.14", "title": "Мистерия! Голямата щерка на Очите изчезна, търсят я заради Божо Кравата"}
{"url": "http://www.bnews.bg/article/252042-spi_li_sem_gala_drusa_marihuana_i_obrashta_shotove_v_efir", "text": "\n Нечувана излагация в ефир се разигра в предаването „На кафе“ на Гала.  В един от най-гледаните часове – точно в 11 часа, гост на русокосата водеща бе скандалната готвачка Божана Кацарова. Двете си говориха за ВИП Брадър, където откачената кулинарка гостува. Малко след това Гала предложи на гостенката си да и покаже интересни ястия, които тя е приготвила и които й напомнят за дадено място или събитие. Първият клош, който Божана повдигна изглеждаше страхотно.  „Ооо кексчета?“, зарадва се Гала. \r\n\r\n „Сигурна ли си, че искаш да изкараш цялото предаване?“, попита я лукаво Божана, но Гала вече лапаше част от кексчето. „Това са спейс кейк*. Супер типични са за Амстердам. Нали знаеш? Нали се сещаш?“, каза й с типично скандалния й и шумен смях Божана. *Спейс кейк са кексчета с марихуана. \r\nСлед като Гала „друса“ с дрога посред бял ден пред очите на зрителите си, Божана реши и да напие Гала. Даде й да пробва една напитка, която в последствие русокосата водеща обяви, че е „нещо като ликьор“.  „Точно така. Това са ферментирали вишни. Типична японска ракия“, завърши Божана. Не само това. После двете в тандем пиха „текила с буби“. \r\n \n\t\t\t\t\t\t", "date": "2018.11.14", "title": "СПИ ЛИ СЕМ? Гала друса марихуана и обръща шотове в ефир"}
{"url": "http://www.bnews.bg/article/252067-nyama_vinovni_za_smartta_na_4_zheni_na_ul_alabin", "text": "\n 12 години след като сграда на ул. „Алабин” в София се срути и уби две млади жени, четиримата подсъдими бяха оправдани на първа инстанция. Софийският градски съд оправда собственикът на сградата, инженерът, който е трябвало да контролира ремонта, и собственикът на строителната бригада. \r\n  \r\nПететажна сграда - паметник на културата, на ул. „Алабин” 39, на метри от Съдебната палата, се срути на 19 септември 2006 г. Под руините й остана премазан автомобил с две млади жени вътре - 26-годишната Деница Ченишева и 24-годишната Петрина Христова, които в края на работния ден се намирали в задръстване по оживената улица. \r\n  \r\nНеразрешените въпроси и до днес са факт, а критиките към прокуратурата съпътстват случая от самото му начало. Емблематично за процеса е определението на съдия Атанас Атанасов от Софийския градски съд, с което през 2015 г. той отмени прокурорско постановление, което целеше да прекрати разследването по случая с мотив, че няма виновни за срутването на сградата. В решението си съдът отправи критики към разследването, като открои необяснимата „пасивност и бездействие от страна на прокуратурата”, както и работа \"при драстично нарушение на изискванията за разумен срок\". \r\n  \r\nРазследването се проточи 10 години. През 2016 г. прокуратурата събра достатъчно доказателства, за да изправи пред съда четирима души - собственикът на сградата Георги Кирчев, който е управител на фирма \"Хрисома\", инженер Петър Петров, който контролирал ремонта на сградата, Николай Симеонов - управител на \"А3-Архитектура и изпълнение\", извършила инвестиционен контрол, и строителят Манчо Антонов, собственик на фирмата за ремонти ЕТ \"Медия Манчо\". Те са обвинени за причиняване на смърт по непредпазливост. \r\n\r\n Още в началото на процеса преди две години стана ясно, че спрямо Антонов делото ще тече задочно, тъй като той от години е в чужбина и не беше открит, за да бъде призован. Днес прокурорът по делото Момчил Момчев поиска четиримата да бъдат осъдени по предявените обвинения и аргументира тезата си, че всеки един от тях не е изпълнил задълженията си, което е довело до рухването на сградата. Адвокатите на подсъдимите пък пледираха в полза на клиентите си в продължение на часове, като според тях обвиненията са противоречиви и неясни, а престъплението - недоказано, предаде Дарик. \r\n \n\t\t\t\t\t\t", "date": "2018.11.14", "title": "Няма виновни за смъртта на 4 жени на ул. \"Алабин\""}
{"url": "http://www.bnews.bg/article/252061-kratka_beshe_radostta_im_evrodeputatite_zamislyat_nov_monitoring", "text": "\n Нов механизъм за оценка на ценностите на ЕС във всяка страна членка, който да пази правовата държава от политически посегателства – за това призоваха евродепутатите в незаконодателна резолюция. Те изразиха съжаление, че вече две години остават без резултат призивите към еврокомисията да предложи такъв мониторинг. \r\n\r\n ЕП обърна внимание и на съвета на министрите, че трябва „да поеме по подходящ начин” институционалната си роля в процедурите срещу Унгария и Полша за отклоняване от принципите на Европейския съюз – на фона на притеснителни процеси в Малта и Словакия, където разследващи журналисти бяха убити и Румъния, където подкопаването на антикорупционните институции е на път да заличи напредъка от последните години. \r\n\r\n Парламентът предупреждава, че предизвикателствата пред върховенството на закона и демокрацията в ЕС представляват риск за свободата, сигурността и правосъдието, както и легитимността на външната дейност на ЕС, особено във връзка с политиките за присъединяване и съседство. \r\n\r\n ЕП предлага мониторингът да се прави на годишна база, съобщава БТВ. \r\n\r\n   \r\n \n\t\t\t\t\t\t", "date": "2018.11.14", "title": "Кратка беше радостта им - евродепутатите замислят нов мониторинг!"}
{"url": "http://www.bnews.bg/article/252043-market_links_nedoverieto_kam_gerb_e_nad_60", "text": "\n Публичните скандали, провокиращи обществено негодувание, засилват негативните оценки за посоката на развитие на страната. Това отчитат от „Маркет линкс” в проучване, проведено между 15 и 24 октомври сред 1032 души. \r\n\r\n 3:1 е съотношението между дела на критично настроените (69%) и тези с положително мнение (23%). С високи нива на песимизъм (57% от всички) са и очакванията за бъдещето на страната. Като цяло младите българи продължават да са по-малко негативно настроени за развитието на страната и на домакинството си. \r\n\r\n Общественото недоволство продължава да се проявява и в негативното отношение към българските политици (69% от всички), а положителната оценка е едва 9%. Индексът на съотношението между позитивните и негативни нагласи остава в отрицателната част на скалата за всички политически сили. \r\n\r\n Напрежението в страната през последните месеци се отразява в нивата на доверие към ГЕРБ, които спадат до 30%, а недоверието вече е над 60%. Анализът на резултатите води до извода, че одобрението в ГЕРБ е спаднало от юни досега със 7%. Плътно зад тях е БСП със сходни нива на доверие и недоверие. При „Обединените патриоти” може да се отбележи значителен спад спрямо юни месец тази година. \r\n\r\n Към момента „Движение 21” е с най-високият, макар и с негативен индекс, сред извънпарламентарно представените политически сили. Все още младата и по-слабо разпознаваема коалиция „Демократична България” получава одобрение от около 8% от избирателите, докато 60% са негативно настроени, допълват от „Маркет линкс”. \r\n\r\n Отливът на електорална подкрепа към основните политически сили през последните месеци се затвърждава и през октомври. Разликата между ГЕРБ и БСП намалява до 2,1% на база всички. На база гласуващи двете основни партии имат практически еднакъв резултат. ДПС и ОП потвърждават парламентарното си присъствие при евентуални скорошни избори. Демократична България остава с относително високо ниво на електорална мобилизация и е с реален шанс за преминаване на парламентарната бариера. Партия „Воля“ за пореден месец е силно ограничена и не събира нужната електорална подкрепа, за да бъде част от следващото Народно събрание, коментират от „Маркет линкс” \r\n\r\n По отношение на институциите Народното събрание отново е в дъното на класацията с над 5 пъти по-висок дял на гражданите, които нямат доверие. Изключение от общата картина са омбудсманът и президентската институция, които остават на другия полюс с доверие, надвишаващо няколкократно недоверието в тях.  \r\n\r\n Национално-представителното проучване е финансирано и проведено от „Маркет Линкс”. Обем на извадката – 1032 лица над 18 г. в цялата страна. Период на провеждане: 15 - 24  октомври  2018 г.   \r\n \n\t\t\t\t\t\t", "date": "2018.11.14", "title": "\"Маркет линкс\": Недоверието към ГЕРБ е над 60%"}
{"url": "http://www.bnews.bg/article/252047-borisov_gost_v_shouto_na_sluzhitelya_si_slavi_trifonov", "text": "\n Премиерът вече бил приел поканата на водещия, който години наред се изхранва чрез попържни към правителството, министри и членове на ГЕРБ. \r\n\r\n Новината вероятно ще събуди разнородни чувства сред симпатизантите на управляващата партия, допускат депутати. \r\n\r\n Ще събуди и съмнения за тайни договорки между Борисов и гологлавия водещ, които уж са в публичен конфликт. \r\n\r\n В същото време премиерът мълчи за идеята на няколко видни народни представители от ГЕРБ за митинг в подкрепа на конституционния ред. \r\n \n\t\t\t\t\t\t", "date": "2018.11.14", "title": "Борисов гост в шоуто на служителя си Слави Трифонов"}
{"url": "http://www.bnews.bg/article/252048-prokuraturata_obvini_dvama_ot_dzhi_pi_grup", "text": "\n \r\nСпециализираната прокуратура повдигна обвинения на две лица по казуса „Джи пи груп“. Те са привлечени за това, че от началото на 2014 г. до 7 \r\nоктомври 2018 г. са се сговорили (престъпление по чл. 321, ал.6) да извършват данъчни и финансови престъпления с цел получаване на имотна \r\nоблага в особено големи размери. \r\n\r\n На единия от привлечените е повдигнато обвинение за пране на пари. Досъдебното производство бе образувано, след пресичането на опит на \r\nсъдружник във фирмата да нареди 14 млн. евро по банкова сметка в чужбина. Сумата бе запорирана от прокуратурата. \r\n\r\n Парите са акумулирани от различни банкови сметки в лична сметка на единия от обвинените - съдружник в \"Джи пи груп\",който наредил превеждането им в \r\nдруга негова лична сметка в чужбина. На обвинените са наложени мерки за неотклонение „Парична гаранция“ в размер съотгветно на 30 000 лв. и 15 000 лв. \r\n \n\t\t\t\t\t\t", "date": "2018.11.14", "title": "Прокуратурата обвини двама от \"Джи Пи груп\""}
{"url": "http://www.bnews.bg/article/252050-vas_otmeni_pravilata_na_kevr_za_otchitaneto_na_toka_pri_povredeni_ili_lipsvashti_elektromeri", "text": "\n Петчленен състав на Върховния административен съд отмени окончателно правилата на КЕВР за определянето на потреблението на ток за битови и фирмени потребители в случаите, при които има повредени или липсващи електромери, съобщиха от съда. \r\n\r\n С решение № 13691 от 8 ноември т.г. по адм. дело № 4785 от 2018 г. беше потвърдено решение на тричленен състав на ВАС от 1 февруари 2018 г.  \r\n\r\n Петчленният състав смята, че разпоредбите са незаконосъобразни и следва да бъдат отменени. Отчетени са нарушения на основните принципи на чл. 4, чл. 8 и чл. 12 от Административно-процесуалния кодекс - за законност, равенство, достъпност, публичност и прозрачност. \r\n\r\n Според отменените правила при повреда или неточна работа на тарифния превключвател отчетената електрическа енергия се разпределяше на база на аналогичен предходен период. При липсата на такъв количествата се коригираха в съотношение 60 на сто за дневна и 40 на сто за нощна тарифа. \r\n \n\t\t\t\t\t\t", "date": "2018.11.14", "title": "ВАС отмени правилата на КЕВР за отчитането на тока при повредени или липсващи електромери"}
{"url": "http://www.bnews.bg/article/252046-udar_po_agent_shishi_horata_na_karakachanov_zaedno_s_naroda_na_protesti_sreshtu_nego_i_pravitelstvoto", "text": "\n ВМРО се разпада и като партия - хората на Каракачанов излизат на портестите с народа срещу правителството. \r\n\r\n Това явно мчного е вбесило агент Шиши и разтреперан за мястото си във властта, побърза да се презастрахова: \r\n\r\n \"Категорично се разграничавам от действията на Велик Гогов. Аз като председател на ВМРО заявявам, че не участваме в протестите против правителството\". Това заяви пред репортер на агенция ПИК вицепремиерът и лидер на ВМРО Красимир Каракачанов. Повод за неговите думи са протестите в Петрич и затварянето на ГКПП \"Кулата\". Както медията ни съобщи въпросното лице Велик Готов е бил сред организаторите на 5-часовата блокада на ГКПП \"Кулата\" в неделя. \r\n\r\n На въпрос дали ще изключи от редиците на ВМРО Гогов, Карачанов заяви, че ще се проведат разговори с организацията и Велик Готов ще бъде предупреден, че ако прояви още веднъж подобна самоинициатива, ще бъде изключен от организацията. \r\n\r\n По повод Туфчо Сандъкчиев, министърът на отбраната заяви, че въпросният човек е от редиците на СДС и дори често напада ВМРО в социалните мрежи. \r\n\r\n Стоян Божинов, който е общински съветник от партията пък, не е присъствал на протеста, тъй като по това време е бил чужбина. \r\n\r\n \"Ако исках партията ми да участва в какъвто и да е протест, аз щях да изляза най-отпред. Затова категорично казвам, че ВМРО няма нищо общо. Гогов е шеф на агитката на \"Левски\" и дори е казал, че като такъв е отишъл\", заяви пред ПИК вицепремиерът. Той допълни, че Гогов веднъж вече е напускал партията през 2009 година, но преди три години отново е решил да се върне като член. \r\n\r\n В общи линии такива са му и хората, като партията - неблагонадеждни. \r\n \n\t\t\t\t\t\t", "date": "2018.11.14", "title": "Удар по агент Шиши - хората на Каракачанов заедно с народа на протести срещу него и правителството!"}
{"url": "http://www.bnews.bg/article/252051-izpravyat_pedofil_pred_sada_bludstval_sas_7_godishno_momiche", "text": "\n Районна прокуратура – Петрич е предала на съд обвиняемия С.С. (на 57 години) за блудствени действия със седемгодишно момиче – престъпление по чл. 149, ал. 1, пр. 2 и пр. 2 от Наказателния кодекс, съобщиха от държавното обвинение. \r\n\r\n Обвиняемият С. живеел със съпругата си и семейството на дъщеря си в гр. Петрич в двуетажна къща с избено помещение. Една от внучките му била в приятелски отношения със съседското седемгодишно момиче – А.-М. Децата ежедневно се виждали, играели заедно. \r\n\r\n На 16.06.2018 г. А.-М., която била в лятна ваканция след завършен с отличие първи клас, отново играела с приятелката си, основно в двора на къщата на обвиняемия С.С. Той също се намирал там, като пиел алкохол от 11 ч. \r\n\r\n Около 14 ч. мъжът взел няколко царевични кочана и ги дал на внучката си, за да отиде и ги нарони на отглежданите зад къщата кокошки, което детето изпълнило. Използвайки, че вече е останал насаме с малолетната А.-М., той пренесъл детето в избеното помещение, съблякъл го, след което извършил блудствени действия спрямо него без съвкупление. \r\n\r\n Междувременно внучката на обвиняемия С. се върнала и се насочила към прозореца на избеното помещение, където станала свидетел на случващото между нейния дядо и приятелката й, плачеща със свалени дрехи. \r\n\r\n Пострадалата А.-М. също я видяла и й махнала с ръка, след което по най-бързия начин изтичала към дома си, където разказала на майка си какво й е направил „дядо С“. \r\n\r\n  Бил подаден сигнал в РУ на МВР – Петрич, а малолетното момиче било прегледано от лекар, който констатирал одрасквания със зачервявания по интимните й части. \r\n\r\n Пред разследващия орган обвиняемият С.С. категорично не се признал за виновен, дал кратки обяснения, като заявил, че близките му „скалъпили“, че е извършил престъпление. \r\n\r\n  Предстои делото да продължи в съда. \r\n \n\t\t\t\t\t\t", "date": "2018.11.14", "title": "Изправят педофил пред съда, блудствал със 7-годишно момиче"}
{"url": "http://www.bnews.bg/article/252032-salparov_snimal_razhdaneto_na_sina_si", "text": "\n Волейболната звезда Теодор Салпаров заснел на видео как половинката му – актрисата Ралица Паскалева, ражда сина им Максим. „Исках да бъда първият човек, който да види сина си. Имахме доста разговори, бях ок, случиха се бързо нещата, снимах нещата на видео. Тези неща да се видят на живо е едно невероятно преживяване, не се случва всеки път. \r\n\r\n Не се поддадох на паниката и успях да снимам“, разкри Салпаров в предаването „На кафе“ и добави: „Гледах да види в мен спокойствието, да го преживеем заедно“, писа „Телеграф“. \r\n \n\t\t\t\t\t\t", "date": "2018.11.14", "title": "Салпаров снимал раждането на сина си"}
{"url": "http://www.bnews.bg/article/252036-pusnaha_parviya_treylar_za_finala_na_igra_na_tronove_video", "text": "\n Последният осми сезон на сериала \"Игра на тронове\" ще бъде излъчен през април, 2019 г. и ще се състои от 6 епизода, обявиха от HBO. От телевизията разпространиха и специален тийзър, но все още липсва окончателна дата на премиерата на сезона. \r\n\r\n Сериалът \"Игра на тронове\" се превърна в глобален феномен. И въпреки че краят му наближава, HBO вече подготвя няколко проекта, чието действие ще се развива в същата \"вселена\", пише \"Варайъти\". Телевизията вече е поръчала нов проект на сценаристката Джейн Голдман, известна с работата си по фентъзито \"Звезден прах\" и \"Домът на мис Перигрин за чудати деца\". \r\n\r\n Действието в сериала, по който работи Голдман, ще се развива хиляди години преди събитията от \"Игра на тронове\" и ще разкаже за златната епоха на героите във Вестерос и нейния упадък, допълва изданието. Едно нещо е сигурно - това няма да бъде историята, която си мислим, че знаем. \r\n\r\n Междувременно вече е започнал кастингът за пилотния епизод на проекта на Голдман. Главните роли са поверени на Наоми Уотс и на Джош Уайтхаус. \r\n\r\n \r\n \n\t\t\t\t\t\t", "date": "2018.11.14", "title": "Пуснаха първия трейлър за финала на \"Игра на тронове\" (Видео)"}
{"url": "http://www.bnews.bg/article/252044-prokuraturata_darzhi_mareshki_kato_kukla_na_kontsi_v_parlamenta", "text": "\n Размахването на кокал от Веселин Марешки и искането на оставките на Валери Симеонов и Красимир Каракачанов, но подръжката на кворума в парламента има друг превод. \r\n\r\n Де факто ,дДепутатите от \"Воля\" няма да напуснат пленарна зала. \r\nБойкотът на варненския бизнесмен и неговата партия,  приключи преди да е започнал на практика. \r\n\r\n \"Казахме, че ако няма други начини за изхвърлянето на двамата от властта, можем да прибегнем в краен вариант и до неявяване в зала. Симпатизантите ни казаха, че това би било бягство от отговорност и не са ни пратили тук, за да се крием по кулоарите\", каза той. \r\n\r\n \r\nЗнаем, че е много по-лесно за нас да сме извън парламента и да трупаме някакви временни дивиденти, обмисляхме и този вариант, коментира Марешки. \"Решихме, че не е в наш стил да се крием по кулоарите и да бягаме от отговорност. Ще работим в залата, защото сме наясно, че в най-отговорния момент, когато трябва да се приеме бюджетът на държавата, в който има някои добри страни - увеличаване на доходи, повече пари за здравеопазване, ние не можем да абдикираме от нашата отговорност и всички наши симпатизанти настоятелно ни съветват да правим това - да работим в полза на българския народ\", посочи той. \r\nИ тези неща казани, след като обяви, че сам ще даде имунитета си на прокуратурата, а само преди дни отказваше. \r\n\r\n Сделката явно е сключена. \r\n \n\t\t\t\t\t\t", "date": "2018.11.14", "title": "Прокуратурата държи Марешки като кукла на конци в парламента!"}
{"url": "http://www.bnews.bg/article/252033-karakachanov_razpada_patriotite_zapochva_zadkulisni_pregovori_s_tsvetanov_i_gerb", "text": "\n Лидерът на ВМРО Красимир Каракачанов е започнал действия по разпад на патриотичната коалиция. Причината – невъзможността да лансира съратника си Ангел Джамбазки в евролистата на „Обединени патриоти” за предстоящия вот и нулевият шанс на ВМРО да спечели самостоятелно евродепутатски мандат.  \r\n\r\n По този начин войводата затвърждава амплоато си на разрушител на политически коалиции. Припомняме, че разпад предизвика както в коалициите на Иван Костов, на Стефан Софиянски, на Христо Ковачки, така и в тази на евродепутата Николай Бареков. \r\n\r\n В момента текат интензивни преговори между военния министър и представители на ГЕРБ. Най-активни срещи са забелязани с председателя на парламентарната група Цветан Цветанов. Целта е да се изтъргува едно от челните места в листата на Борисов. Едно е сигурно – коалиция между двете формации няма да има. Предложението, което от ГЕРБ са отправили към Каракачанов, е Ангел Джамбазки да стане редови член на ГЕРБ и ЕНП. \r\n\r\n Ангел Джамбазки е приел офертата. Това разкриват и последните му действия, с които демонстрира, че не принадлежи към консерваторите. Вчера той бойкотира гласуването за шпицкандидат на Групата на ЕКР за председател на ЕК на предстоящия вот. В залата, в която се е провело закритото заседание на консерваторите в Страсбург е присъствал от българска страна единствено Николай Бареков. По време на гласуването Джамбазки е бил забелязан в компанията на родни журналисти. \r\n\r\n Трудно е да определим принадлежността на този евродепутат, тъй като в началото той се определяше като такъв на ББЦ, след това стана представител в ЕП на „Обединени патриоти”, а в следващия мандат се очаква да представлява ГЕРБ. \r\n\r\n Ако направим обаче една ретроспекция, ще установим, че действията и поведението на Джамбазки при гласуванията в ЕП винаги са разкривали изключително лоялно отношение на евродепутата към ГЕРБ, макар да получи мястото, благодарение на добрия резултат на партията на Николай Бареков „България без цензура” през 2014, чиято кампания беше изцяло с антигерб насоченост. \r\n\r\n Преговорите за влизане в листата на ГЕРБ се водят на два фронта – в София и Брюксел. У нас те се инициират от Каракачанов, а в Брюксел - от самия Джамбазки. В последните месеци евродепутатът доста често е засичан в компанията на евроострието на ГЕРБ Андрей Ковачев, с който по думите на хора от кръговете около тях са в доста близки отношения. \r\n\r\n Очаква се Ангел Джамбазки да заеме четвъртото място в листата на партията на Борисов, макар силно да настоявал да бъде поставен трети. Първите три места обаче вече били разпределени на остриетата на Цветан Цветанов в ЕП, разкриват още наши източници. Челното място щяла да заеме еврокомисарката Мария Габриел, второто – Андрей Ковачев, а трета в листата щяла да бъде Ева Майдел (по баща Паунова). \r\n\r\n Политически анализатори определят този ход на евродепутата като изключително грешен. Причината е, че дори и да бъде поставен на третото място в евролистата на ГЕРБ, резултатът за него ще бъде катастрофален, тъй като ГЕРБ разполага със сериозна банка преференциален вот. По думите им Борисов има ресурса да предостави на всеки свой евродепутат по 100 000 преференциални гласове, а Джамбазки няма потенциал за повече от 20 000, колкото изкара на евровота през 2014-а година. Така, макар Каракачанов и Джамбазки да имат задкулисната, но силна подкрепа на влиятелни политици от ДПС, няма да пожънат успех на предстоящия вот, категорични са те. \r\n\r\n При така създалата се политическа ситуация се очаква честта на българските патриоти на предстоящия евровот да се брани от КП „Обединени български консерватори”, за която се появиха слухове, че вече се водят преговори между отделни родни формации. В политическите среди усилено се коментира, че тя ще бъде лансирана от Николай Бареков, който е единственият легитимен представител на консерваторите у нас. Към нея се очаквало да се присъедини и партия АТАКА. \r\n\r\n Третата формация от обединението на патриотите НФСБ също се очаква идните месеци на напусне коалицията. Близки до лидера й Валери Симеонов твърдят, че той няма да участва на евровота, защото масовите протести срещу него са му причинили изключително тежки психически травми. Ще остане в периферията на политическия живот у нас, категорични са те. \r\n\r\n Разпадът на патриотите месеци преди европейските и местните ще се окаже изключително благоприятен за ГЕРБ, тъй като по този начин би било невъзможно да бъде измерен реалният резултат от социологическите агенции. По думите на видни социолози той е паднал под 4%. \r\n\r\n По повод изнесената от NBOX информация, евродепутатът Николай Бареков направи следния коментар в личния си профил във Фейсбук: \r\n\r\n Абсолютно обективна статия. Господин Джамбазки се държи като евродепутат на ГЕРБ, а бе избран от ББЦ с антигерб кампания. По-умно е да ходи в тяхната листа. ВМРО и Каракачанов са подлоги на ГЕРБ и на Цв Цв. Факт. Факт и, че пак имат не повече от 0,5% рейтинг. Отчайващо. Ходове на пълното им отчаяние. Очаква ги тежка зима по площадите. \r\n \n\t\t\t\t\t\t", "date": "2018.11.14", "title": "Каракачанов разпада патриотите, започва задкулисни преговори с Цветанов и ГЕРБ"}
{"url": "http://www.bnews.bg/article/252039-maya_manolova_s_pozitsiya_i_6_vaprosa_kam_darzhavata_za_gorivata", "text": "\n Покачването на цените на горивата в България доведе до различни форми на граждански протести. Една от причините за тях е и липсата на адекватна реакция на държавата, която е отговорна за създаването на закони, осигуряващи свободен конкурентен пазар на стоки и услуги, както и за спазването на тези закони. \r\n\r\n Така пише в позицията на омбудсмана Мая Манолова във връзка с цените на горивата и протестите, които повишаването им предизвика. \r\n\r\n Проблемът засяга както бита и семейния бюджет на всеки гражданин, така и себестойността на всяка стока или услуга в страната ни и отново рефлектира върху джоба на българина, изтъква Манолова и отбелязва, че \"правата и интересите на българските граждани са засегнати неблагоприятно за пореден път\" и че тя е \"длъжна като обществен защитник\" да изрази своята позиция. \r\n\r\n Скокът при горивата идва след поредното повишаване на цените на газа, парното и топлата вода, срещу което застанах категорично като омбудсман, сезирайки и прокуратурата. Увеличението с бързи темпове доведе и до по-високи цени на основни стоки и услуги, подчертава омбудсманът. \r\n\r\n Манолова отбелязва като безспорно, че цените на горивата у нас се влияят от цените на международния пазар. Но, при положение, че България е страната с най-нисък акциз в Европа, \"евтин\" ток и работна ръка, какво е логичното обяснение защо крайните цени на горивата в България не са и постоянно най-ниските в ЕС, пита тя. \r\n\r\n На фона на драстичното поскъпване на живота у нас - за храна, за жилище (вода, електроенергия, отопление, обзавеждане и поддържане на дома), за здравеопазване, за транспорт и съобщения, за образование, за данъци и социални осигуровки и др., нарастването на цените на горивата преля чашата на търпението на хората, предвид липсата на социална поносимост, коментира омбудсманът и поставя \"очевидни въпроси, на които държавата дължи отговори на гражданите\". \r\n\r\n 1. Защитава ли регулацията в сектора и правата и интересите на гражданите? \r\n\r\n 2. Създава ли законодателството достатъчно конкурентна среда при вноса и продажбата на горива? \r\n3. Съществува ли монопол при управлението на данъчните складове? \r\n4. Дали нормативната уредба и практиките създават възможности за по-евтин внос на бензин и дизелово гориво или ги препятстват? \r\n5. Възможно ли е намаляване на ДДС-то върху горивата? \r\n6.Какво е предприето след отправените препоръки от Комисията за защита на конкуренцията за подобряване на пазарната среда, във връзка с извършен секторен анализ, една от които е създаване на държавни данъчни складове? \r\n\r\n Позицията си Манолова завършва с изразеното очакване за \"отговорно отношение от институциите и честен отговор към гражданите, защото проблемът с цените на горивата засяга цялата икономика на България и бюджета на всяко българско семейство\". \r\n \n\t\t\t\t\t\t", "date": "2018.11.14", "title": "Мая Манолова с позиция и 6 въпроса към държавата за горивата"}
{"url": "http://www.bnews.bg/article/252030-katastrofa_na_stariya_pat_shumen_varna_vze_zhertva", "text": "\n Тежка катастрофа на стария път Шумен – Варна отне човешки живот. \r\n\r\n Мъж на 48 години е загинал, след като управляваният от него лек автомобил се е ударил в дърво и е изхвърчал встрани от пътното платно. \r\n\r\n Ударът е бил толкова силен, че колата се е разкъсала на две половини и е смачкана до неузнаваемост. \r\n\r\n Огледът затрудни временно движението в участъка. \r\n \n\t\t\t\t\t\t", "date": "2018.11.14", "title": "Катастрофа на стария път Шумен – Варна взе жертва"}
{"url": "http://www.bnews.bg/article/252024-preslava_otslabva_sas_supi", "text": "\n Фолк певицата Преслава отслабва със супиa. Изпълнителката последва съвета на опитни диетолози и вече влиза във форма. Тя дори съветва младите майки как да си върнат фигурата след раждането, при това, без да застрашават здравето си. Според нея разходките с детето сами по себе си помагат много, а храната е важна част от ежедневието й, пише „България днес”. \r\nПреслава публикува дори снимка на обяда си, който се състои само от супа. Явно певицата наистина спазва железен режим, за да е във форма винаги. \r\n  \r\n \n\t\t\t\t\t\t", "date": "2018.11.14", "title": "Преслава отслабва със супи"}
{"url": "http://www.bnews.bg/article/252017-parlamentat_v_gartsiya_debatira_sporazumenieto_na_tsipras_s_tsarkvata", "text": "\n Депутатите в Гърция започват дебати за реформа на Конституцията. \r\n\r\n Сред ключовите точки, които ще бъдат обсъдени, е промяна на член трети, който урежда отношенията между Гръцката православна църква и държавата, пише БНР. \r\n\r\n Припомняме, преди дни премиерът на страната Алексис Ципрас постигна   с архиепископът на Атина и цяла Гърция Йероним за църковните активи на Гръцката православна църква и за статута на духовниците. Според споразумението духовниците в Гърция вече няма да се водят като държавни служители, но същевременно те ще останат на заплата от бюджета. \r\n\r\n Държавата ще отпуска субсидия на специален църковен фонд. \r\n\r\n Споразумението предвижда и уреждане на продължаващ от десетилетия спор за имуществото на Църквата. Църквата вече ще плаща поземлени данъци за имотите, които не са места за поклонение. \r\n\r\n Споразумението обаче беше последвано обаче от остри реакции. \r\n\r\n Някои от свещениците не подкрепиха договорката. В коментари пред медиите те остро критикуват споразумението, защото решението всъщност било срещу духовниците - оставало несигурно работното им място, както и статута при пенсиониране. \r\n\r\n Опозицията в страната също реагира остро на споразумението. По този начин Ципрас само симулирал облекчения пред кредиторите - декларирал, че броят на държавните служители намалява с 10 хиляди, но в същото време бюджетът не се облекчава от разходи. \r\n \n\t\t\t\t\t\t", "date": "2018.11.14", "title": "Парламентът в Гърция дебатира споразумението на Ципрас с църквата"}
{"url": "http://www.bnews.bg/article/252018-pernishkiyat_ronaldo_se_razmina_s_prisadata", "text": "\n Без обвинение за мелето пред дискотека се размина бившия футболист Даниел Златков. Както е известно, спортистът се скара и дори преби Оливър Златков, при което жертвата подаде и жалба срещу него. Близо половин година продължи разследването на прокуратурата в Благоевград, където се разигра мелето. В крайна сметка пернишкият Роналдо излезе чист от цялата история. \r\nБоят става в малките часове на 4 март тази година, пише „България днес”. Бившият футболист и ММА боец излиза от заведението в компанията на две дами, които стават свидетелки на боя. \r\nПред клуба Златко се спречква с Оливър, който е рекордьор на „Гинес” по най-много набирания. В последвалия бой 21-годишния младеж е пребит и пада на земята. \r\n\r\n Оливър твърди, че е бил пребит безмилостно, докато футболистът казва, че е реагирал в състояние на афект, тъй като младежът е псувал и обиждал съпругата му. По думите му, самият той изял няколко сериозни юмрука, а младежът нарочно спретнал скандал, за да стане известен и да прибере някой лев. \r\nНазначените медицински експерти твърдят обаче друго. Според техните доклади никой от двамата не е пострадал сериозно по време на боя и по-скоро имат леки одрасквания и синини, които могат да минат за лека телесна повреда. \r\n\r\n Така, до дело от наказателен характер не се стигнало, а Оливър може да предяви иск само от 2—3 хиляди лева. Това обаче едва ли ще се случи, тъй като разходите по процеса, само биха стрували повече на 21-годишния рекордьор. \r\n„Случаят е в процедура по известяване—уведомяваме двете лица за заключенията, след което делото се прекратява. Това ще се случи в едномесечен срок”, коментираха от прокуратурата. \r\nДокументите трябва да са връчени на Даниел и Оливър на 7 ноември, което означава, че на 7 декември случаят ще бъде приключен. Според слуховете двамата се разбрали извънсъдебно и са заровили томахавката. \r\n\r\n „Категорично заявявам, че нито веднъж не съм го удрял или обиждал. Не съм провокирал Оливър по никакъв начин. Той няколко пъти ме поваляше, а аз се изправях и заставах, без да му отвръщам на ударите. При ставането не отивах с агресия към него... Всичко това го има на камерите”, коментира Златков. \r\nОт прокуратурата заявиха, че експертизи от видеозаписите се потвърждават от разпитите пред полицаите. „Усещам силни болки в главата, скулите, челюстта, имам болки в гърба, раменете и ребрата. Тренирам всеки ден и не знам колко време ще се възстановявам, но сигурно поне два месеца. Това е огромно забавяне за спортното ми развитие”, твърди Оливър, който вини Златков, че е провалил рекорда му за „Гинес”. \r\n  \r\n \n\t\t\t\t\t\t", "date": "2018.11.14", "title": "Пернишкият Роналдо се размина с присъдата "}
{"url": "http://www.bnews.bg/article/252020-gran_pri_za_prof_aleksandar_yankov_na_natsionalnite_pravosadni_nagradi", "text": "\n Тази година Гран При на Националните правосъдни награди ще отиде при проф.д-р Александър Янков. 94-годишният юрист е бил зам.председател на международния съд в Хага, дългогодишен съдия към Международния морски трибунал към ООН и единственият българин - президент на Световната организация по международно право. Наградата ще му връчи миналогодишния носител на престижната награда проф. Васил Мръчков. Шестите Национални награди за правосъдие ще се проведат като изискана гала-вечеря в хотел Маринела на 24-ти ноември от 20:00 часа. По традиция събитието е благотворително, в подкрепа на болни от церебрална парализа деца. \r\n\r\n В тяхна помощ ще се разиграе търг с картини на известни художници и томбола. Водещи на вечерта ще са певицата Боряна Баташова и юристът Юлиян Демирев. За доброто настоение на гостите ще се погрижи изпълнителката Цвети Радойчева. С дизайнерски статуетки Темида, изработени от скулптура Боби Бондиков, ще бъдат отличени най-добрите през годината Адвокат, Съдия, Прокурор, Нотариус, Синдик, ЧСИ, Млад юрист, Кантора, Медиатор. Победителите се избират от медийно и професионално жури, с председатели проф. Огнян Герджиков, проф. \r\n\r\n Сашо Пенов и адвокат Владимир Дончев. Официален гост на церемонията ще бъде г-н Мартен Прадел - директор към Международния адвокатски съюз, който пристига специално за най-престижното събитие в юридическата гилдия. Националните правосъдни награди се раждат през 2013-та година по идея на Балканска медийна Асоциация и Софийска Адвокатска колегия (ръководството с председател Петър Китанов), за повдигане имиджа на адвокатурата пред обществото. \r\n\r\n Събитието се осъществава с подкрепата на адвокатските колегии от цялата страна, Нотариалната камара, Българска съдийска Асоциация, Асоциация на медиаторите в България, Асоциация на жените-адвокати, Асоциацията на синдиците и други. Всички церемонии през годините могат да бъдат проследени със снимков и текстови материал в онлайн медията www.temida.tv, раздел награди. \r\n\r\n \r\n \n\t\t\t\t\t\t", "date": "2018.11.14", "title": "Гран При за проф. Александър Янков на Националните правосъдни награди\r\n"}
{"url": "http://www.bnews.bg/article/252019-gurkova_zahvarli_traura_siyae_v_parizh", "text": "\n Миската бе забелязана усмихната и щастлива в Париж, а от черните дрехи няма и помен. По-малко от месец след показния разстрел на съпруга си Георге Михалевич, моделката Наталия Гуркова захвърли траура, видя „Галерия“. \r\n\r\n В края на миналия месец миската е била в Париж по работа заедно с модната шефка Ирина Папазова. Нищо от поведението или външния вид на Гуркова не издавало да скърби. \r\n\r\n „Беше усмихната, наконтена,  с красива блестяща рокля. Нямаше жалейка“, разказват очевидци, които я засекли на летището в Париж. Това личи и от снимката, с която „Галерия“ разполага – фотосът е заснет на 19 октомври – точно 25 дни след убийството на съпруга й. \r\n\r\n Близки до Джордже също били възмутени от бързото възстановяване на миската. „Никакво състрадание… Не е минал и месец! Това наистина е много тъжно“, въздъхнаха роднини на сърбина. \r\n\r\n Междувременно Гуркова прекрати и мълчанието си в медиите. Пред седмичник Мис България 1998 отрече съпругът й да е бил убит заради бизнеса му. По думите й \r\n\r\n Михалевич е станал случайна жертва  на жестоката престъпност в Йоханесбург. „Той просто не е имал късмет, попаднал е в престрелка“, разказа Гуркова. Джордже Михалевич бе разстрелян на 24 септември в град в близост до Йоханесбург. Килърите са били двама и са преследвали колата на сърбина с мотор „Кавазаки“. \r\n\r\n Стреляли са право в Михалевич. Според основната версия на полицията убийството има връзка с бизнеса на Джордже с диаманти и платина. Макар приживе да твърдеше, че дейността му е чиста, медиите в Йоханесбург са на друго мнение. \r\n\r\n Преди близо 3 години плъзна мълва, че  бащата на Михалевич бил отвлечен  и пребит. След инцидента съпругът на Гуркова я изпратил заедно с децата да живеят в България. Тогава миската отрече слуховете и заяви, че се е прибрала по други съображения. Ако е получавала заплахи, е логично да твърди, че убийството на Джордже е било случайност, разсъждават в подземните среди. \r\n \n\t\t\t\t\t\t", "date": "2018.11.14", "title": "Гуркова захвърли траура, сияе в Париж"}
{"url": "http://www.bnews.bg/article/252038-britanskoto_pravitelstvo_se_sabira_izvanredno_za_brekzit", "text": "\n Британското правителство ще се събере на извънредно заседание за брекзит. \r\n\r\n Министрите от кабинета на Тереза Мей трябва да решат дали дават съгласието си по два документа – споразумението за оттегляне от 500 страници и декларация за бъдещите отношения с Евросъюза. \r\n\r\n Текстовете бяха договорени вчера от представители на Лондон и Брюксел. \r\nСпоред медиите на Острова Тереза Мей ще предупреди, че Обединеното кралство трябва да започне подготовка за Брекзит без споразумение от 1 декември, ако дотогава не подпише договора с Европейския съюз. \r\n \n\t\t\t\t\t\t", "date": "2018.11.14", "title": "Британското правителство се събира извънредно за брекзит"}
{"url": "http://www.bnews.bg/article/252031-geri_nikol_revnuva_yarostno_gadzheto_si_hodi_na_vsyako_negovo_uchastie", "text": "\n Хване ли нещо Гери-Никол, не го пуска докрай. Така очевидно действа и с мъжете.  Отскоро варненската изпълнителка има ново гадже. Герито се залюби с колегата си Капо Верде от тийн бандата НР. Истинското име на младежа е Мариян, а Гери е луда по него. Изпълнителката толкова е хлътнала, че не го оставя да диша. По време на участията на момчето варненката е неотлъчно зад сцената и го пази, писа „България Днес“. \r\n\r\n Когато Капо има изяви в София, където тя вече живее, тя тръгва заедно с половинката си и чинно чака той да приключи с ангажиментите си.  Изкъсо го следи какви ги върши. „Много е ревнива! Това е първото й сериозно гадже“, издават от антуража на певицата. \r\n\r\n Яростната ревност на Гери е причината тя да посещава и всеки мач на ЦСКА-София. Мариян е луд фен на „армейците“ и не пропуска среща от родното първенство. Тя се бои, че някой може да й открадне гаджето и затова го придружава навсякъде. \r\n \n\t\t\t\t\t\t", "date": "2018.11.14", "title": "Гери-Никол ревнува яростно гаджето си, ходи на всяко негово участие"}
{"url": "http://www.bnews.bg/article/252025-darzhavata_otpuska_nad_51_mln_leva_za_koledni_dobavki_na_pensionerite", "text": "\nКабинетът ще отпусне допълнителни над 51 млн. лева за коледни бонуси на пенсионерите, съобщи министър-председателят Бойко Борисов.\r\n\r\n1 млн. 269 хил. пенсионери ще получат добавки.\r\n\r\nПарите за бонусите са събрани от борбата с контрабандата, обясни премиерът.\r\n\r\n„Благодаря на МВР, БОП и приходната агенция, че с тяхна помощ има пари за общините, за хората в неравностойно положение, за инфраструктура“, отбеляза Борисов.\r\n\r\nПо думите му в рамките на кабинетите, които досега е управлявал, за Коледа и Великден върху пенсиите са били раздадени допълнителни 460 млн. лева.\r\n\r\nВ началото на ноември финансовият министър Владислав Горанов обяви в ефира на bTV, че коледни добавки за някои пенсионери ще има и те ще са същите като тези за Великден.\r\n\r\nТогава по 40 лв. за празника получиха най-възрастните с пенсии до 321 лв., колкото в момента е линията на бедност. \n\t\t\t\t\t\t", "date": "2018.11.14", "title": "Държавата отпуска над 51 млн. лева за коледни добавки на пенсионерите"}
{"url": "http://www.bnews.bg/article/252021-bivsh_i_nov_se_biyat_za_suzanita", "text": "\n Истински любовен дуел се заформя за сърцето на 14-годишната Сузанита. \r\nБившият на малолетната лолитка  е вдигнал мерника на Жоро Италианеца от сериала „София ден и нощ“, за когото упорито се говори, че е заедно със Сузи. За Жоро Раденков последно се говореше, че е забил колежката си от сапунката Теди Цветкова, а преди това имаше вземане-даване с другата си екранна партньорка Калина Кузманова. \r\nОхранителят Сашо Лудия е бесен на актьора, който се хвали за подвизите си с певицата пред приятели. Въпреки заканите бившия на Сузанита може да има сериозни проблеми с Италианеца, който е не-по малък здравеняк от него. \r\nСузанита се раздели със Сашо с грандиозен скандал, обвинявайки го, че я тормози  и дори удря. Щерката на Орхан Мурад разкри, че покрай добилият покрай нея известност гард започнал да залита по други момичета, пише „България Днес“. \r\nЯвно връзката на Сузанита и Италианеца още е в розов период и Сузи няма търпение да награби новото си гадже веднага щом се върне от Италия, където бе заточена от родителите си след скандалите със Сашо. Сузанита  разкрива, че той не спира да й звъни по телефона и да я притеснява, надявайки се да си я върне. \r\n \n\t\t\t\t\t\t", "date": "2018.11.14", "title": "Бивш и нов се бият за Сузанита"}
{"url": "http://www.bnews.bg/article/252035-otkrivat_nov_kpp_na_granitsata_s_rumaniya", "text": "\n Правителството прие решение за откриване на ГКПП-Крушари на границата с Румъния, съобщава БГНЕС. Тази стъпка е в изпълнение на подписаното през 2012 г. междуправителствено споразумение със северната ни съседка за откриване на две нови ГКПП-та - Кайнарджа-Липница и Крушари-Добромир. Първият беше открит през септември миналата година. \r\n\r\n В хода на разменените ноти са регламентирани и редица детайли - работно време на двата гранични пункта от 08.00 до 20.00 часа, ограничение за международен превоз на хора и стоки до лимита на общо тегло 3.5 тона. \r\n\r\n Шосейният граничен преход е изграден на румънска територия, като са предвидени съоръжения за гранични проверки както от румънските, така и от българските гранични полицейски органи. \r\n\r\n Със създаването на съвместните българо-румънски гранични пунктове се улеснява преминаването на лица и превозни средства през сухопътните пунктове, тъй като граничните проверки се осъществяват съвместно на едно спиране.  \r\n \n\t\t\t\t\t\t", "date": "2018.11.14", "title": "Откриват нов КПП на границата с Румъния"}
{"url": "http://www.bnews.bg/article/252029-mareshki_shte_si_dade_imuniteta_i_shte_prodalzhi_da_krepi_kvoruma", "text": "\n Веселин Марешки обяви, че е готов да се откаже от имунитета си, чието сваляне поиска миналата седмица главният прокурор. Сотир Цацаров настоя за имунитетите на шестима депутати. \r\n\r\n Първоначално лидерът на „Воля“ недоумяваше защо отново искат имунитета му при положение, че при предното настояване за това е обявил, че „го сваля по всички членове на Наказателния кодекс“. Оказа се, че такава процедура не съществува – депутатът има правото да се отказва от защитата си всеки път при наказателно преследване, но не и да го направи еднократно за всички евентуални бъдещи разследвания. След като това се разбра, Марешки реши, че ще помисли дали да не остави колегите му в парламента да гласуват сваляне на имунитета му, за да видел откъде идва атаката срещу него. Подозирал „двамата изверги в правителството“, имайки предвид вицепремиерите Валери Симеонов и Красимир Каракачанов. \r\n\r\n Днес Марешки показа, че е размислил. Сам щял да се откаже от имунитета си, а примера му щели да последват другите двама депутати от формацията му в списъка на Цацаров. \r\n\r\n Лидерът на \"Воля\" направи крачка назад и по друга своя позиция: отказа се да бойкотира регистрацията за заседанията в пленарната зала. Преди седмица той постави ултиматум: или Каракачанов и Симеонов подават оставки, или депутатите от \"Воля\" спират да крепят и без това крехкия кворум. Ето и обяснението му за обрата: \r\n\r\n \"Воля\" не е рекетьорска партия. Симпатизантите ни казаха, че това би било бягство от отговорност и не са ни пратили тук, за да се крием по кулоарите\", каза Марешки. \r\n\r\n Марешки обаче продължавал да иска оставките на двамата вицепремиери. \r\n\r\n На пресконференция днес лидерът на \"Воля\" размаха и изкуствен кокал, за да покаже как двамата вицепремиери са \"оглозгали\" държавата. \r\n\r\n Марешки и депутатите му Кръстина Таскова и Пламен Христов вече са без имунитет и с обвинение в изнудване. Сега прокуратурата иска да добави и такова за сговаряне на извършване на престъпления с цели набавяне на имотна облага. \r\n\r\n Имунитетът на депутатите в България означава, че те не могат да бъдат задържани и срещу тях не може да бъде възбуждано наказателно преследване. За извършено престъпление от общ характер могат да бъдат обвинявани, но след сваляне на имунитета им. За да започне процедурата, главният прокурор отправя мотивирано искане до Народното събрание. Депутатът може да даде писмено съгласие за сваляне на имунитета или Народното събрание да реши дали да даде разрешение. Депутатите могат да се произнесат не по-рано от 5 дни след постъпване на искането. \r\n \n\t\t\t\t\t\t", "date": "2018.11.14", "title": "Марешки ще си даде имунитета и ще продължи да крепи кворума"}
{"url": "http://www.bnews.bg/article/252008-semeynata_firma_na_sultanka_petrova_dalzhi_na_haznata_stotitsi_hilyadi_levove_dokument", "text": "\n Семейната фирма на Султанка Петрова дължи на хазната стотици хиляди левове! \r\n\r\n Това става ясно от документ публикуван на официалния сайт на МВР.Предложената от вицепремиера Красимир Каракачанов за зам.министър на труда  и социалната политика стана печално известна, че по неведоми пътища друга  фирма свързана със семейството ѝ започна да охранява парламента.Интересна подробност е, че по закон народното събрание се охранява от НСО, но протежето на Каракачанов, в качеството ѝ на депутат е успяло да уреди тлъстия договор за охрана. \r\n\r\n Именно там в народното събрание бе открит мъртъв охранителя Даниел Тасев, който бе служител във фирмата Дефанс Консулт, чийто управител преди това е била именно Султанка Петрова. През лятото предаването \"Бареков и Байрактаров без цензура\" проведе журналистическо разследване, от което станаха ясни интересни похвати от семейните фирми на Петрова. \r\n\r\n Първоначално охранителната дейност е извършвана от фирмата \"Дефанс Секюрити- ЕООД\", която е собственост на съпруга на Султанка Петрова, през  2016 г. щафетата се прехвърля на фирмата \"Дефанс Консулт- ЕООД\", която се управлява от бащата на внуците на заместник министъра Султанка Петрова. Още тогава журналистите Николай Бареков и Димитър Байрактаров  обърнаха внимание, че Султанка Петрова е пропуснала да декларира конфликт на интереси, както и, че между двете фирми има странни взаимоотношения. \r\n\r\n От документ публикуван на официалния сайт на МВР става, ясно, че семейната фирма на Султанка Петрова \"Дефанс Секюрити- ЕООД\" дължи 890 хиляди лева за невнесени данъци и осигуровки. Дължимата сума се вижда на втората страница на документа три реда преди нейното завършване. Поради тази причина МВР е започнало и процедура по отнемане на лиценза за извършване на  охранителна дейност от фирмата. След смърта на охранителя Даниел Тасев Султанка Петрова е неоткриваема от медиите и напрактика се крие от неудобните въпроси. \r\n\r\n Чист политически цинизъм е и факта, че същата се занимава със социалната политика, а в същото време семейната ѝ фирма дължи стотици хиляди левове на  хазната, от които е зависел живота на тежко болни деца. Още по-интересно е поведението, че същата успешно е защитавана от своя партиен лидер Красимир Каракачанов и съпартиеца и евродепутат Ангел Джамбазки. \r\n\r\n \r\nСега всички тези лица са се изпокрили и очакват бурята да отмине, но за сметка на това като властимащи не се свенят да увеличават данъците на коректните бълагрски данъкоплатци. Така де, някой трябва да плати все пак невнесените данъци от семейната фирма на Султанка Петрова! \r\n  \r\n\r\n \r\n \n\t\t\t\t\t\t", "date": "2018.11.14", "title": "Семейната фирма на Султанка Петрова дължи на хазната стотици хиляди левове! (ДОКУМЕНТ)"}
{"url": "http://www.bnews.bg/article/252037-davat_nad_3_5_mln_lv_za_bonusi_na_direktori_na_uchilishta_i_detski_gradini", "text": "\n Допълнителни средства в размер на 3 849 701 лв. одобри правителството за допълнителни възнаграждения за постигнати резултати на директорите на общинските детски градини, училища, центрове за подкрепа за личностно развитие и центрове за специална образователна подкрепа за 2018 г., съобщават от правителствената пресслужба. \r\n\r\n Средствата ще бъдат преведени по бюджетите на общините, за да се осигури необходимият финансов ресурс съгласно разпоредбите на Наредбата за нормиране и заплащане на труда, приета през април 2017 г. \r\n\r\n Предложеният проект на акт няма да доведе до пряко или косвено въздействие върху държавния бюджет, тъй като средствата са предвидени по бюджета на Министерството на образованието и науката за 2018 година.  \r\n \n\t\t\t\t\t\t", "date": "2018.11.14", "title": "Дават над 3,5 млн. лв. за бонуси на директори на училища и детски градини"}
{"url": "http://www.bnews.bg/article/252010-ognebortsite_v_kaliforniya_chastichno_ovladyaha_golemiya_gorski_pozhar", "text": "\n Пожарникарите в Калифорния частично са овладели големия горски пожар, който бушува от дни в района. \r\n\r\n Вятърът е утихнал, което е дало възможност на стотиците огнеборци до локализират и потушат част от огнената стихия. \r\n\r\n Въпреки това броя на жертвите продължава да расте и те вече са 50. Почти всички - 48 от смъртните случаи са от Северна Калифорния. Там са и най-тежките щети – изгорели са близо 9000 домове и други сгради. \r\n\r\n Хиляди хора все още са евакуирани. В 11 области обаче беше разрешено на жителите да се върнат в домовете си. \r\n \n\t\t\t\t\t\t", "date": "2018.11.14", "title": "Огнеборците в Калифорния частично овладяха големия горски пожар"}
{"url": "http://www.bnews.bg/article/252011-vremeto_idvat_oblatsi", "text": "\n През започналото денонощие, над по-голямата част от страната, ще бъде предимно облачно. През нощта предимно ясно ще се задържи над Югозападна България, а през деня там ще има по-значителни разкъсвания на облачността. \r\n\r\n Това съобщават от НИМХ. \r\n\r\n На отделни места главно във вечерните часове ще превали дъжд. През нощта ще е почти тихо, а през деня ще се появи слаб, в западната част на Дунавската равнина - до умерен северозападен вятър. Минималните температури ще са предимно между 0° и 5°, а максималните - между 10° и 15°, в крайните западни райони до 17-18°. \r\n\r\n Над планините ще е предимно облачно, с по-значителни разкъсвания на облачността над масивите от Югозападна България. Ще духа умерен, по високите и открити части и временно силен север-северозападен вятър. Температурите ще се понижават и максималната на височина 1200 метра ще е около 8°, на 2000 метра - около 2°. \r\n\r\n Над Черноморието ще е облачно, на места преди обяд и мъгливо. На отделни места привечер ще превали слаб дъжд. Ще духа слаб северен вятър. Максимални температури на въздуха: 10°-13°. Температурата на морската вода е 15-16°. Вълнението на морето ще е 2-3 бала. \r\n \n\t\t\t\t\t\t", "date": "2018.11.14", "title": "ВРЕМЕТО! Идват облаци"}
{"url": "http://www.bnews.bg/article/252012-general_ot_rezerva_shte_e_poslanik_na_sasht_v_riyad", "text": "\n Генералът от резерва Джон Абизаид ще е посланикът на САЩ в Саудитска Арабия. \r\n\r\n Изборът е на президента Доналд Тръмп, съобщава в. \"Вашингтон пост\". Той става факт на фона на обтегнатите отношения между САЩ и Саудитска Арабия заради убийството на Кашоги. \r\n\r\n Джон Абизаид в момента е почетен президент на Центъра за борба с тероризма към Военната академия на САЩ. \r\n\r\n Той започва кариерата си в армията като командир на взвод в пехота и се издига до четиризвезден генерал. Джон Абизаид е най-дългогодишният началник на Централното командване на САЩ. \r\n\r\n Ген. Абизаид е завършил магистърска степен по Близкоизточни проблеми в университета в Харвард. \r\n\r\n Абизаид минава за един от архитектите на нахлуването в Ирак и свалянето на Саддам Хюсеин. Генералът говори свободно арабски език. Има ливански корени. \r\n \n\t\t\t\t\t\t", "date": "2018.11.14", "title": "Генерал от резерва ще е посланик на САЩ в Рияд"}
{"url": "http://www.bnews.bg/article/252013-agresiya_v_detska_gradina_dete_nadra_vrastnitsite_si", "text": "\n Агресивно дете в столичната 167-ма детска градина „Малкият принц” вдигна на крак ръководство и родители, след като одра няколко от другите деца. Според родителите проблемът е в текучеството на персонала, който се грижи за децата. \r\n\r\n „Доведох детето ми в детската градина в абсолютно нормален и здрав вид и след два часа го прибрах с нараняване по лицето и врата и кървящо”, сподели в ефира на „Тази сутрин” Юлия, майка на едно от децата в групата. \r\n\r\n Друг родител получил обаждане по телефона, в което медицинската сестра го уведомила, че детето му е одрано и трябва спешно да бъде прибрано вкъщи. \r\n\r\n „Когато попитах другите родители и поразгледах страницата във „Фейсбук”, установих, че това не е единичен случай. От същото дете са пострадали и други деца”, разказа друга майка. \r\n\r\n По думите на директора Даниела Кулинска родителите на проблемното дете са канени за среща в групата, но категорично са отказали да дойдат, а според психолога в детското заведение – дори отричат проблема. \r\n\r\n „Предстои отново екипна среща следващата седмица, на която ще бъдат поканени писмено. Тя е с ръководството на персонала и с мен в частност, на която да се изясни причината за агресивното поведение на детето”, обясни психологът на градината. \r\n\r\n От понеделник там очаквали и нов учител с опит, който да поеме групата. \r\n \n\t\t\t\t\t\t", "date": "2018.11.14", "title": "Агресия в детска градина: Дете надра връстниците си"}
{"url": "http://www.bnews.bg/article/252014-svrahzvukov_iztrebitel_se_razbi_v_teksas", "text": "\n Свръхзвуков изтребител на американските Военно-въздушни сили се разби на територията на щата Тексас, недалеч от границата с Мексико, съобщава БГНЕС. \r\n\r\n „T-38 Talon, дислоциран на военновъздушната база Лафлин, се разби към 19.40 ч. местно време. Спасителите се намират на мястото на катастрофата“, уточниха от пресслужбата на военния обект. \r\n\r\n Все още не е ясна съдбата на екипажа на изтребителя. \r\n \n\t\t\t\t\t\t", "date": "2018.11.14", "title": "Свръхзвуков изтребител се разби в Тексас"}
{"url": "http://www.bnews.bg/article/252015-federer_se_spravi_bezproblemno_s_tiym_i_zapazi_nadezhdi_za_triumf", "text": "\n Швейцарската легенда в мъжкия тенис Роджър Федерер записа първа победа на финалния турнир на АТР в Лондон. Той надви Доминик Тийм с 6:2, 6:3 в двубой от група \"Лейтън Хюит\". \r\n\r\n Така Маестрото сведе до минимум шансовете на Тийм, който вече има две загуби. В последния кръг Федерер ще играе с Кевин Андерсън, който е с две победи, а австриецът ще се изправи срещу Кей Нишикори. \r\n\r\n Маестрото можеше да запише пробив още в откриващия сет, но Тийм спаси подаването си. Все пак Федерер проби съперника в третия гейм и след това спечели още веднъж подаването му, увеличавайки преднината си на 5:2. След това швейцарецът затвори без проблем сета при 6:2. \r\n\r\n Легендата направи пробив още в първия гейм на втората част и до края на срещата не допусна изненади, печелейки с 6:3 при третия си мачбол. \r\n\r\n Федерер има вече една победа и една загуба, какъвто е и балансът на втория в класирането в тази група Кей Нишикори от Япония. Лидер е южноафриканецът Кевин Андерсън с две победи, а Доминик е с две загуби. \r\n\r\n В последния кръг Андерсън среща Федерер, а Нишикори се изправя срещу Тийм, а само първите двама се класират за полуфиналите на турнира. \r\n \n\t\t\t\t\t\t", "date": "2018.11.14", "title": "Федерер се справи безпроблемно с Тийм и запази надежди за триумф "}
{"url": "http://www.bnews.bg/article/252016-pochitame_apostol_filip_chestito_na_imenitsite", "text": "\n Църквата почита днес Св. апостол Филип, един от дванадесетте апостоли. Имен ден празнуват Филип, Филипа, Флиьо и Филка.  \r\n\r\n Той проповядвал в Галилея, Гърция, Аравия, Етиопия. Вършел чудеса - възкресил мъртвец от Иерапол. Придружавали го сестра му Мариамна и апостол Вартоломей. Земният му път завършил в Иерапол, той бил разпнат на кръст с глава надолу, повесен високо и замерян с камъни.  \r\n\r\n Апостол Варнава пък разпнали на стените на разрушен храм. Станало страшно земетресение. народът изплашен, се спуснал да проси молитвите на апостолите. Снели апостол Варнава още жив и той погребал тялото на апостол Филип. \r\n\r\n Вартоломей отишъл в Армения, приел кръстна смърт, а Мариамна заминала за Ликаония, където обърнала мнозина във вярата. \r\n \n\t\t\t\t\t\t", "date": "2018.11.14", "title": "Почитаме апостол Филип, честито на имениците"}
{"url": "http://www.bnews.bg/article/252006-dnes_otnovo_se_ochakvat_protesti", "text": "\nДнес на много места в страната отново се очакват протести срещу високите цени на горивата.\r\n\r\nВчера недоволни граждани излязоха по улиците и временно блокираха трафика по възлови кръстовища и магистрали.\r\n\r\nДо сериозни сблъсъци не се стигна, въпреки че на места отново имаше изостряне на напрежението.\r\n\r\nПротести имаше във Варна, Пловдив, Добрич, Хасково, Перник.\r\n\r\nНедоволството на хората е свързано с цените на горивата, те настояват за по-висок стандарт на живот и реформи в управлението.\r\n\r\nВ София продължава и протестът на майките на деца с увреждания с искане за оставката на вицепремиера Валери Симеонов. \n\t\t\t\t\t\t", "date": "2018.11.14", "title": "Днес отново се очакват протести"}
{"url": "http://www.bnews.bg/article/251998-lora_karadzhova_pak_razkosti_mihaela_fileva", "text": "\n Лора Караджова сподели, че и друг път са я канили във „ВИП Брадър“, но е отказвала, тъй като изпитва „зверски“ страх от това предаване. Добави, че дните й преди да влезе в Къщата са били по-гадни, отколкото самият престой. „Но се оказа, че всъщност не беше толкова неприятно. Вътре срещнах готини хора, беше спокойно, с изключение, разбира се, на човека Кулагин, който единствен напрягаше атмосферата. Това, което очаквах, беше съвсем различно и в много по-негативен план“, категорична е Лора пред „Шоу“. \r\n\r\n Страхът й се криел в това, че се е притеснявала, че ще бъде далеч от близките си, както и от това, че може да се изложи. Сега е доволна, че е успяла да защити името на фамилията. „Мнението на родителите ми винаги е било определящо за мен и в никакъв случай не исках да рискувам с поведение, което да ги накара да се срамуват от мен. Напротив – исках да се гордеят, както е и сега“. \r\n\r\n Караджова разкри, че когато са я поканили в Брадъра, е трябвало да влезе с баща си. Той обаче е отказал. Разочарована е от Папи Ханс и реакциите му към нея дни преди финала. Колкото до лошотията на Кулагин, Лора се чуди как изобщо може да съществува такава. \r\n\r\n Не е предполагала, че при мисията с близките ще влезе приятелят й. Очаквала е да влезе Данчо Караджов, тъй като не е искала да ангажира половинката си с предаването по никакъв начин. Радва се за победата на Наско Колев, защото е видяла все хубави качества в него, но настройката й била в полза на Петко и се надявала той да бъде №1 в надпреварата. \r\n\r\n Колкото до проблема й с Михаела Филева, блондинката добави, че доколкото е запозната, Михаела не е в добри отношения с доста народ в бранша. „Просто е такъв странен човек. Но и не ме интересува какъв точно човек е. Явно е свръх амбициозна и я обижда, когато нещо е преди нея“. \r\n \n\t\t\t\t\t\t", "date": "2018.11.14", "title": "Лора Караджова пак разкости Михаела Филева"}
{"url": "http://www.bnews.bg/article/252028-italiya_othvarlya_iskaniyata_na_ek_za_byudzheta_i_defitsita_si", "text": "\n Италианското правителство се противопостави на Европейската комисия и се придържа към бюджетния си план. Вицепремиерът Матео Салвини коментира, че дефицит от 2,4% и прогнозен ръст от 1,5% остават непроменени, съобщава БиБиСи. \r\n\r\n ЕК е обезпокоена от високите разходи и високите нива на дълг на Италия и предупреди Рим да преразгледа бюджета си или да се изправи пред възможни санкции. Вчера бе крйният срок за управляващите в Италия да отговорят на възраженията си. \r\n\r\n Предупреждението на Комисията към Италия, третата по големина икономика в еврозоната, е безпрецедентно по отношение на държава-членка на Европейския съюз и сега трябва да реши дали да започне дисциплинарни мерки срещу Рим. \r\n\r\n Италианското правителство обеща да \"сложи край на бедността\" с минимален доход за безработните, заедно с обещания за намаляване на данъците и отнемане на удължаването на пенсионната възраст. За да изпълни обещанията си, бе удвоена предходната правителствена цел за дефицит от 0,8%. \r\n\r\n В писмото си до Комисията, Италия потвърди ангажимента си да поддържа публичните финанси, но настоява, че ще се придържа към цел за дефицит от 2,4%, което според нея е \"непроодолима граница\". Правителството заяви, че ще се стреми да генерира 1% от БВП чрез продажба на държавни активи, с които ще изплати дълг. \r\n\r\n Салвини коментира, че Комисията \"греши, ако дори са помисли да наложи санкции на италианския народ\". \r\n\r\n \"Ние вярваме, че това е бюджетът, необходим на страната, за да продължи напред\", обяснява Луиджи Ди Майо.  \r\n\r\n Италианският финансов министър Джовани Триа и международни наблюдатели се надяваха, че страната ще задържи дефицита си под 2% от БВП, а може би и на 1,6%. Докато 2,4% е под дефици от 3% по правилата на еврозоната, нивото на дълга на Италия е тревожно. \r\n\r\n \"За първи път Комисията е задължена да поиска от една държава от еврозоната да преразгледа своя проектобюджетен план, но не виждаме друга алтернатива, освен да поискаме от италианските власти да го направят\", коментира миналият месец еврокомисар Валдис Домбровскис. \r\n\r\n \"Изкушаваме се да се опитаме да излекуваме дълга с повече дълг. В някакъв момент този дълга започва да тежи твърде много ... и нямате никаква свобода\", допълва Домбровскис. \r\n \n\t\t\t\t\t\t", "date": "2018.11.14", "title": "Италия отхвърля исканията на ЕК за бюджета и дефицита си"}
{"url": "http://www.bnews.bg/article/252026-pishman_hirurg_obezobrazil_nikita", "text": "\n Ексцентричната риалити звезда Никита Джонсън е един от най-обсъжданите съквартиранти в Къщата на „Биг Брадър“ заради драстичните пластични операции по себе си. Дори най-широкоскроеният зрител е съгласен, че Никита отдавна е прекрачила границата на естетиката. А колко точно е това „отдавна“, „Галерия“ успя да разбере, благодарение на няколко по-стари снимки. \r\n\r\n Фотосите са от времето, когато пламва любовта между Никита и една друга риалити звезда на „Биг Брадър“ – Борислав Борисов, по-известен като Боби Ръгбиста. По-паметливите ще си спомнят, че Боби имаше сериозна връзка с бившата ководеща на „Папараци“ Лиляна Ангелова, с която се запознаха именно в Къщата. \r\n\r\n Както Лили, така и Никита са върли привърженички на пластичната хирургия. Преди малко повече от 5 години двете любови на Боби са можели да си съперничат по операции, но днес Джонсън е ненадмината. \r\n\r\n От снимките, на които попаднахме, става ясно, че през последните години Никита е била редовен клиент на собственото си студио за красота. Както е известно, освен татус студио, Джонсън и Боби Ръгбиста притежават и естетичен център в Швеция, в който се извършват лазерни процедури. Преди Никита е изглеждала много по-естествено, имала е минимални корекции в областта на носа и устните. \r\n\r\n Последвалите пластики, уви, са имали жестоки странични ефекти върху Джонсън.  Брадърката направила алергична реакция към един от филърите и дълго време не можела да се възстанови. Оттокът по лицето й и до днес е видим, а на места са останали бучки от неразграден филър. Последвалата ринопластика още повече влошила положението и визията й се доближава до тази на княгина Калина. \r\n\r\n Джонсън се доверила на пишман хирург, който буквално я обезобразил. Въпреки поредицата от естетични грешки, Никита не се притеснява от външния си вид и често обича да подчертава, че вътрешната красота е най-важна. \r\n \n\t\t\t\t\t\t", "date": "2018.11.14", "title": "Пишман хирург обезобразил Никита "}
{"url": "http://www.bnews.bg/article/252023-registriral_li_e_deputata_kasabov_dzhipa_si_hamar_n2_kato_banicharka", "text": "\n \r\n\r\n В декларацията си за публичност на имуществото Касабов декларира, че е закупил возилото си за скромните 30 хиляд  лева  със средства спестени от депутатската му заплата.През лятото на 2018 г. Касабов обявява джипа си за продажба, но обърнете внимание, вече на цена от 88900 лева. \r\n\r\n Според експерти това е един от начините за изпиране на нерегламентирани доходи.Оказва се, че остарялото возило на депутата за две години е повишило почти три пъти стойността си, но в обявата е отбелязана и една много интересна екстра на луксозния джип, неговия годишен данък е от \"баснословните\" 7 ( седем ) лева! Според експерти по местни данъци и такси това може да стане само ако джипа е регистриран като товарно МПС - тип баничарка. \r\n\r\n Все пак експертите успокояват, че депутата е можело и въобще да не плаща данък, ако го е регистриал като собственост на лице с увреждания ( инвалид ). Експертите обясняват, че за такъв джип обикновено данъкът е на стойност 500-600 лева и, че за такава екстра или трябва да притежаваш власт или сериозно да стимулираш лицето, което извършва регистрацията, тоест да се извърши корупция. Възползвал ли се е Касабов от депутатската си власт и извършил ли е корупционни действия, за да понижи данъкът на джипа си до 7 лева е редно да отговорят съответните институции, но ние не вярваме, че това ще се случи! \r\n \n\t\t\t\t\t\t", "date": "2018.11.14", "title": "Регистрирал ли е депутата Касабов джипа си \"Хамър Н2\" като баничарка"}
{"url": "http://www.bnews.bg/article/252027-zapochvat_proverki_na_toplofikatsiite", "text": "\n Екипи на Министерството на енергетиката и на Електроенергийния системен оператор стартират съвместни проверки на топлофикационните дружества в страната относно ангажиментите им за поддържане на определени запаси от горива за зимния сезон, съобщиха от Министерството на енергетиката. \r\n\r\n Обект на инспекциите относно спазването на Наредба 11 за резервите от горива ще бъдат ТЕЦ „Марица-изток 2“ ЕАД, ТЕЦ „Марица 3“ АД – Димитровград, ТЕЦ „КонтурГлобал Марица изток 1“ ЕООД, гр. Гълъбово, ТЕЦ „Брикел“ ЕАД, ТЕЦ „Бобов дол“ ЕАД, „Топлофикация-Русе“ ЕАД, „Топлофикация-Габрово“ ЕАД, „Топлофикация-Сливен“ ЕАД и „Топлофикация-Перник“ АД. ЕСО ЕАД ще инспектира техническата изправност и поддържаните запаси на доставчиците с договори за осигуряване на разполагаемост за студен резерв – ТЕЦ „Бобов дол“ ЕАД, ТЕЦ „Марица 3“ АД - Димитровград и „Топлофикация-Русе“ ЕАД. Проверките ще продължат до 29 ноември. \r\n\r\n Съвместните инспекции са част от мерките за постигане на сигурно, безопасно и ефективно функциониране на електроенергийната система през зимния сезон. \r\n \n\t\t\t\t\t\t", "date": "2018.11.14", "title": "Започват проверки на топлофикациите"}
{"url": "http://www.bnews.bg/article/252040-konstitutsionnite_sadii_izbraha_edinodushno_boris_velchev_za_svoy_shef", "text": "\n Днес в съответствие с чл. 147, ал. 4 от Конституцията на Република България съдиите от Конституционния съд избраха единодушно съдия Борис Велчев за председател на съда за втори мандат, съобщиха от Конституционния съд. \r\n\r\n На заседанието присъстваха единадесет конституционни съдии. \r\n\r\n Съдия Филип Димитров отсъства от заседанието поради командировка в чужбина. \r\n \n\t\t\t\t\t\t", "date": "2018.11.14", "title": "Конституционните съдии избраха единодушно Борис Велчев за свой шеф"}
{"url": "http://www.bnews.bg/article/252007-mayka_i_dashterya_ot_dobrich_sa_zaplasheni_ot_ekstraditsiya", "text": "\n След посещение в КАТ майка и дъщеря от Добрич научиха, че са заплашени от екстрадиция в Кипър. Бившият съпруг на Мария Христова твърди, че детето му е изведено от Кипър без необходимите документи. Така жените случайно разбират, че за тях има издадена Европейска заповед за задържане. \r\n\r\n През 2009 г. Мария Христова се омъжва за сърбина Иван Манойлович, ражда се дъщеря им и след време се установяват в Кипър. Бракът им обаче продължава само няколко години. \r\n\r\n „Аз и детето ми бяхме подложени на домашно насилие. Тогава си дойдох, заведох  дело. От 2016 г. имаме официално развод. Дойдохме си по съвсем законен път в родината си. Дойдох си с всички документи, с пълномощно, подписано от бащата, с което многократно съм пътувала, с развод, с родителски права”, разказа Мария.  \r\n\r\n Тя и детето живеят от тогава в родния Добрич. Имат постоянен адрес, тя работи, а детето учи в местно училище. Четири месеца след като са се установили в града бившият ѝ съпруг подава жалба. Мъжът иска дъщеря им да бъде върната обратно в Кипър. След направена проверка от социалните служби жалбата му е отхвърлена. Две години след това обаче Мария и майка ѝ случайно разбират, че ги издирват. На 7 ноември Мария отива в КАТ да регистрира кола. \r\n\r\n „Там ми казаха, че съм обявена за издирване с червена бюлетина от Интерпол. Запитаха ме дали имам представа за какво и аз отговорих, че най-вероятно е свързано с моя бивш съпруг, който има претенции, свързани с общото ни дете. Казаха ми, че процедурата е ясна, че трябва да бъда приведена в първо районно, там да дам показания”, допълва Мария.  \r\n\r\n Идва патрулка, която я отвежда до районното управление. „Не ми беше казано за какво, само че съм обявена от Кипър за международно издирване и до там. Нищо конкретно, не видях никакви документи”, каза още жената.     \r\n\r\n Същото се случва и с майка ѝ Дарена, само че месец по-рано. От полицията в Добрич обясниха за bTV, че двете жени се издирват от Интерпол, а като причина е посочено родителско отвличане. Спрямо тях е разпоредено да се установи адресът им. Снети са им показания и е уведомена Окръжната прокуратура. Сега те се страхуват, че могат да бъдат екстрадирани в Кипър и там да доказват правотата си. \r\n\r\n „Ние имаме документи, имаме решение за развод, пълномощно от него, нотариално заверено,  тук в България където той положи подпис. Пътувахме абсолютно законно. Нашето искане е да се разгледа по същество, страната ни да направи собствено разследване относно основателността на това набедяване в отвличане”, подчерта Дарена Миткова.  \r\nПрокуратурата в Добрич си е направила отвод, тъй като една от жените е адвокат в града. Сега трябва прокурор от друга прокуратура да внесе искането в съда. \r\n \n\t\t\t\t\t\t", "date": "2018.11.14", "title": "Майка и дъщеря от Добрич са заплашени от екстрадиция"}
{"url": "http://www.bnews.bg/article/252009-hamas_obyavi_che_spira_oganya_v_ivitsata_gaza", "text": "\n „Хамас” обяви, че едностранно спира огъня в Ивицата Газа. След най-сериозната ескалация на напрежението между палестинци и израелци от месеци насам, примирието беше приветствано от международната общност. \r\n\r\n Смята се, че Египет се е намесил, за да убеди групировката, която управлява Газа, да спре изстрелването на ракети към израелска територия. Атаките започнаха, след като в неделя секретна израелска операция в Газа доведе до престрелка между палестинци и израелци. \r\n\r\n Напрежението идва в момент, в който двете страни се опитваха да договорят дългосрочно примирие, срещу което Израел обещава подобряване на икономическите условия в Газа. \r\n \n\t\t\t\t\t\t", "date": "2018.11.14", "title": "„Хамас” обяви, че спира огъня в Ивицата Газа"}
{"url": "http://www.bnews.bg/article/252022-mitaka_yurka_kola_za_150_bona", "text": "\n Kристиян Кирилов, станал известен като Митака от „София ден и нощ“ се похвали с нов лъскав автомобил за 150 бона. \r\nВ социалните мрежи звездата качи снимки, на които позира пред автомобила. Марката е Ауди Q 6 и бе представена в България през септември тази година. Феновете на Митака го поздравиха с новата придобивка, но не липсваха и такива, които не пропуснаха възможността да го нападнат. Един от тях го посъветва да не позира пред чужди коли да не се прави на много заможен в социалните мрежи, пише „Телеграф“. \r\nПреди повече от година Кирилов отново предизвика  коментари, с предишната си кола. Тогава причина стана нейният собственик – Златко Баретата, от когото Митака я бе купил. \r\n  \r\n \n\t\t\t\t\t\t", "date": "2018.11.14", "title": "Митака юрка кола за 150 бона "}
