{"url": "http://www.bnews.bg/article/242279-zaplahi_za_atentat_sreshtu_erdogan_po_vreme_na_vizitata_mu_v_bosna", "text": "\n Вицепремиерът на Турция Бекир Боздаг разкри, че има заплахи за атентат срещу президента Реджеп Ердоган по време на визитата му в Босна днес, информира \"Хюриет\". \r\n\r\n \"Ние сме известени, че има кръгове, които се чувстват неудобно с такъв голям лидер - човек с кауза. Известно ни е, че те искат да се отърват от нашия президент. Тези заплахи за убийство не са нови, винаги са били там\", написа Боздаг в \"Туитър\". \r\n\r\n Според Боздаг турският лидер не е човек, който ще се уплаши от смъртни заплахи или ще се върне по поетия от него път, или ще се откаже от каузата си. \r\n\r\n Турският лидер ще участва на митинг в Сараево днес следобед. Той също така ще проведе разговори с члена на председателството на Босна и Херцеговина Бакир Изетбегович. \r\n\r\n Ердоган ще се обърне към турците в босненската столица преди изборите на 24 юни. \r\n\r\n Повече от 3 милиона турци в чужбина ще могат да гласуват от 7 юни. \r\n \n\t\t\t\t\t\t", "date": "2018.05.20", "title": "Заплахи за атентат срещу Ердоган по време на визитата му в Босна\r\n"}
{"url": "http://www.bnews.bg/article/242280-razkriha_koy_e_zaginaliyat_kray_devin_motorist", "text": "\n 75-годишен водач на мотопед е загинал на място при катастрофа между Девин и Грохотно. Това съобщи ст. комисар Николай Димов, директор на Областна дирекция на МВР – Смолян, цитиран от \"Фокус\". Инцидентът е станал около 11.00 часа. \r\n\r\n Излизайки от бензиностанция, 75-годишният мъж, не е пропуснал движещият се по главен път автомобил „Рено“, управляван от 42-годишен жител на Девин и се е ударил в него. Възрастният мъж, който е девинския квартал „Настан“ и е баща на собственика на бензиностанцията, от която е излизал, е загинал на място. Ст. комисар Димов посочи също, че е извършен оглед на мястото на произшествието. Образувано е досъдебно производство. За инцидента е уведомена прокуратурата.  \r\n  \r\n \n\t\t\t\t\t\t", "date": "2018.05.20", "title": "Разкриха кой е загиналият край Девин моторист "}
{"url": "http://www.bnews.bg/article/242273-lekari_napraviha_unikalna_operatsiya_na_bebe_rodeno_s_vroden_peritonit", "text": "\n Лекарите от Клиниката по детска хирургия в УМБАЛ „Св. Георги” спасиха бебе с вроден перитонит, което било докарано в здравното заведение в много тежко състояние, съобщи началникът на клиниката проф. д-р Пенка Стефанова, цитирана от \"Монитор\". По думите на медиците това е четвъртият случай само за около месец в пловдивската болница на бебе с вроден перитонит. \r\n\r\n Преди дни било спасено и близначе. Според лекарите една от причините за опасното възпаление при новородените може да е инфекция, която води до поява на тромбоза и перфорация на червото. Последният случай е с момченцето, което било прието първо в друга болница в Южна България. Оттам то било пренасочено към пловдивската университетска. \r\n\r\n Бебето било едва на два дни, когато медиците в първото здравно заведение забелязали сериозен проблем в здравословното му състояние. Животът му буквално е висял на косъм и е било въпрос на часове да бъде загубено. „Коремчето на момченцето бе пълно с фекалии. Наложи се да изчистим некротизиралата тъкан и да отворим дупчица в тънкото черво, за да може бебето да се изхожда”, обясниха лекарите от Пловдив. Момченцето е било първа рожба за младите си родители и след спешната операция се чувства добре и има пълните шансове да се възстанови напълно. Трябва да му бъде направена втора операция, целта на която ще бъде да бъдат възстановена проходимостта на червата му. \r\n  \r\n \n\t\t\t\t\t\t", "date": "2018.05.20", "title": "Лекари направиха уникална операция на бебе, родено с вроден перитонит "}
{"url": "http://www.bnews.bg/article/242277-tsentarat_na_sofiya_ostava_bez_voda_vizhte_ot_koga_do_koga", "text": "\n Центърът на София няма да има топла вода от 20 до 29-и август 2018 г., стана ясно на брифинг на \"Топлофикация София\", информира БНТ. \r\n\r\n През периода изцяло ще бъде спряна работата на ТЕЦ \"София\", като клиентите от Централната градска част ще останат без топла вода. \r\n\r\n Засегнати ще са живущите на: ул. \"История Славянобългарска\", бул. \"Данаил Николаев\", ул. \"Проф. Милко Бичев\", бул. \"Евлоги и Христо Георгиеви\", бул. \"Фритьоф Нансен\", бул. \"Патриарх Евтимий\", както и булевардите \"Прага\", \"Пенчо Славейков\", \"Ген. Тотлебен\", ул. \"Йоаким Кърчовски\", ул. \"Дамян Груев\", района на Руски паметник, Зона Б5, Зона Б17, 18 И 19, ул. \"Опълченска\", бул. \"Княгиня Мария Луиза\", района на Сточна гара, ж.к. \"Банишора\", ж.к. \"Света Троица\" и ж.к. \"Фондови жилища\". \r\n\r\n \"Топлофикация София\" стартира изпълнението на утвърдената от Столичния общински съвет ремонтна и инвестиционна програма за 2018 година. През летните месеци ще се обследва топлопреносната мрежа, ще се извършват рехабилитационни и строително-монтажни дейности. Ще бъде реконструирана топлопреносната мрежа по улиците \"Граф Игнатиев\" и \"6-ти септември\". \r\n \n\t\t\t\t\t\t", "date": "2018.05.20", "title": "Центърът на София остава без вода! Вижте от кога до кога!"}
{"url": "http://www.bnews.bg/article/242271-totsa_pachi_novi_bombi_v_rim", "text": "\n Антония Петрова се пъчи в Рим с нови силиконови импланти.  Пазвата на миската от Перник е толкова напращяла, че едва се побира с дрехите. С просто око се вижда, че съвсем наскоро тя е напомпала и без това несъразмерно големите си гърди и сега гордо ги разхожда във Вечния град.  Като примерна туристка Тоца се нащрака в доволно количество снимки пред всички забележителности на италианската столица. Тя украси с лика си Колизеума, римския Форум и всички паметници в близост до тях. Гръдната й обиколка обаче изглежда като най-голямата забележителност във всички снимки, пише \"Уикенд\".  \r\n  \r\n \n\t\t\t\t\t\t", "date": "2018.05.20", "title": "Тоца пъчи нови бомби в Рим \r\n\r\n"}
{"url": "http://www.bnews.bg/article/242274-zhitelite_na_vladaya_izlyazoha_na_protest_blokiraha_dvizhenieto_po_glavniya_pat_sofiya_kulata", "text": "\n Жители на столичния квартал \"Владая\" протестират за пореден път срещу лошото състояние на пътищата в района. Те блокираха движението по главния път София - Кулата. Протестиращите нямат разрешение от Столичната община за този протест, нито за блокирането на пътя, въпреки това след кратки словесни престрелки с полицията, те успяха да излязат на пътното платно и за кратко блокираха движението. \r\n\r\n Недоволните настояват за възстановяване на маршрутна линия 22, за която има решение на Столичния общински съвет, но няма разрешение от областната управа, обясни председателят на инициативния комитет. След два месеца изтича договора и на други маршрутни линии, така че жителите на Владая ще се окажат без никаква транспорта връзка със София. \r\n\r\n Друго искане на гражданите е по-добра организация на движението на пътя Перник-София, като всяка сутрин в посока София да се обособяват по две платна, тъй като от ежедневните тапи, които се образуват по трасето, губят часове от времето на пътуващите за работа граждани. Протестиращите са недоволни от нехайството и бездействието на институциите и настояват лично премиера Бойко Борисов да се заеме с решаването на проблемите, срещу които те безуспешно протестират вече три години. Те се заканват днешният протест да не бъде последен, отбелязва БНР. \r\n  \r\n \n\t\t\t\t\t\t", "date": "2018.05.20", "title": "Жителите на Владая излязоха на протест, блокираха движението по главния път София - Кулата\r\n"}
{"url": "http://www.bnews.bg/article/242264-uzhasyavashto_futbolisti_edva_ne_izgoryaha_zhivi_video", "text": "\n Футболистите на шампиона на Сърбия Цървена звезда за малко да причиниха огромна трагедия по време на празненствата за спечелената титла. \r\n\r\n По традиция шампионската обиколка се проведе в открит автобус, но рейсът мина през тълпа от фенове, който държаха димки и факли.  \r\nЧаст от играчите също държаха пиротехника, което стана причина за запалнването на автобуса. \r\n\r\n За да се спасят, футболистите скачаха от автобуса, като при инцидента по чудо няма ранени. \r\n\r\n \r\n\r\n   \r\n \n\t\t\t\t\t\t", "date": "2018.05.20", "title": "УЖАСЯВАЩО! Футболисти едва не изгоряха живи (ВИДЕО)\r\n"}
{"url": "http://www.bnews.bg/article/242265-defitsit_80_miliona_leva_ne_dostigat_za_onkobolni_v_nzok", "text": "\n Недостиг в бюджета на здравната каса - до края на годината се очертава дефицит от 80 милиона лева за онколекарства. Това стана ясно след заседание на Надзорния съвет на НЗОК, съобщават от БНТ. Касата плаща на болниците около 35 милиона лева месечно за онколекарства. Заради включените в края на миналата и началото на тази година нови медикаменти обаче разходите са се увеличили. Една от възможностите за решаването на проблема е договаряне на допълнителни отстъпки от фармацевтичните компании. \r\n\r\n „Касата има и други механизми да осигури парите”, обясни председателят на Надзорния съвет Жени Начева. \r\n\r\n „Това няма общо с пациентите. Всички фирми, притежатели на разрешение за употреба, отбелязаха, че пациентите ще получат необходимите лекарствени продукти. Това са разговори между нас и притежателите на разрешение за употреба”, допълни още тя.На заседанието си Надзорният съвет на Националната здравноосигурителна каса прие и информация за изпълнение на плана за разпределение на средствата за здравноосигурителни плащания за медицинска помощ по реда на правилата за координация на системите за социална сигурност по Закона за бюджета на НЗОК за 2018 г. През тази година касата ще изплати в пълен размер предвидените в плана средства към немските здравноосигурителни фондове – 35 385 484 лв., информират от пресслужбата на институцията. Средствата, планирани за заплащане на неприключени суми по искове от други държави членки на ЕС, са в размер на 68 300 хил. лв. \r\n\r\n Планът предвижда през 2018 г. да бъдат изплатени по искове на други държави още 32 914 516 лв., от които: на Австрия - 6 379 204 лв., на Холандия – 1 742 797 лв., на Кипър – 289 567 лв., на Швейцария – 493 691 лв. \r\n\r\n В плана НЗОК залага средства в размер на 700 000 лв. за възстановяване на извършени разходи от осигурени лица за спешна и неотложна помощ при престой в друга държава членка на ЕС и 4 000 000 лв. за заплащане на договорни партньори на институцията за оказана медицинска помощ на чужди осигурени граждани по време на престоя им в България. \r\n\r\n Общо по плана за 2018 г. са разпределени определените със Закона за бюджета на НЗОК за 2018 г. средства в размер на 73 000 000 лв. за здравноосигурителни плащания за медицинска помощ по реда на правилата за координация на системите за социална сигурност. \r\n \n\t\t\t\t\t\t", "date": "2018.05.20", "title": "ДЕФИЦИТ! 80 милиона лева не достигат за онкоболни в НЗОК!\r\n\r\n"}
{"url": "http://www.bnews.bg/article/242267-nova_izmamna_shema_politsai_vlizat_v_domovete_za_proverka_a_vsashtnost", "text": "\n След като жертвите на телефонните терористи се увеличават ежедневно, читатели и потребители на социалните мрежи, съобщават за нов вид измама, която пълзи навсякъде, информира struma.com.  Мними полицаи разиграват сценарии, с които крадат личните ви данни, влизайки в домовете ви. Те може да са част от организираните престъпни групи, които събират информация, за да ви тероризират по телефона, или крадци, които оглеждат домовете ви. \r\n\r\n   Ето какво предупреждават жертви на измамата и сценария на мините ченгета:  \r\n\r\n \r\n  \r\n \n\t\t\t\t\t\t", "date": "2018.05.20", "title": " НОВА ИЗМАМНА СХЕМА! Полицаи влизат в домовете за проверка, а всъщност…\r\n"}
{"url": "http://www.bnews.bg/article/242263-brutalno_prebiha_sedem_politsai_v_plovdiv", "text": "\n \r\n  \r\n\r\n Седем полицейски служители пострадаха при сбиване в Пловдив. Боят е станал по време на ММА турнир в зала \"Колодрума\" в града под тепетата. \r\n\r\n В полицията първият сигнал за започнал масов бой в публиката е подаден около 23:30 часа на 19 май. \r\n\r\n Първоначалната информация сочи, че инициатори на боя са фенове на футболните клубове ЦСКА и Локомотив - Пловдив. \r\n\r\n Полицията съобщи, че от боя няма тежко пострадали. \r\n\r\n Екипи на Специализирани полицейски сили, които били ангажирани с да следят за реда около залата, бързо прекратили боя. \r\n\r\n В залата охраната е била обезпечена от частна охранителна фирма. \r\n\r\n За боя са задържани осем души, към момента те се намират в ареста. \r\n \n\t\t\t\t\t\t", "date": "2018.05.20", "title": "БРУТАЛНО! Пребиха седем полицаи в Пловдив "}
{"url": "http://www.bnews.bg/article/242276-ostaviha_za_postoyanno_v_aresta_bludstvaliya_s_detsa_v_stolichno_uchilishte", "text": "\n Съдът реши да остави за постоянно в ареста мъжа, задържан по обвинение за блудство с две малолетни деца в училище в София. \r\n\r\n Решението е взето на закрито заседание на Софийски градски съд, информира БНР. \r\n\r\n Според защитата мъжът категорично отрича да е извършил подобни действия, а самопризнанията, за които беше съобщено по-рано, според адвокатите, са направени под натиск, допълва радиото. \r\n\r\n Преди два дни се появи информация, че мъж е задържан от столичната полиция за блудство с деца от столично училище. Арестът е извършен след сигнал от родители на малолетни ученици от 17 СУ \"Дамян Груев\" в квартал \"Западен парк\". \r\n\r\n Задържаният Валентин Асенов е познат на полицията, тъй като е регистриран за кражби, но е работел като доставчик на храни и е имал пропуск за достъп до училищната сграда. Ученици твърдят, че мъжът е затворил в тоалетната две момичета от първи клас. Според някои деца той е показвал порнографски клипове на телефона си. \r\n\r\n   \r\n \n\t\t\t\t\t\t", "date": "2018.05.20", "title": "Оставиха за постоянно в ареста блудствалия с деца в столично училище\r\n"}
{"url": "http://www.bnews.bg/article/242269-gartsiya_nepreklonna_nyama_da_podkrepim_imeto_na_zapadnata_ni_sasedka_da_bade_ilindenska_makedoniya", "text": "\n Гърция няма да подкрепи името на западната ни съседка да бъде Илинденска Македония, съобщи Нова, позовавайки се на гръцки медии. \r\n\r\n Според Атина в наименованието трябва да присъства географско или времево наименование. Кабинетът на Ципрас иска име, което по-конкретно да съдържа географско определение. \r\n\r\n Припомняме, това беше името, на което премиерите на двете държави - Алексис Ципрас и Зоран Заев се спряха. Това се случи след като проведоха разговор по време на срещата на върха ЕС-Западни балкани. \r\n\r\n По повод тази новина евродепутатът Николай Бареков направи коментар в личния си профил във Фейсбук: \r\n\r\n публикуваме без редакторска намеса  \r\n\r\n “Евала на Гърция, че спаси националното ни достойнство като отряза Заев за името Илинденска Македония! Ципрас свърши работата вместо нашите псевдо Патреоти. Току що Заев е благодарил на “турците, албанците, власите и ромите” за създаването на независимата Македонска държава! Пропуснал е България, която първа в целия свят призна Македония и българите, които всъщност са македонците от измислената нация. Заев е политически боклук, а нашите управляващи са .....идиоти, че играят по свирката на Сорос. Крайно време е да поискаме географското понятие Македония да бъде заменено с исторически вярното България. И да се разберем първо с гърците по въпроса.” \r\n\r\n   \r\n \n\t\t\t\t\t\t", "date": "2018.05.20", "title": "ГЪРЦИЯ НЕПРЕКЛОННА: Няма да подкрепим името на западната ни съседка да бъде Илинденска Македония"}
{"url": "http://www.bnews.bg/article/242272-barekov_evala_na_gartsiya_tsipras_svarshi_rabotata_vmesto_nashite_psevdo_patreoti", "text": "\n Евала на Гърция, че спаси националното ни достойнство като отряза Заев за името Илинденска Македония! Ципрас свърши работата вместо нашите псевдо Патреоти. Току що Заев е благодарил на “турците, албанците, власите и ромите” за създаването на независимата Македонска държава! Пропуснал е България, която първа в целия свят призна Македония и българите, които всъщност са македонците от измислената нация. Заев е политически боклук, а нашите управляващи са .....идиоти, че играят по свирката на Сорос. Крайно време е да поискаме географското понятие Македония да бъде заменено с исторически вярното България. И да се разберем първо с гърците по въпроса. \r\n \n\t\t\t\t\t\t", "date": "2018.05.20", "title": "Бареков: Евала на Гърция! Ципрас свърши работата вместо нашите псевдо Патреоти"}
{"url": "http://www.bnews.bg/article/242270-hilyadi_izkachiha_vitosha_ot_knyazhevo_do_kopitoto_v_pamet_na_boyan_petrov_snimki", "text": "\n В памет на Боян Петров хиляди души изминаха разстоянието от столичния квартал Княжево до Копитото, съобщи БНТ. Приятели на Боян, познати и непознати, извървяха маршрута, по който алпинистът е тренирал преди покоряването на всеки връх. \r\n\r\n Много хора се събраха в Княжево и тръгнаха по една от любимите пътеки на Боян Петров до местността Копитото.  Походът приключи без инциденти и с много добра организация. \r\n\r\n Столичната община пусна няколко допълнителни мотриси по линията на трамвай номер 5, както и няколко допълнителни автобуса по линията на 63. Общинска полиция охраняваше похода, имаше и доброволци от Червения кръст. Доброволци алпинисти помагаха на участниците в похода. \r\n\r\n Трасето е 2,5 км., но денивелацията е между 600-700 метра, така че не е толкова лесно, колкото изглежда. \r\n\r\n Жената до Боян Петров също участва в похода. Тя помоли всички да бъдем щастливи, защото според нея сега Боян е на по-хубаво място.  Сред поелите по стъпките на алпиниста са и редица политици, сред тях е бившият председател на НС Димитър Главчев и председателят на комисията по околна среда в парламента Ивелина Василева. \r\n\r\n По средата на трасето беше дневникът на Боян Петров, имаше и два допълнителни, в които участници в похода можеха да добавят всичко, което са искали да му кажат приживе. \r\n\r\n За нас Боян Петров е страхотен човек, алпинист и изследовател, споделиха пред БНТ туристи, които се включиха в похода. \r\n\r\n \r\n  \r\n \n\t\t\t\t\t\t", "date": "2018.05.20", "title": "Хиляди изкачиха Витоша от Княжево до Копитото в памет на Боян Петров (СНИМКИ)\r\n\r\n"}
{"url": "http://www.bnews.bg/article/242268-ekshan_martvopiyan_izvesten_vrachanski_lekar_se_zabi_v_stalb_s_kolata_si_kachil_se_zad_volana_sled_golyam_zapoy", "text": "\n Известен врачански лекар е претърпял тази нощ тежък пътен инцидент във Враца, съобщава BulNews.bg. Катастрофата е станала на кръстовището на бул. „Демокрация“ и ул. „Екзарх Йосиф“ в района на „Космос“. Случайни минувачи документирали случая и направили снимки. \r\n\r\n Малко преди 2 часа лек автомобил „Фолксваген Пасат“ с врачанска регистрация напуснал пътното платно и се забил в стълб на „Тролейбусен транспорт“. Свидетели на инцидента повикали линейка и полиция, тъй като шофьорът бил целия в кръв \r\n\r\n Проверка на ченгетата установила, че водачът е уважаваният лекар С.С., който бил седнал зад волана обилно почерпен. Дрегерът обаче показал, че 53-годишният мъж има значителните 2.9 промила алкохол в издишания въздух. Раненият шофьор бил закаран от линейка в спешния център, където е прегледан и настанен в болница. В днешния бюлетин на областната дирекция на полицията липсва информация за среднощния инцидент. \r\n  \r\n \n\t\t\t\t\t\t", "date": "2018.05.20", "title": "ЕКШЪН! Мъртвопиян известен врачански лекар се заби в стълб с колата си, качил се зад волана след голям запой "}
{"url": "http://www.bnews.bg/article/242278-senzatsionno_plevneliev_za_parvi_pat_razkri_kakav_shte_e_polat_na_deteto_koeto_chaka_ot_banova", "text": "\n Президентът Росен Плевнелиев (2012 - 2017) пристигна в Благоевград за церемонията по дипломиране на завършващите студенти в Американския университет. Той обясни, че идва сам, защото Деси Банова била вече с коремче и предпочитала да си почива. \r\n\r\n \"Средата на септември чакаме бебето. Сигурно е, че ще е момченце\", каза щастлив бъдещият баща. Той обаче не пожела все още да каже какво ще е името на бебето. \r\n\r\n Росен Плевнелиев е баща на три момченца - едно, от които загуби след сериозно заболяване преди 3 години. \r\n\r\n Преди няколко месеца стана ясно, че бившият държавен глава се е залюбил с чаровната синоптичка от Нова телевизия - Деси Банова. Двамата официално оповестиха новината за връзката си пред колежката на блондинката - Гала, където пък по-късно признаха, че ще вдигат сватба. Подробностите около събитието са доста оскъдни. Самата Банова беше казала, че не търсят шум, а просто искат да са щастливи и заедно. \r\n\r\n Наскоро влюбената двойка се похвали, че чака дете. \r\n \n\t\t\t\t\t\t", "date": "2018.05.20", "title": "СЕНЗАЦИОННО! Плевнелиев за първи път разкри какъв ще е полът на детето, което чака от Банова"}
{"url": "http://www.bnews.bg/article/242281-tezhka_katastrofa_mezhdu_tir_i_mikrobus_kray_montana", "text": "\n Тежка катастрофа е станала към обяд на международния път Е-79 между Монтана и Видин край село Винище между тир и товарен микробус. На прав участък микробусът с полска регистрация, който идвал от Видин, изпреварвал колона от автомобили и се блъснал в дясната част на идващия насреща тежкотоварен автомобил. \r\n\r\n След удара, микробусът се завъртял и спрял в канавката. Цялата му предна част му е смачкана. \r\n\r\n Шофьорът, около 30-годишен, е откаран в монтанската болница в тежко състояние. Шофьорът на тира не е пострадал.  \r\n\r\n Движението от и за Дунав мост две в района на катастрофата се осъществява в едната лента. На място има криминална полиция, пожарна и Гражданска защита.  \r\n\r\n   \r\n \n\t\t\t\t\t\t", "date": "2018.05.20", "title": "Тежка катастрофа между тир и микробус край Монтана \r\n"}
{"url": "http://www.bnews.bg/article/242275-zrelishte_natsionalisti_prebiha_kmeta_na_solun_video", "text": "\n Националисти нападнаха кмета на Солун Янис Бутарис по време на мероприятие, свързано с годишнина от Понтийския гръцки геноцид, съобщава Greek City Times. \r\n\r\n Според медията в събота около 10 души нападнаха 75-годишния, който е известен с антинационалистическата си позиция. Националистите поискаха от кмета да напусне събитието, след което го атакуваха с бутилки и го заритаха в главата и краката, докато мъжът се свлече на земята. \r\n\r\n Бутарис беше приет в болница и остана цялата нощ. \r\n\r\n \"Те ме удряха навсякъде. Ритници, юмруци, много\", каза кметът пред държавната агенция ANA. \r\n\r\n \"Жалка атака, но аз съм добре\", добави той. \r\n\r\n \r\n\r\n Преди време Бутарис нарече членове на гръцката крайнодясна партия \"Златна зора\" \"убийци\" и \"нацисти\". През 2012 г. той беше избран за \"най-добрия кмет в света\" за месец октомври от британската фондация City Mayors. \r\n\r\n Понтийският холокост е свързан с насилствената масова депортация и убийството на над 353 000 понтийски гърци от младотурските власти през периода от 1915 до 1917 година в Османската империя. \r\n\r\n \r\n\r\n   \r\n \n\t\t\t\t\t\t", "date": "2018.05.20", "title": "ЗРЕЛИЩЕ! Националисти пребиха кмета на Солун (ВИДЕО)\r\n"}
{"url": "http://www.bnews.bg/article/242256-skandalno_aktrisa_obvini_lyuk_beson_v_iznasilvane", "text": "\n Полицията в Париж започна разследване, след като актриса обвини френския филмов режисьор Люк Бесон в изнасилване, предаде France24. \r\n\r\n \"Люк Бесон категорично отрича тези фантастични обвинения\", заяви пред АФП адвокатът му. \"Жалбоподателят е някой, когото познава и към когото никога не се е държал неподходящо\", каза още той. \r\n\r\n Съдебните източници заявиха, че \"е подадена жалба за действия, квалифицирани като изнасилване от ищеца, случили се в вечерта срещу петък в парижки хотел\", добавяйки, че полицията в Париж разследва обвинението срещу 59-годишния Бесон. \r\n\r\n Според жалбата, жената е пила чай, след което е припаднала.  \r\n\r\n Източниците твърдят, че жалбоподателката е заявила, че е имала връзка с Бесон в продължение на около две години, заявявайки, че се чувствала задължена поради професионалната си връзка. \r\n\r\n Един източник, близък до разследването, каза, че режисьорът на \"Леон\" и \"Никита\" е извън страната и не е бил разпитан. \r\n\r\n Бесон е поредното известно лице, обвинено в изнасилване през последните години.  \r\n \n\t\t\t\t\t\t", "date": "2018.05.20", "title": "СКАНДАЛНО! Актриса обвини Люк Бесон в изнасилване\r\n"}
{"url": "http://www.bnews.bg/article/242266-skrabna_vest_krasivata_tsigularka_katya_popov_proslavila_balgariya_po_tsyal_svyat_ne_uspya_da_pobedi_v_bitkata_s_raka_napusna_ni_zavinagi", "text": "\n Една от най-талантливите ни цигуларки, която прослави България в целия свят, вече ще свири на ангелите. Даровитата музикантка Катя Попов не успя да пребори битката с рака. За това съобщават нейни близки в социалните мрежи. “След много години в очакване на срещата с един от високо ценените български музиканти - цигуларката Катя Попов, концертмайстор на Hollywood Bowl Orchestra, тя най-после трябваше да свири на родна сцена - датата на концерта беше определена, 30 май в зала \"България\", като част от цикъла на Оркестъра на Класик ФМ радио \"Музиката на Америка\".  \r\n\r\n Днес семейството й съобщи скръбната вест, че след тригодишна битка с рака Катя Попов е починала снощи... Светла й памет”, пише водещата от БНР Ирена Гъделева. \r\n\r\n Катя Попов бе сред солистите на Hollywood Bowl Orchestra - чест, която се дава на малцина.  Катя Попов следва в Българската музикална академия, след което продължава учението си в Париж. Първото концертмайсторско място, което печели, е в Европейския младежки симфоничен оркестър, с който свири и гастролира по света. Следва пътуване до Лос Анджелис, където решава да се установи постоянно. Постепенно се изкачва нагоре в кариерата си. Започва от Камерния оркестър на Лос Анджелис, продължава като водач на втори цигулки в оркестъра на Лонг Бийч. \r\n\r\n От 2009 г. вече е концертмайстор на оркестър „Hollywood Bowl”, като междувременно свири и във филхармонията на Лос Анджелис. С Холивудския оркестър участва в записа на филмова музика (за над шестстотин филма досега), но с този състав изнася и концерти, в част от които е солистка. Благодарение на филхармонията на Лос Анджелис пък се среща с едни от най-прочутите музиканти в света. Участвала е в престижни турнета на оркестъра. Катя Попов остава две дечица сирачета.  \r\n\r\n \r\n\r\n \r\n  \r\n \n\t\t\t\t\t\t", "date": "2018.05.20", "title": "СКРЪБНА ВЕСТ! Красивата цигуларка Катя Попов, прославила България по цял свят, не успя да победи в битката с рака! Напусна ни завинаги!"}
{"url": "http://www.bnews.bg/article/242261-reketyorskite_trikove_na_darzhavata_stignaha_i_bolnitsite_vizhte_kak_sas_zakon_se_sazdava_shema_chrez_koyato_direktori_na_bolnitsi_sa_prinudeni_da_plashtat_rushveti_za_da_rabotyat_normalno", "text": "\n В началото на годината депутатите приеха нов закон за противодействие на корупцията и предотвратяване на конфликт на интереси. Преди няколко дни Комисията за противодействие на корупцията и за отнемане на незаконно придобитото имущество публикува образците на декларации, които в едномесечен срок трябва да бъдат подадени от лицата, заемащи „висши публични длъжности.”  \r\n\r\n В чл. 6 на закона изчерпателно са изброени лицата, заемащи висши публични длъжности, а сред тях в точка 46 са посочени: „управителите и изпълнителните директори на лечебните заведения за болнична помощ, които се финансират от бюджета на Националната здравноосигурителна каса и/или от държавния или общинския бюджет;” \r\n\r\n На пръв поглед изглежда логично директорите на големите държавни болници, управляващи държавна собственост и опериращи годишно с по няколко десетки милиона лева, да бъда поставени под ограниченията на закона. Само че според този текст освен тях, висши публични длъжности се оказват и управителите например на болницата в Белоградчик, Бяла Слатина, Елхово, Провадия и всички останали по-малки или по-големи общински болници. \r\n\r\n Началниците на лечебните заведения по чл. 5, каквито са Военна болница, Правителствена болница, Спешна помощ, Комплексните онкологични центрове и др., не са висши публични длъжност, не трябва да декларират имуществото си и наличие на конфликт на интереси.  \r\n\r\n Най-големият абсурд е, че според текста на закона, висши публични длъжности са управителите и директорите на частни болници?!? Проблемът далеч не е терминологичен, за това как една частна длъжност може да се определя като публична и колко да е висша длъжността на управителя на някоя очна, кожна или друга малка болница. Проблемът дори не е в това, че тези хора от частния бизнес ще бъдат принудени да подават имуществени декларации, наред с депутати, министри и кметове. Законът на практика прави невъзможно управлението на частните болници. Вижте сами.  \r\n\r\n Чл. 53 на закона дава дефиниция на понятието частен интерес: „Частен е всеки интерес, който води до облага от материален или нематериален характер за лице, заемащо висша публична длъжност, или за свързани с него лица, включително всяко поето задължение.” Всеки директор/управител на болница, който се стреми да ръководи дружеството така, че да получи той и съдружниците/акционерите облага имат частен интерес. Според чл. 52 на закона всеки от тях, имайки частен интерес, е в ситуация на конфликт на интереси: „Чл. 52. Конфликт на интереси възниква, когато лице, заемащо висша публична длъжност, има частен интерес, който може да повлияе върху безпристрастното и обективното изпълнение на правомощията или задълженията му по служба.” \r\nЗаконът забранява на лицата заемащи висши публични длъжности „при изпълнение на задълженията си да гласуват в частен интерес (чл. 56)” и „да използва служебното си положение, за да оказва влияние в частен интерес върху други органи или лица(чл. 57)”. \r\n\r\n Какъв друг, ако не частен, е интересът на управителите и директорите на търговските дружества, които са избрани от акционерите и съдружниците с цел да управляват дружеството по начин, който да им донесе печалба. Според чл. 235 от Търговския закон, „Членовете на съветите на директорите на акционерните дружества са длъжни да изпълняват функциите си с грижата на добър търговец в интерес на дружеството и на всички акционери.” В широкия смисъл на думата частен е и интересът на управителите/директорите на държавните и общинските болници, защото имуществото им като юридически лица е обособено от държавата/общината, а резултатите от работата им обслужват самото дружество и само косвено се отнасят до обществото като цяло.  \r\n\r\n Ако обаче един управител/директор на болница всячески се стреми да защитава интереса на дружеството и акционерите, той попада под ударите на закона за противодействие и конфликт на интереси. Нещо повече, достатъчно е да е налице частният интерес, независимо дали се защитава добре или не.  \r\nСпоред Чл. 63. (1) от закона, „Когато лице, заемащо висша публична длъжност, има частен интерес, то е длъжно да си направи самоотвод от изпълнението на конкретно правомощие или задължение по служба, като уведоми органа по избора или назначаването”. В случая с упарвлението на болниците това очевидно засяга всяко едно правомощие. Ако управителят или директорът на болницата не се самоотведе, то това трябва да го направи Общото събрание (респективно Акционерното събрание) на дружеството - Чл. 64. „Органът по избора или назначаването е длъжен да направи отвод на лице, заемащо висша публична длъжност, ако разполага с данни за негов частен интерес във връзка с конкретно правомощие или задължение по служба.” \r\n\r\n Така очертаваме границите на правния абсурд. Директорът/управителят на лечебното заведение за болнична помощ по смисъла на закона заема висша публична длъжност. Това обаче е несъвместимо с функцията му на търговец и като такъв трябва да бъде освободен от акционерите/съдружниците. Е как тогава ще функционират тези дружества?  \r\n\r\n Едва ли целта на Министерския съвет, който е вносител на законопроекта и депутатите, е била точно с този инструмент да закрият частните болници. Едва ли е направено от глупост или недоглеждане. По време на обсъжданията на закона в Парламента от Националното сдружение на частните болници внесоха писмено становище, но депутатите не го обсъдиха. Фактът, че лечебните заведения по чл. 5 и тези за извънболнична медицинска и дентална помощ не попадат под ограниченията на закона, навежда на мисълта, че приетият текст не е заради борбата с корупцията. Иначе защо няма да засяга всички?  \r\n\r\n Ако Комисия за противодействие на корупцията и за отнемане на незаконно придобитото имущество, приложи закона, то всички болници в страната трябва да бъдат закрити. Едва ли някой ще им позволи да го направят.  \r\n\r\n По вероятно е да се случи друго. Директорите/управителите на лечебни заведения за болнична помощ ще бъдат поставени в ситуация на непрекъсната заплаха да им бъде установен конфликт на интереси и в резултат на това, да се пристъпи към отнемане на незаконно придобито имущество, когато може да се направи обосновано предположение, че дадено имущество е незаконно придобито (чл. 107 от закона). За последното дори не е необходима санкция на съда. Това е ситуация, в която си под перманента заплаха, при положение, че конфликтът на интереси следва от самия закон и не са нужни усилия, за да се установи.  \r\n\r\n Така погледнати нещата дават съвсем друга светлина на приетия закон. Тук не става дума нито за формена глупост на законодателя, нито за израз на някаква емоция. Прилича на добре обмислена рекетьорска схема.  \r\n\r\n Д-р Стойчо Кацаров \r\n\r\n --  \r\n \n\t\t\t\t\t\t", "date": "2018.05.20", "title": "РЕКЕТЬОРСКИТЕ ТРИКОВЕ НА ДЪРЖАВАТА СТИГНАХА И БОЛНИЦИТЕ! Вижте как със закон се създава схема, чрез която директори на болници са принудени да плащат рушвети, за да работят нормално!\r\n"}
{"url": "http://www.bnews.bg/article/242254-anadolu_agnecy_izrael_nanese_udari_po_teritoriyata_na_siriya", "text": "\n Израелски танкове са обстрелвали от Голанските възвишения позиции на „Хизбула“ в Южна Сирия, предава Anadolu Agency. Експлозии са били чути и в района на военното летище Деир ез Зор, като се предполага, че също са резултат от израелски атаки в района. Няма коментари нито от страна на Израел, нито от страна на Сирия. Не се съобщава за жертви и пострадали. Израел обвинява Иран и поддържаната от него групировка „Хизбула“, че се опитват да се окопаят в Сирия и застрашават сигурността му. \r\n  \r\n \n\t\t\t\t\t\t", "date": "2018.05.20", "title": "ANADOLU AGNECY: Израел нанесе удари по територията на Сирия \r\n\r\n"}
{"url": "http://www.bnews.bg/article/242255-vizhte_koi_poluchiha_golemite_nagradi_v_kan_video", "text": "\n \r\n\r\n Гран При взе филмът \"Черният клан\" на американския режисьор Спайк Ли, беше съобщено на официалния Туитър на фистивала. Главни роли в този филм изпълняват Адам Драйвър и Джон Дейвид Вашингтон. Сюжетът се развива през деветдесетте години на миналия век, когато черният полицай Рон Сталвърт се опитва да се внедри в Ку Клукс Клан, но впоследствие изпраща там своя колега - евреин. \r\n\r\n Актрисата Самал Еслямова от филма на Сергей Дворецки стана най-добра актриса на тазгодишното 71-во издание на фестивала. Социалната драма \"Айка\" разказва за мигрантка от Киргизия, родила дете в Москва и принудена да го остави в родилния дом. \r\n\r\n За най-добър режисьор бе обявен полякът Павел Павликовски. Носителят на \"Оскар\" Павликовки взе наградата в Кан за мелодрамата \"Студена война\". В нея се описва любовната история между музикант и певица по времето, когато отношенията между Запада и страните от Социалистическия лагер бяха особено напрегнати. \r\n  \r\n\r\n \r\n\r\n   \r\n \n\t\t\t\t\t\t", "date": "2018.05.20", "title": "Вижте кои получиха големите награди в Кан (ВИДЕО)"}
{"url": "http://www.bnews.bg/article/242260-v_chest_na_velikiya_alpinist_hilyadi_na_pohod_za_boyan_petrov", "text": "\n Днес се провежда походът в памет на алпиниста Боян Петров от \"Княжево\" до \"Копитото\". \r\n\r\n Инициативата е на негови приятели.  \r\n\r\n Сборната точка е в квартал \"Княжево\". Приятелите на българския алпинист. \r\n\r\n Припомняме, спасителната операция по издирването на изчезналия в Хималаите български алпинист беше прекратена. При действията на спасителите, които продължиха 11 дни, не бяха открити следи от Боян на върха Шиша Пангма. \r\n\r\n Боян Петров ще остане завинаги в Хималаите. \r\n\r\n В периода от 2009 до 2017 година Петров покори десeт осемхилядника - Гашербрум-1 (8068), Канчендзьонга (8586), Броуд пик (8047), К2 (8611), Манаслу (8163), Анапурна(8091), Макалу (8463), Нанга Парбат (8126), Гашербрум-2 (8035) и Даулагири (8172). \r\n\r\n Алпинистът целеше да стане първият българин, покорил всичките 14 върха над 8 000 метра в света. До заветната цел на Боян оставаха само още четири осемхилядника, между които и най-високият връх в света - връх Еверест. По план Боян трябваше да тръгне към най-високата точка на света, след като изкачи връх Шиша Пангма. \r\n \n\t\t\t\t\t\t", "date": "2018.05.20", "title": "В ЧЕСТ НА ВЕЛИКИЯ АЛПИНИСТ! Хиляди на поход за Боян Петров"}
{"url": "http://www.bnews.bg/article/242217-dzhon_travolta_zavede_tsyaloto_semeystvo_v_kan", "text": "\n Джон Траволта и съпругата му Кели Престън превърнаха премиерата в Кан на новия им филм \"Gotti\" в голямо и весело семейно събитие, пише списание Eva. Освен че двамата съпрузи играят главните роли в лентата, дъщеря им Ела също участва в продукцията и застана редом до майка си и баща си. С тях на червения килим бе и синът им Бенджамин. \r\n\r\n За първи път четиримата застават заедно пред фотографите. Двойката имаше и още едно дете - син на име Джет, който загина при трагичен инцидент на 16-годишна възраст. Това се случи през 2009 година по време на семейната им почивка на Бахамите, а три години по-късно на бял свят се появи синът им Бенджамин. \r\n\r\n Филмът \"Gotti\" е биографичен разказ за живота на нюйоркския мафиот Джон Готи. Това е петият път, в който Джон Траволта и Кели Престън участват в общ филм. Предишните са \"The Experts\" (1989), \"Battlefield Earth\" (2000), \"Old Dogs\" (2009) и \"From Paris With Love\" (2010). \r\n \n\t\t\t\t\t\t", "date": "2018.05.20", "title": "Джон Траволта заведе цялото семейство в Кан"}
{"url": "http://www.bnews.bg/article/242253-vremeto_dnes_do_obyad_shte_e_slanchevo_a_sled_tova", "text": "\n Утре преди обяд над по-голямата част от страната ще бъде предимно слънчево. След обяд отново ще се развие купеста облачност, но само на отделни места ще превали и прегърми. Ще духа слаб до умерен вятър от север-североизток. Максимални температури между 21° и 26°, в София – около 21°. \r\n\r\n Над планините преди обяд ще бъде предимно слънчево. След обяд ще се развие купеста облачност и на места ще превали и прегърми. Ще духа до умерен североизточен, по билата югозападен вятър. Максимална температура на височина 1200 метра около 15°, на 2000 метра – около 8°. \r\n\r\n Над Черноморието преди обяд ще има разкъсана облачност до незначителна. След обяд ще се развие купеста облачност, но само на отделни места, главно по северното крайбрежие ще превали краткотрайно. Ще духа до умерен вятър от север-североизток. Максимални температури на въздуха: 21°-23°. Температурата на морската вода е 17°-22°. Вълнението на морето ще бъде 1-2 бала. \r\n \n\t\t\t\t\t\t", "date": "2018.05.20", "title": "ВРЕМЕТО ДНЕС! До обяд ще е слънчево, а след това... "}
{"url": "http://www.bnews.bg/article/242262-naglost_bez_granitsi_karakachanov_vazrazhda_starite_sramni_biznes_praktiki_zashtitava_makedonski_interesi_i_skverni_bpts", "text": "\n Красимир Каракачанов вероятно ще възражда старите бизнес практики. Министърът отново заговори за разработване на програми за трайно привличане и заселване в България на български общности в чужбина. Както винаги, всяка една политика, предложена от Патриотите, е плод на сделка. \r\n\r\n   \r\n\r\n С разработването на въпросната програма Каракачанов ще разшири потенциалните си клиенти, съответно и бизнеса.  \r\n\r\n Наглостта на този министър обаче не свършва до тук. Вчера в Русе Каракачанов си позволи и да нападне Българската православна църква, като остро разкритикува решението й да не изпраща делегация в Македония за честванията на 1000-годишнината от създаването на Охридската архиепископияц. \"Явно БПЦ се влияе от чужди църковни или политически влияния\", бяха точните му думи. В тази връзка се пораждат въпросите чии интереси защитава Каракачанов - тези на България или тези на Македония и кой му плаща, за да скверни БПЦ - Сорос? \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2018.05.20", "title": "НАГЛОСТ БЕЗ ГРАНИЦИ! Каракачанов възражда старите срамни бизнес практики, защитава македонски интереси и скверни БПЦ?"}
{"url": "http://www.bnews.bg/article/242258-sled_kato_chokov_ostana_zad_reshetkite_galiche_dnes_izbira_kmet", "text": "\n Село Галиче избира кмет днес.  \r\n\r\n Кандидатите за поста са трима - Страхил Стоянов - ГЕРБ, Николай Банков - ВМРО - Българско национално движение и Веселин Георгиев Тушинов - БСП. \r\n\r\n Дотук се стигна, след като кметът Ценко Чоков бе съден и отстранен от поста след обвиннения от съселяни, че упражнява насилие над тях като лихвар.  \r\n\r\n Чоков получи по-рано през май  4,6 г. ефективна присъда - за отвличане, палеж на кола и за средна телесна повреда. \r\n\r\n Обвиненият за организатор и ръководител на престъпна група Ценко Чоков бе внесен на носилка в съдебната зала, за да чуе присъдата си. \r\n\r\n Синът му - Мартин Чоков, е невинен за организиране на престъпна група. Спецсъдът призна Мартин Чоков за виновен за заплаха за убийство и за лихварство. За тези две обвинения той получава общо наказание от 4,5 г. затвор. \r\n\r\n Избори ще се проведат още в Макреш, област Видин,  кметство Криво поле, община Хасково. \r\n\r\n Избори ще има и в Мост, Община Кърджали. В надпреварата участват двама кандидати: Емин Исмаил от ПП ГЕРБ и Лятиф Расим от ДПС. \r\n\r\n Гласуват и в село Семчиново,. \r\n\r\n Жителите на кметство Маломир, община Върбица, област Шумен и кметство Миланово, община Велики Преслав, област Шумен. Кандидатите за поста са двама: Хасан Хасанов, Салим Ахмед, ДПС. \r\n \n\t\t\t\t\t\t", "date": "2018.05.20", "title": "СЛЕД КАТО ЧОКОВ ОСТАНА ЗАД РЕШЕТКИТЕ! Галиче днес избира кмет"}
{"url": "http://www.bnews.bg/article/242257-udar_napadenie_sreshtu_tsarkva_ima_ubiti_i_raneni", "text": "\n При нападение срещу православната църква \"Архангел Михаил\" в Грозни днес са убити двама полицаи от охраната на храма и двама са ранени, убит е и един цивилен гражданин, съобщиха правоохранителните органи на Чеченската република, предаде ТАСС.  \r\n\r\n Установена е личността на четиримата нападатели, ликвидирани при спецоперацията, съобщи в канала си в Телеграм чеченският лидер Рамзан Кадиров. По думите му трима от тях са местни жители - двама от село Гелдаган и един от село Аргунское в околностите на Грозни, а водачът на групата е от \"съседен регион\" на Руската федерация. \r\n\r\n Мюфтията на Чечения Салах Межиев нарече нападението \"чудовищно престъпление, поръчано от чужбина\", предаде ТАСС. \"Най-страшното е, че престъплението е извършено през благословения месец Рамазан, когато са забранени всички разпри, войни и убийства. \r\n\r\n По кощунствен начин западните поръчители са решили да дестабилизират обстановката в Чеченската република, да предизвикат страх у жителите и гостите и да създадат изкуствена нестабилност в региона\", смята той. Според представител на Руската православна църква нападението е \"пореден опит на псевдоислямски екстремисти да сблъскат православните християни и мюсюлманите\". Това написа в официалния си канал в месинджъра \"Там-там\" ръководителят на Синодалния отдел за връзки с обществеността и медиите Владимир Легойда. \"Архангел Михаил\" е единственият православен храм в Грозни. \r\n\r\n Той е основан в края на 19 век - през 1868 година, от терските казаци. Намира се на една от главните улици - булевард \"Ахмат Кадиров\". Районът е посещаван от много туристи, наблизо има кафенета и магазини. \r\n  \r\n \n\t\t\t\t\t\t", "date": "2018.05.20", "title": "УДАР! Нападение срещу църква, има убити и ранени"}
