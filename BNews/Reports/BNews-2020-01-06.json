{"url": "http://www.bnews.bg/article/265130-vse_oshte_se_podgotvya_umartvyavaneto_na_svinete_v_zasegnatiya_ot_chuma_kompleks_v_shumensko", "text": "\n Все още се подготвя умъртвяването на прасетата в заразения с Африканска чума свинекомплекс край село Никола Козлево в Шуменска област. Очаква се да започне утре.  \r\n\r\n Към момента достъпът до обекта остава ограничен, а ветеринарните власти все още разследват как заразата е проникнала сред животните. \r\n\r\n Прасетата ще бъдат загробени на специална площадка, която ще се обезопаси така, че да не бъдат замърсени подпочвените води. \r\n\r\n След това ще започне дезинфекция на свинекомплекса. \r\n \n\t\t\t\t\t\t", "date": "2020.01.06", "title": "Все още се подготвя умъртвяването на свинете в засегнатия от чума комплекс в Шуменско"}
{"url": "http://www.bnews.bg/article/265131-rouan_atkinsan_na_65", "text": "\n Днес Роуън Аткинсън навършва 65 години. Британецът е известен най-вече с ролята си на глуповатия Mистър Бийн, но човекът зад популярния образ е много интелигентен и високообразован. \r\n\r\n Още като ученик се насочва към актьорската кариера, защото открива, че когато е в роля не заеква. Той играе в училище и след това в университета, където го забелязва сценаристът Ричард Къртис. Двамата заедно правят култовия сериал „Черното влечуго“, който е един от най-остроумните и забавни в британската телевизия. \r\n\r\n Актьорската игра го отвежда и до снимачната площадка на филма за агент 007 „Никога не казвай никога“, където Шон Конъри играе ролята на Джеймс Бонд за последен път. Да участва във филм за тайния агент е било отдавнашна мечта за Аткинсън. \r\n\r\n Кариерата му обаче среща и доста трудности, тъй като често му се налага да чува, че е твърде грозен за една или друга роля, или пък за актьор като цяло. По тази причина той решава да създаде свой персонаж и свой сериал. Така се появява легендарният „Мистър Бийн“. \r\n\r\n Благодарение на „Мистър Бийн“ Роуън Аткинсън е един от най-обичаните британски актьори, а ролята му е донесла повече от 130 милиона долара през последните 30 години. \r\n \n\t\t\t\t\t\t", "date": "2020.01.06", "title": "Роуън Аткинсън на 65"}
{"url": "http://www.bnews.bg/article/265133-tri_koli_s_turisti_zakasaha_na_zatvoreniya_pat_buzludzha_shipka", "text": "\n 11 души прекараха няколко часа в снежен капан на пътя Шипка- Бузлуджа. Той е забранен за движение през целия зимен сезон. \r\n\r\n Около час е отнело на спасителите от пожарната да стигнат до бедстващите туристи, сред които и 2-е годишно дете. Няма измръзнали или пострадали. \r\n\r\n Глоба от 2 000 лева очаква нарушителите затова, че не са се съобразили със знаците и са минали по затворения път. \r\n\r\n \"Хората пътували с три коли пътували от хижите на връх Бузлуджа в посока град Добрич, но не са спазили разпоредбите на путните знаци и маркировка. Опитали са се да преминат  по затворения път и закъсват\" - обясни главен инспектор Станимир Тончев -директор на пожарната служба в Казанлък .  \r\n\r\n \"Не видяхме табелата, защото е накриво. Първо ходихме на Бузлуджа, заради вятъра решихме да отидем до Шипка, обаче закъсахме. Благодаря на пожарникарите, че ни помогнаха\", обясниха туристите. \r\n\r\n Хората са евакуирани до град Казанлък, а колите с помоща на доброволци, ще бъдат прибрани в града.  \r\n\r\n \"Колите са били заредени с гориво, температурата горе беше минус 10 градуса и вятъра беше бурен\", посочи още главен инспектор Станимир Тончев.  \r\n \n\t\t\t\t\t\t", "date": "2020.01.06", "title": "Три коли с туристи закъсаха на затворения път Бузлуджа - Шипка\r\n"}
{"url": "http://www.bnews.bg/article/265136-dogan_ocherta_dve_istoricheski_zaslugi_na_dps", "text": "\n Две \"исторически заслуги\" очерта почетният председател на ДПС Ахмед Доган в свое обръщение към структурите на ДПС по случай 30-годишнината на партията. В публикация във Facebook основателят на Движението посочи, че за 30 години партията се е превърнала в \"зрял политически субект със завидно присъствие в обществения живот на страната\". \r\n\r\n Доган отбелязва като водещи заслуги на партията си \"майските събития\" през 1989 г., в които той вижда ускоряване падането на комунистическия режим. За втора \"историческа\" заслуга Доган посочва превръщането на ДПС в \"балансьор на политическия живот\", както и в \"един от гарантите на мирния преход в България\". \r\n\r\n В обръщението си Доган отбелязва още, че \"ДПС е избор на съдба\", като отбелязва, че не съжалява, че я е избрал. \r\n\r\n Въпреки че обичайно почетният лидер на ДПС рядко прави публични изказвания, това е второто му за по-малко от месец след традиционната декемврийска реч от новогодишното тържество на партията. \r\n\r\n Очаква се на 26 април да се избере нов лидер на партията и неин нов Централен съвет. Все още не е ясно дали сегашният председател на партията Мустафа Карадайъ ще има конкуренция за поста през април. \r\n\r\n \r\n\r\n   \r\n \n\t\t\t\t\t\t", "date": "2020.01.06", "title": "Доган очерта две \"исторически заслуги\" на ДПС"}
{"url": "http://www.bnews.bg/article/265127-otbelyazvame_172_godini_ot_rozhdenieto_na_hristo_botev", "text": "\n На 6 януари се отбелязва и 172 години от рождението на поета Христо Ботев. \r\n\r\n Той е роден на 25 декември 1847 г. (нов стил - 6 януари 1848 г.) в гр. Калофер в семейството на даскал Ботьо Петков и Иванка Ботева. \r\n\r\n Първоначално учи в Карлово, където баща му е учител Ботьо. По-късно се завръща в Калофер, продължава учението и през 1863 г. завършва калоферското училище. \r\n\r\n Кулминацията на честванията на годишнината ще е в родния град на Ботев. \r\n \n\t\t\t\t\t\t", "date": "2020.01.06", "title": "Отбелязваме 172 години от рождението на Христо Ботев"}
{"url": "http://www.bnews.bg/article/265132-arestuvaha_balgarin_za_ubiystvo_v_milano", "text": "\n Италианската полиция арестува българин за убийството на възрастна жена в Милано. 22-годишният Дамян Добрев е работил в дома на 90-годишната жертва. По време на спор за пари той ударил жената смъртоностно. Оръжието на убийството е буркан с мармалад, който полицаите намериха в дома на стопанката. \r\n\r\n Българинът бе издирван в продължение на няколко часа. След задържането направил самопризнания. В дома му са намерени предмети и бижута на жертвата. \r\n\r\n От показанията му става ясно, че след като убил жертвата, изпрал дрехите си в нейната пералня, взел парите от портфейла й и отишъл на дискотека. \r\n \n\t\t\t\t\t\t", "date": "2020.01.06", "title": "Арестуваха българин за убийство в Милано"}
{"url": "http://www.bnews.bg/article/265128-desetki_smelchatsi_spasyavaha_krasta_v_tsyala_balgariya", "text": "\n Застудяването, с което започна новата седмица, не помрачи по никакъв начин традицията на Йордановден млади и стари да спасяват хвърления във водата кръст. \r\n\r\n Десетки младежи и мъже - млади и стари, спасяваха кръста в езерото \"Дружба\" в София. \r\n\r\n В Калофер се изви традиционното „Мъжко ледено хоро“, като, отново по обичай, кръстът беше даден на най-малкия участник – 4-годишния Любомир. Около 150 мъже и младежи се хванаха на хорото. \r\n\r\n 27-годишният Александър Николов хвана Кръста на Богоявление в студените морски води при Първа буна на крайбрежната алея във Варна. Младият мъж, който е IT консултант, но и опитен плувец, скача за светинята за трети път. \r\n\r\n Над 60 мъже скочиха за Богоявленския кръст, който беше хвърлен в морските води от Варненския и Великопреславски митрополит Йоан, от катер на Военноморските сили. Най-младият участник бе 12-годишният Максим от СУ \"Димчо Дебелянов\". Най-възрастният отново беше Васил Тепеделенев, който през тази година ще навърши 81 години. По време на ритуала температурата на въздуха бе 2 градуса, а тази на водата 8 градуса. \r\n\r\n 22-годишният студент във Великобритания Яким Георгиев хвана Богоявленския кръст в Бургас. \r\n\r\n 32-ма мъже се включиха в тазгодишния ритуал в Бургас, от които – трима американци. Всеки един от тях, както и подсигуряващите безопасността водолази, получиха благословия от Сливенския митрополит Йоаникий и поздравления от кмета. \r\n\r\n Над 50 пловдивчани скочиха в ледените води на река Марица в Пловдив за Богоявленския кръст, който по традиция бе хвърлен от Пловдивския митрополит Николай. Светинята извади 37-годишният Николай Станков, след което всички смелчаци се хванаха на хоро в реката. \r\n\r\n 25-годишният Теодор Цветков извади кръста на Богоявление в Русе, хвърлен във водите на река Дунав от Русенския митрополит Наум. Общо 11 души участваха в ритуала на Йордановден. Смелчаците бяха на възраст между 20 и 48 години. Температурата на водата бе около 5 градуса. \r\n\r\n Теодор Цветков хваща кръста за трети път в Русе, правил го е веднъж и в Северна Македония. Търси спонсори за участие в състезание по плуване в ледени води през следващия месец. \r\n\r\n В Пазарджик 12-годишният Димитър Спасов извади Богоявленския кръст от водите на Марица. Повече от четиридесет смелчаци се хвърлиха в студените води на реката пред погледите на стотици пазарджиклии, дошли да видят ритуала на Йордановден. \r\n\r\n Димитър Спасов е възпитаник на спортното училище \"Георги Бенковски\" в Пазарджик. Момчето получи благословия от Константийския епископ Яков. \r\n\r\n 27-годишният Калоян Ников извади Богоявленския кръст от река Тунджа в Ямбол. В ритуала по \"спасяването\" на светинята се включиха още десет млади мъже. \r\n\r\n 28-годишният Васил Буков от 101-ви Алпийски полк хвана кръста на Йордановден в Смолян. В ледените води на реката скочиха трима военнослужещи, но най-бърз сред тях се оказа Васил. \r\n\r\n Симеон Димитров от Казанлък улови Богоявленския кръст във водите на Шуменското езеро. Заедно с него във водата скочиха още 15 мъже. Хвърлянето на кръста се извършва за втора година, след като през миналата година традицията беше възстановена сред над 20-годишна пауза. \r\n \r\nДимитров е курсант във Военния факултет. Той беше поздравен от кмета, който му връчи и парична награда. \r\n\r\n 23-годишният Стефан Ноев извади за трети път Богоявленския кръст от водите на Старата река в Казанлък. Младият мъж скача за кръста за седми път, като в три от тях го е уловил. Първото му участие в ритуала е, когато е едва на 15 години, тогава и за първи път той хваща кръста. \r\n\r\n Общо 42 млади мъже и юноши се включиха в Богоявленския ритуал тази година. Най-малкият от тях е 12-годишният Петър Матеев, а най-възрастният 49-годишният Христо Христов. Трима мъже с името Йордан се съревноваваха за кръста, като единият от тях – Йордан Йорданов, скача за 21-ви път. \r\n \n\t\t\t\t\t\t", "date": "2020.01.06", "title": "Десетки смелчаци спасяваха кръста в цяла България"}
{"url": "http://www.bnews.bg/article/265135-trima_sa_zadarzhani_za_smartta_na_balgarskiya_futbolen_fen_v_solun", "text": "\n Трима души са задържани от гръцките власти във връзка със смъртта на 28-годишен български футболен фен в неделя вечер в Солун, съобщи гръцкото издание \"Елефтерос типос\", цитирано от БТА. \r\n\r\n Българинът загина, след като беше нападнат от привърженици на ПАОК и при опит да избяга беше прегазен от автомобил. \r\n\r\n Според информацията на гръцкото издание за участие в инцидента са задържани двама мъже на 24 и 26 години. Полицията е задържала и 26-годишна жена, която няма връзка със сблъсъка между групите футболни запалянковци, но се твърди, че е управлявала автомобила, който е блъснал българина. \r\n\r\n \"Елефтерос типос\" съобщава, че жертвата е пристигнала в Солун заедно с девет свои приятели, привърженици на \"Ботев\" (Пловдив), за да гледат съботния мач между местните отбори \"Арис\" и ПАОК. \r\n\r\n В неделя десетимата българи, които подкрепяли \"Арис\" и носели шапки и фланелки на отбора, седели в кафене в центъра на Солун. Там те били забелязани от група от около 20 души, въоръжени с лостове, които ги нападнали. 28-годишният българин се опитал да избяга, но бил застигнат от нападателите, които му нанесли побой и го оставили окървавен на пътното платно. \r\n\r\n Водачката на преминаващ автомобил не разбрала какво се случва и преминала с колата си върху тялото на жертвата. Все още се очаква съдебно-медицинска експертиза, която да установи дали смъртта му е причинена от автомобила или от побоя, който му е бил нанесен. \r\n \n\t\t\t\t\t\t", "date": "2020.01.06", "title": "Трима са задържани за смъртта на българския футболен фен в Солун"}
{"url": "http://www.bnews.bg/article/265129-desetki_hilyadi_po_ulitsite_na_teheran_za_pogrebenieto_na_kasem_syuleymani", "text": "\n Хиляди души изпълниха улиците на иранската столица Техеран за погребението на генерал Касем Сюлеймани. \r\n\r\n Считаният за втори човек след Аятолах Али Хаменей беше убит при американска безпилотна атака край международното летище в Багдад. \r\n\r\n Военачалникът беше уважавана фигура в своята страна. \r\n\r\n На церемонията, на която се чуха заплахи за отмъщение, беше водена от върховния духовен лидер Али Хаменей, в присъствието на иранския президент Хасан Рухани и наследника на убития генерал - Есмаил Гаани. \r\n\r\n Сулеймани ще бъде погребан утре в родния си град. \r\n\r\n Убийството на Сюлеймани доведе до сериозна ескалация между Техеран и Вашингтон. Иран се закани на ответен удар, а от Белия дом заявиха, че ще отговорят в размери, които „Иран не е виждал“. \r\n\r\n Вчера беше съобщено, че Техеран няма да спазва ограниченията за обогатяване на уран, складирането му или изследванията по силата на Международното ядрено споразумение, подписано през 2015 г. \r\n\r\n Страната все пак ще продължи да сътрудничи, както досега с Международната агенция за атомна енергия. \r\n \n\t\t\t\t\t\t", "date": "2020.01.06", "title": "Десетки хиляди по улиците на Техеран за погребението на Касем Сюлеймани"}
{"url": "http://www.bnews.bg/article/265120-zashto_imeto_na_pleven_se_asotsiira_s_italianskiya_bokluk_a_se_premalchava_tova_na_kovachki", "text": "\n Плевен влезе в новините на всички медии заради складираните тук отпадъци. Скоростно пристигна главният секретар на МВР и обяви, че е „постъпила информация за нередности при съхранението на внесени от Италия отпадъци на площадка в Плевен”. Пак според  него, „до момента са установени нарушения на изискванията по съхранението и преработката, но няма опасност за здравето на хората”.  На което читател на „Плевен прес” изпрати коментар: „ А Вие как установихте ,че отпадъците не са вредни ,като все още не е направен анализ?! Вечер на „Дружба” не се диша от задушлива миризма на горене на пластмаса…какво криете?!” \r\n\r\n Изпратили сме запитване до местните институции за този факт и ще публикуваме отговора им. Но това, което буди тревога е мълчанието около имената на бизнесмени, чиито фирми работят с отпадъци и тяхната преработка. Както и на министрите, с чиито подпис се издават разрешителните и лицензиите. \r\n\r\n Първата спирка на внесения в България евро боклук е пристанището в Бургас. А то се стопанисва от братята Домусчиеви. От пристанището в Бургас жп композициите скоростно се изстрелват към вътрешността на страната и ТЕЦ-овете на Ковачки. Същият е обвързан с разследвания в Италия за незаконен трафик на отпадъци Серджо Гозза чрез фирмата Ecoexport S.r.L.Въпросният Гозза от години доставя боклук за изгаряне в България и Румъния. Само че, в Румъния е спрян, докато в България проблеми няма и институциите си затварят очите, пише Биволъ. За да гори италианския боклук, Ковачки е получил удостоверение от българските власти, че разполага с площадки, лиценз и разрешение за „преработване” на съответните количества боклук. Такива площадки Ковачки има в страната, в т.ч. и в Плевен, където неговото име не фигурира директно. \r\n\r\n Бизнесът с горене на боклук е печеливш, защото държавата изкупува електроенергията на ТЕЦ-овете на преференциални цени. При 17 ст. на киловатчас /без ДДС/ се генерират около 40 млн. лева годишно над борсовата цена на тока. Така се печели веднъж от преференциалните цени, на които се изкупува произведената от ТЕЦ-овете енергия и втори път, от отпадъците, за които им се плаща, за да ги изгарят. За сметка на замърсяването на въздуха и щетите за здравето на хората. \r\n\r\n В Плевен обаче инвестиционните предложения за горене на отпадъци удрят на камък. За сега. Според в-к „Капитал” Ковачки е най-големия играч на пазара за електроенергия с неговите осем ТЕЦ-ове, в т.ч. и плевенският. От продажбите на ток реализирва почти 600 млн. лева приходи. Ковачки е основен доставчик на електроенергия за БДЖ, метрото, Министерски съвет и Народното събрание. \r\n\r\n Това вече обяснява много неща. Включително и шумотевицата около италианския боклук в Плевен. МВР отчита „нередности при съхранението на внесени от Италия отпадъци”. И нито дума кой ги е внесъл, кога и с какви разрешителни, чии имена стоят под тях и т.н.? И нито дума за братя Домусчиеви и Христо Ковачки. \r\n \n\t\t\t\t\t\t", "date": "2020.01.06", "title": "Защо името на Плевен се асоциира с италианския боклук, а се премълчава това на Ковачки ?"}
{"url": "http://www.bnews.bg/article/265122-mazhat_na_elena_yoncheva_zazhivya_s_mlada_lyubovnitsa", "text": "\n Политическата кариера на бившата журналистка Ерена Йончева потръгна, но от една година личният и живот търпи сериозна криза. Тя официално се раздели с бащата на сина си- архитект Пламен Тодоров заради изневяра от негова страна. С днешна дата прелюбодеецът живее с новата си фаворитка Виктория, която е едва на 27 години.  \r\n\r\n Зaпoзнaти твърдят, чe в нaчaлoтo нa лятoтo Eлeнa изгoнилa Плaмeн c грaндиoзeн cкaндaл. Тoгaвa дoбрoжeлaтeли я ocвeдoмили, чe мъжът ѝ e прeминaвaл грaницитe нa блaгoприличиeтo, пoявявaйки ce нa публични мecтa c любoвницaтa cи. C тoвa чaшaтa нa търпeниeтo ѝ прeлялa – рaзгнeвeнa, Йoнчeвa му cъбрaлa бaгaжa в някoлкo caкa и ги изхвърлилa прeз тeрacaтa нa дoмa им. \r\n\r\n Eврoдeпутaткaтa и бившa журнaлиcткa oтдaвнa пoдoзирaлa, чe Плaмeн имa другa жeнa, нo прeдпoчитaлa дa cи зaтвaря oчитe и дa ce cъcрeдoтoчи върху пoлитичecкaтa cи кaриeрa. Cкoрo oбaчe пoлoжeниeтo излязлo извън кoнтрoл и нaмecaтa ѝ билa нaлoжитeлнa. Aрхитeктът хлътнaл дo уши пo любoвницaтa cи и бeз никaкъв cвян я прeдcтaвял прeд приятeли и рoднини. Двaмaтa ca кoлeги и eжeднeвнaтa рaбoтa пo рaзлични прoeкти ги cближилa, нo oтнoшeниятa им прeминaли грaницaтa нa cтрoгoтo прoфecиoнaлнo oбщувaнe. \r\n\r\n Хoрa oт oбкръжeниeтo нa Тoдoрoв издaвaт, чe cлeд рaздялaтa c Eлeнa тoй зaживял c млaдaтa Виктoрия пoд eдин пoкрив. Тoвa cъвceм вбecилo Йoнчeвa, кoятo взeлa 3-гoдишният им cин Тeoдoр cъc ceбe cи в Брюкceл и oт яд нaпълнo oгрaничилa кoнтaктитe c бaщa му. Дeтeтo билo зaпиcaнo в eлитнa дeтcкa грaдинa в бeлгийcкaтa cтoлицa и пo думитe нa Eлeнa ce чувcтвaлo oтличнo. Плaмeн ce oпитвaл дa oмилocтиви бившaтa и дa oргaнизирa пo-чecти cрeщи c хлaпeтo, aлa тя билa нeпрeклoннa и измиcлялa рaзлични oпрaвдaния, зa дa ги oтмeня – ту мoмчeнцeтo билo бoлнo, ту нe иcкaлo дa пътувa дo Бългaрия, ту нeщo другo... Зaceгa aрхитeктът нe жeлaeл биткaтa им дa влизa в cъдeбнaтa зaлa, нo aкo ce нaлoжeлo щял дa ce cтигнe и дoтaм. \r\n  \r\n\r\n Близки дo eврoдeпутaткaтa oбaчe прeдпoлaгaт, чe в cкoрo врeмe тя щe oмeкнe и щe прeглътнe oгoрчeниeтo и рaзoчaрoвaниeтo oт изнeвярaтa. Връзкaтa нa Плaмeн Тoдoрoв и Йoнчeвa зaпoчнa прeди цeли 10 гoдини и прeминa прeз мнoгo изпитaния. \r\n\r\n Тя зaбрeмeня нa прeдeлнaтa възрacт oт 52 г. cлeд някoлкo oпитa инвитрo в чужбинa, нo пoявaтa нa бeбeтo нe уcпя дa я прeвърнe в крoткa дoмaкиня. Мaлкo cлeд рaждaнeтo бившaтa пoлoвинкa нa Ceргeй Cтaнишeв рeши, чe щe грaди пoлитичecкa кaриeрa и мaкaр чe пocтигнa уcпeхи в тaзи oблacт, тoвa ce cлучи зa cмeткa нa личния ѝ живoт. \r\n\r\n Пoкрaй рaбoтoхoлизмa ѝ пocтрaдaхa oтнoшeниятa c Плaмeн, зaщoтo двaмaтa пoчти нe ce зacичaли в oбщия им дoм, a кoгaтo тoвa ce cлучвaлo - дoри нe рaзгoвaряли. Някoгa Йoнчeвa бe нeрaздeлнa c бaщaтa нa cинa cи, нo нa връзкaтa им вeчe e в иcтoриятa, a крaят ѝ нacтъпи c гръм и тряcък, пишe тaблoидът. \r\n\r\n   \r\n \n\t\t\t\t\t\t", "date": "2020.01.06", "title": "Мъжът на Елена Йончева заживя с млада любовница! "}
{"url": "http://www.bnews.bg/article/265114-praznuvame_bogoyavlenie_krashtenieto_na_hristos", "text": "\n\r\nДнес православната църква празнува Богоявление - един от най-големите и най-древните християнски празници. \r\n\r\nТова е денят, в който Йоан Кръстител кръщава Иисус Христос в река Йордан. След тайнството хората видели с очите си християнското триединство на Отец (гласа), Дух (гълъба, кацнал на рамото на Христос) и Син (земния човек) и започнали да вярват, затова денят се нарича още Богоявление. \r\nЗа християните през нощта срещу Богоявление небето се отваря, но чудото може да бъде видяно само от праведните. Пожеланото с молитва, когато небесата се отворят, се сбъдва. \r\n\r\nНа този ден се служи Златоустова света Литургия, след която, придружен от тържествено шествие, свещеникът отива до река или водоем и хвърля кръста във водата. По традиция нечетен брой момчета се хвърлят, за да го хванат. Смята се, че който първи го улови, ще бъде здрав и ще има щастлива година. \r\n\r\nСмята, се че болните, ако се измият с вода от мястото, където е изваден кръстът, ще оздравеят. \r\n\r\nС кръщаването на водата светът се пречиства и става безопасен за хората, твърдят етнографи. \r\n\r\nВ народната традиция празникът се нарича още Водици, Водокръщи, Мъжки Водици. \r\n\r\nСпоред поверията дните преди този ден са смятани за опасни - предците ни са вярвали, че по земята бродят караконджули и демони. Затова се наричат \"мръсни дни\", \"поганци\", \"караконждуви дни\". \r\n\r\nДнес имен ден празнуват носещите имената Йордан, Богдан, Йорданка, Данчо, Данка, Борил, Богомил, Бистра, Найден, Божидар, Божидара и техните производни \n\t\t\t\t\t\t", "date": "2020.01.06", "title": "Празнуваме Богоявление – кръщението на Христос"}
{"url": "http://www.bnews.bg/article/265134-merkel_shte_se_sreshtne_s_putin_za_krizata_v_blizkiya_iztok", "text": "\n Канцлерът на Германия Ангела Меркел ще направи на 11 януари работно посещение в Русия по покана на руския президент Владимир Путин, предаде БТА. \r\n\r\n В съобщението на пресслужбата на Кремъл се казва, че ще бъдат обсъждани актуални въпроси на международната политика, включително \"ситуацията в Сирия и Либия, засилването на напрежението на Близкия Изток в резултат на американския удар по летището на Багдад на 3 януари\" , както и уреждането на конфликта в Украйна. \r\n \n\t\t\t\t\t\t", "date": "2020.01.06", "title": "Меркел ще се срещне с Путин за кризата в Близкия Изток"}
{"url": "http://www.bnews.bg/article/265116-kongresat_kam_tramp_nyamate_pravomoshtiya_na_diktator", "text": "\nПравната комисия към Камарата на представителите в американския Конгрес призова президента Доналд Тръмп да прочете закона за правомощията при военни действия, за да се увери, че няма власт на диктатор. \r\n\r\nТака членовете на комисията отговориха на публикация на Тръмп в Туитър, в която той написа, че съобщението му в социалната мрежа служи като известие към Конгреса за евентуални бъдещи удари срещу Ирак. \r\n\r\nВ постинга си Тръмп казва, че от законова гледна не е необходимо да известява конгресмените, но все пак е написал съобщението. \r\n\r\nВ отговор правната комисия публикува изявление, в което се отбелязва, че служи да напомни за това, че военните правомощия принадлежат на Конгреса съгласно конституцията на Съединените щати. \r\n\r\n\"И за това, че би трябвало да прочетете закона за правомощията при военни действия. И че не сте диктатор.\" - обръщат се конгресмените към президента. \n\t\t\t\t\t\t", "date": "2020.01.06", "title": "Конгресът към Тръмп: Нямате правомощия на диктатор"}
{"url": "http://www.bnews.bg/article/265125-skorostta_na_vyatara_v_sliven_dostiga_nad_122_km_ch", "text": "\n Скоростта на вятъра в Сливен достига над 122 км/ч, съобщи пред БТА Снежана Кънева, началник на общинския отдел \"Сигурност и управление при кризи\". \r\n\r\n По думите на Кънева обстановката е сложна, като силният вятър е съборил дървета, пречупил е клони, паднали са огради на различни обекти, счупени са стъкла, съборени са керемиди, елементи от коледната украса на града. Нанесени са поражения на три светофарни уредби в града и в момента има висящи елементи от тях, които се демонтират. Разрушен е бил откритият пазар на пътя край село Калояново. Има единични сигнали за прекъснато електричество във вилната зона на града, както и в селата Бинкос, Блатец, Тополчане. \r\n\r\n Няма затворени пътища, няма пострадали хора. Екипи на електропреносното дружество и на общинския отдел работят по отстраняване на щетите. \r\n\r\n Според прогнозата вятърът ще продължи през целия ден, както и утре, допълни Снежана Кънева. \r\n \n\t\t\t\t\t\t", "date": "2020.01.06", "title": "Скоростта на вятъра в Сливен достига над 122 км/ч"}
{"url": "http://www.bnews.bg/article/265121-geshev_otmeni_sreshtata_s_ninova_za_vodnata_krizata_v_pernik", "text": "\n Днес, 6 януари 2020 г., главният прокурор Иван Гешев трябваше да проведе среща с председателя на Парламентарната група „БСП за България“ Корнелия Нинова по нейно искане и с оглед на заявеното й желание да предостави информация от значение за водените разследвания по повод водната криза в гр. Перник. Това съобщават от пресцентъра на Прокуратурата на Република България. \r\n  \r\nПоради публично заявеното намерение да бъде проведен брифинг в гр. Перник от председателя на ПГ „БСП за България“ г-жа Нинова, с основна тема – срещата в Прокуратурата на Република България, същата беше отменена от главния прокурор. \r\n \r\nПрокуратурата на Република България няма да позволи да бъде използвана за постигане на политически цели и в нарушение на конституционно регламентираните й правомощия, независимо от политическия субект. \r\n \r\nПо всяка информация или сигнал за извършено престъпление, ПРБ ще извърши проверка и ще предприеме необходимите действия, съгласно българското законодателство.  \r\n  \r\nПри заявена необходимост за предоставяне на информация от значение за упражняване на парламентарните правомощия на народните представители, поради значимостта и обществения отзвук на проблемите с водоснабдяването на населението в района на Община Перник, главният прокурор на Република България има готовност да предостави на Народното събрание обобщени данни за предприетите действия, след съгласуване с наблюдаващите прокурори (по реда на чл. 198, ал. 1 от НПК и съгласно Решение на Конституционния съд от 06.06.2017 г., к.д. 15/2016 г.). \r\n  \r\nСъзнавайки своята отговорност към българските граждани, Прокуратурата на Република България периодично ще информира обществото за напредъка по взетите на специален надзор от прокурор от ВКП разследвания, допълват от пресцентъра на Прокуратурата на Република България. \r\n \n\t\t\t\t\t\t", "date": "2020.01.06", "title": "Гешев отмени срещата с Нинова за водната кризата в Перник"}
{"url": "http://www.bnews.bg/article/265126-boy_i_skandali_v_parlamenta_vav_venetsuela_video", "text": "\n Хаос в Народното събрание на Венецуела. Председателят на парламента и лидер на опозицията Хуан Гуайдо не беше пуснат в сградата. Спряха го полицаи със щитове. Гуайдо дори се опита да прескочи оградата, но униформените не му позволиха да влезе. \r\n\r\n Вътре в залата бившият му съюзник Луис Пара се обедини с управляващите социалисти и се обяви за нов председател на парламента. \r\n\r\n Опозицията нарече ставащото „фарс” и се опита да свали Луис Пара от трибуната. Той пък се обяви за победител с мегафон в пленарната зала. \r\n\r\n Президентът на Венецуела Николас Мадуро побърза да нарече Пара \"новият председател на парламента\". Той обяви избора за законен и определи тези, които не го признават, като \"империалисти\". \r\n\r\n \r\n\r\n   \r\n \n\t\t\t\t\t\t", "date": "2020.01.06", "title": "Бой и скандали в парламента във Венецуела(ВИДЕО)"}
{"url": "http://www.bnews.bg/article/265124-poslanitsite_na_nato_na_speshna_sreshta_zaradi_krizata_v_blizkiya_iztok", "text": "\n Посланиците на НАТО ще проведат извънредно заседание в централата в Брюксел, съобщава БГНЕС. Новината идва след ескалацията на напрежението в Близкия изток заради убийството на иранския генерал Солеймани. \r\n\r\n „Северноатлантическият съвет ще разгледа ситуацията в региона\", заяви служител на НАТО. \r\n\r\n „Генералният секретар реши да свика срещата на посланиците на НАТО след консултации със съюзници\", каза още той. \r\n\r\n \r\n \n\t\t\t\t\t\t", "date": "2020.01.06", "title": "Посланиците на НАТО на спешна среща заради кризата в Близкия изток"}
{"url": "http://www.bnews.bg/article/265119-korneliya_ninova_provali_sreshtata_s_glavniya_prokuror_planirala_da_trupa_politicheski_divident", "text": "\n Корнелия Нинова провали срещата с главния прокурор Иван Гешев, след като стана ясно, че ще я ползва за политически цели. Това става ясно от официално съобщение на прокуратурата. \r\n\r\n \"Днес главният прокурор Иван Гешев трябваше да проведе среща с председателя на Парламентарната група „БСП за България“ Корнелия Нинова по нейно искане и с оглед на заявеното й желание да предостави информация от значение за водените разследвания по повод водната криза в Перник. \r\n\r\n Поради публично заявеното намерение да бъде проведен брифинг в Перник от председателя на ПГ „БСП за България“ г-жа Нинова, с основна тема – срещата в Прокуратурата на Република България, същата беше отменена от главния прокурор\", се казва в съобщението на прокуратурата.  \r\n\r\n Оттам са категорични, че прокуратурата на Република България няма да позволи да бъде използвана за постигане на политически цели и в нарушение на конституционно регламентираните й правомощия, независимо от политическия субект. \r\n\r\n \"По всяка информация или сигнал за извършено престъпление, ПРБ ще извърши проверка и ще предприеме необходимите действия, съгласно българското законодателство. \r\n\r\n При заявена необходимост за предоставяне на информация от значение за упражняване на парламентарните правомощия на народните представители, поради значимостта и обществения отзвук на проблемите с водоснабдяването на населението в района на Община Перник, главният прокурор на Република България има готовност да предостави на Народното събрание обобщени данни за предприетите действия, след съгласуване с наблюдаващите прокурори (по реда на чл. 198, ал. 1 от НПК и съгласно Решение на Конституционния съд от 06.06.2017 г., к.д. 15/2016 г.). \r\n\r\n Съзнавайки своята отговорност към българските граждани, Прокуратурата на Република България периодично ще информира обществото за напредъка по взетите на специален надзор от прокурор от ВКП разследвания\", разкрива още пресцентърът на главния прокурор. \r\n \n\t\t\t\t\t\t", "date": "2020.01.06", "title": "Корнелия Нинова провали срещата с главния прокурор - планирала да трупа политически дивидент"}
{"url": "http://www.bnews.bg/article/265123-moreto_v_sozopol_izhvarli_tyaloto_na_42_godishna_zhena", "text": "\n Морето в Созопол изхвърли тялото на 42-годишна жена, съобщиха от полицията в Бургас. Тя е излязла вчера около 19 часа и не се е прибирала. \r\n\r\n Сигнал за изчезването й е подал нейният съпруг. Тази сутрин тялото на жената е било открито на централния плаж в курортния град. \r\n\r\n Причините за трагедията се изясняват. \r\n \n\t\t\t\t\t\t", "date": "2020.01.06", "title": "Морето в Созопол изхвърли тялото на 42-годишна жена"}
{"url": "http://www.bnews.bg/article/265117-politicheskata_kasta_e_vinovna_za_pozharite_v_avstraliya", "text": "\n Икономическият експерт Стийв Кийн посочва, че Австралия е доминирана от политическа каста, която омаловажава климатичните промени. „Те отказват да променят курса си с довода, че Австралия била отговорна само за 1,3% от излъчваните в света емисии въглероден диоксид. При сегашните катастрофални пожари обаче австралийците започват да разбират, че Австралия може да е първата жертва на климатичните промени, посочва експертът. Самият той живее в Лондон, но семейството му живее в Сидни – затова бушуващите там пожари се превръщат в заплаха, която го засяга лично. Стийв Кийн следи всяка сутрин новините за бедствието в Австралия. Той казва, че досега не е преживявал пожари в подобни измерения. \r\n\r\n Поминъкът на мнозина е застрашен \r\nСпоред изследване на НАСА, вследствие на сегашните горски пожари в Австралия в атмосферата са изхвърлени над 250 милиона тона въглероден диоксид – близо половината от количеството, което обикновено се изхвърля в цяла Австралия за година. Експерти смятат, че борбата срещу замърсяването на въздуха само в Сидни струва близо 30 милиона евро на ден. Здравните експерти предупреждават, че разходите за лечение на заболявания на дихателните пътища ще нараснат значително. \r\n\r\n Облаците пепел се разпростират до отдалечената на 2000 километра Нова Зеландия. Цените на хранителните продукти се покачват. Застрашена е реколтата на австралийските лозари. Димът от пожарите нанася поражения и на земеделските култури. А фермерите се притесняват за своите животни. В цели градове и села поминъкът на хората е застрашен. \r\n\r\n Горските пожари, които бушуват в Австралия, генерират толкова много горещина, че създават собствени климатични системи, включително и сухи светкавични бури и огнени торнада. Това предупреди в събота противопожарната служба на щата Нов Южен Уелс, цитирана от „Ройтерс“. \r\n\r\n В текста се посочва и конкретното място на горящите храсти, дървета и изсъхнали треви – на по-малко от 300 км южно от Сидни. \r\n„Над пожара Къроуън пламъците са оформили гръмотевична буря. Ситуацията е много опасна. Следете положението около вас и предприемайте съответните действия“, се казва в инструкциите на службата, разпространявани в социалните мрежи. \r\n\r\n Причина за появата на редкия климатичен феномен е сформирането на така наречените „огнедишащи облаци“. Те са подобни на познатите ни купесто-дъждовни облаци, но са предизвикани от наличието на изключително много изгорели газове в атмосферата, пише Ройтерс. Тези облаци влияят на пожарите на земята по непредвидими начини, което прави ситуацията още по-трудна за овладяване. \r\n \n\t\t\t\t\t\t", "date": "2020.01.06", "title": "Политическата каста е виновна за пожарите в Австралия"}
