{"url": "http://www.bnews.bg/article/245159-tramp_shte_se_sreshtne_s_tereza_mey_i_kralitsa_elizabet_ii", "text": "\n Веднага след Брюксел Тръмп излетя за четиридневно посещение във Великобритания. Където го посрещнаха протести. Още преди да отпътува Тръмп заяви, че не се притеснява от протестите и, че британците го харесват много. И допълни, че Великобритания е доста горещо място в момента. \r\n\r\n По-късно Тръмп ще присъства на официална вечеря с Тереза Мей, а утре предстоят и работните срещи с британския премиер и кралица Елизабет II. Протестите тази вечер са в Лондон и още три града, а най-масовите демонстрации ще бъдат утре. В центъра на Лондон над парламента ще бъде издигнат балон, който представя Тръмп като оранжево плачещо бебе. \r\n \n\t\t\t\t\t\t", "date": "2018.07.12", "title": "Тръмп ще се срещне с Тереза Мей и кралица Елизабет II "}
{"url": "http://www.bnews.bg/article/245140-veselata_vdovitsa_hlopna_kepentsite_na_granda", "text": "\n За първи път това лято Гранд хотелът в курорта „Константин и Елена“ няма да работи през лятото, научи HotArena. \r\n\r\n Собственичката Дарина Павлова го е затворила за ремонт, който може да продължи три години, споделя служителка. Грандхотелът  е почти на 45 години, но днес огромната сграда е пуста, работи само паркингът. Още през 2016г., собствениците планираха голям ремонт. Чорбаджиите всъщност са широко известни – наследници на създателя на „Мултигруп“ и най-вече жена му Дарина Павлова. \r\n\r\n През 1995 „Мултигруп“ придобива 49% от Гранда. Сега варненци съжаляват, че няма къде да си пият кафето и да топнат дупе в минералния басейн. Красивата Дарина обаче предпочита да летува извън България. Тази година тя започна почивката си от Ла Мадлена, където бе с приятелка. В началото на 2018 пък танцува на карнавала в Рио де Жанейро, пише „България днес“. \r\n \n\t\t\t\t\t\t", "date": "2018.07.12", "title": "Веселата вдовица хлопна кепенците на Гранда"}
{"url": "http://www.bnews.bg/article/245145-naglo_gala_osadi_na_12_bona_zhurnalistkata_koyato_obidi_v_efir", "text": "\n Журналистка бе обидена в национален ефир от Гала, но вместо да бъде овъзмездена от съда, бе... осъдена да плати разноските по делото, които възлизат на колосалните 12 000 лева, научи HotArena. За поредния нашенски юридически абсурд алармира самата потърпевша Еми Мариянска, която е озадачена от странния развой на делото й с Гала. \r\nПочти преди година водещата на „На кафе” бе осъдена от журналистката Еми Мариянска в наказателно дело от частен характер за обида. Тогава съдът присъди възможно най-лекото наказание за плевенчанката – административно, по чл. 78 от НПК, плюс глоба от 1500 лева. Съдиите така и не пожелаха да присъединят гражданския иск на тъжителката Мариянска, а Гала пое само разходите по делото и се измъкна по терлици. Оказа се обаче, че нещата между двете дами изобщо не са приключили. \r\n„Уикенд” научи от свои източници в кулоарите на Темида, че в задкулисен процес, иницииран по молба на Гала лично до главната прокуратура, съдът е отменил наказанието й. Премахната е и наказателната отговорност за нанесената обида поради изтекла давност, като в присъдата е запазена единствено частта за вината. \r\nАдвокатите на Гала веднага се възползвали от това и предявили претенции за „вреди”. Съдийката, при която било възобновено делото, признала 12 000 лева, които възложила да бъдат изплатени от тъжителката Мариянска. На логичния въпрос: „Как е възможно да бъде наказан тъжителят да плати на осъдения от него”,  правистите отговарят с член 190 от НПК, съгласно който при отмяна на присъдата, или на наказателното производство, разноските се присъждат на тъжителя... \r\nПрипомняме, че драката между Гала и Еми Мариянска започва през 2012 г., когато в студиото на „На кафе” обикновено право на отговор, поискано от Мариянска, се изражда в грозна махленска свада. Журналистката, тогава репортер във в. „Шоу” и сайта „Блиц”, иска да й бъде дадена думата, за да отговори на обиди, отправени към нея, от Сашка Васева дни по-рано в същото предаване. Законът за радио и телевизия допуска тази възможност. Изненадата на Еми обаче е голяма, когато вместо да я оставят да си прочете опровержението, от екипа я нападат. Водещата в прав текст нарича Мариянска „лъжец”, нарича наградата й от СБЖ „Златно перо” „тенекиено перо, потопено в катран” и напуска студиото. Гала претендира, че по неин адрес са писани лъжи и клевети от медиата, в която журналистката работи. Еми обаче отсича, че подписва всеки свой материал, а не го публикува анонимно, и стои зад думите си. \r\nВ студиото Еми Мариянска запазва самообладание, но по-късно прави хипертонична криза от преживения шок и нанесената в ефир пред близо 700 000 зрители обида. За да защити честта си, тя завежда дело срещу Гала. \r\nОт самото начало адвокатите на звездата от Нова телевизия започват да го мотаят, с цел да го извадят от срока на давност. Обидните думи и квалификации, произнесени в ефир, са красноречиви дори за човек без правна култура, но по тях се произнасят куп вещи лица - лингвисти от БАН. Заседанията се точат в продължение на цели 3 години до първата присъда, постановена от съдия Ваня Горанова от СРС. Въпросната съдийка оневинява Гала с мотива, че Еми Мариянска „не е била в предаването, а обидата е присъствена”. Това е невярно, защото Мариянска е в студиото. \r\nСамата съдийка поръчала техническа експертиза за сваляне на диалога от записа. От писмения текст ставало ясно, че в студиото е имало две жени, но... Очевидно съдия Горанова не е искала нито да гледа скандалното шоу, нито да чете сваления текст, а само да оневини Гала. Мариянска обжалвала и делото отива в Софийски градски съд. Там съдиите се произнасят със заключението, че са допуснати „съществени нарушения в правото”. Разкрива се, че Гала се подвизава в правния свят с пет имена. Въпросната проверка се наложила, след като адвокатката й Златка Стефанова, започнала да твърди, че по делото няма подсъдно лице. В жалбата си тъжителката Мариянска била посочила невярна фамилия, настоявала защитничката на популярната водеща. Номерът с имената не минава и Гала, добре известната на всички единствена телевизионна водеща с това име, продължила да е в ролята на подсъдима, като делото отново се връща в Софийски районен съд. \r\nСледващата съдийка - Мила Лазарова, се оказва в още по-трудна за шикалкавене ситуация. Бавенето трябва малко да се забърза, защото по въпроса се е произнесла и инспекторка от ВСС. Делото практически започнало отначало с нови експертизи и нови разпити на свидетели. Минали още 6 заседания. Най-накрая съдия Лазарова се произнесла с осъдителна присъда по чл. 78 а от НПК – административно наказание, което подлежи единствено на порицание и глоба. Гражданският иск на тъжителката Мариянска е отхвърлян от съда на всички инстанции, под претекст уж да не се затруднява делото, а всъщност по-скоро за да не ощети Гала. Осъдената на първа инстанция Гала Будинова обжалвала и делото за втори път отишло на градски съд.  \r\nАдвокатката на водещата прави последен опит да забави делото, като обявява в залата, че иска ново отлагане, защото Гала много искала да присъства, но била служебно възпрепятствана. Делото отново се отлага. Едва 18-то съдебно заседание се е провело в срок - 21 март 2017 г. Подсъдимата Гала присъства и казва последната си дума, че иска да бъде оправдана, защото не смята, че е извършила престъпление. Съдийският състав се оттегля на тайно съвещание. Председателят на състава, в лицето на съдия Манолова, трябва да прочете гласно присъдата. Тя обаче само обявява, че съдът ще се произнесе с решение в срок. До изтичането на давността остават 21 дни, като се има предвид, че за написването на присъдата законът предвижда 15. Съдия Манолова написва „домашното” си чак на 15 юни 2017 г. Тя потвърждава изцяло осъдителната присъда от първа инстанция, без право на обжалване, но на горната дата, т.е. извън срока. \r\nЗакъснението на съда, или по-точно нарушението на съда - ненаписването на присъдата в срок, я прави атакуема. Така се стига до абсурдната ситуация – тъжителят да изплати 12 бона на човека, който публично го е обидил – в случая на Гала. \r\n„Потресена съм от този развой на събитията. Сега пиша протест, ще настоявам и за среща с главния прокурор г-н Цацаров, защото случилото се наистина е потресаващо”, казва Еми Мариянска. В момента тя работи в сайта за култура „Импресио”. \r\n  \r\n \n\t\t\t\t\t\t", "date": "2018.07.12", "title": "НАГЛО! Гала осъди на 12 бона журналистката, която обиди в ефир "}
{"url": "http://www.bnews.bg/article/245154-zhivotnovadi_se_obyaviha_sreshtu_izbivaneto_na_zhivotni_zaradi_chuma", "text": "\n Фермери от Ямболско блокираха за часове пътя към няколко селища. Те не допуснаха ветеринаринарите, дошли да евтаназират 2 хиляди овце по  заповед на Агенцията по безопасност на храните. Акцията е заради зараза от чума по дребните животни. 46 проби от ферми край Болярово са дали положителен резултат за опасната болест. Хората настояват да се направят нови изследвания. Здравите животни да бъдат запазени. А обезщетенията за евтаназираните да са по-високи.  \r\n\r\n „Те като ми вземат животните, трябва и мен да вземат да погребат тогава, 22 години ги създавам тези животни, обектът съм го направил с ей тия две ръце, без една стотинка от държавата да ми помогне\", каза Димитър Панайотов от Шарково. \r\n \n\t\t\t\t\t\t", "date": "2018.07.12", "title": "Животновъди се обявиха срещу избиването на животни заради чума"}
{"url": "http://www.bnews.bg/article/245139-lili_ivanova_tormozi_pensioneri_za_apartament_v_sozopol", "text": "\n Лили Иванова тормози пенсионерска двойка за апартамент на морето. Примата е решила да се обзаведе с нов морски дом и е останала запленена от уникално семейно жилище, което на метри от центъра на Созопол. Певицата отдавна имала апетити към красивото кътче и полага всички усилия, за да убеди настоящите собственици да й го продадат. \r\nСтава дума за просторен апартамент в старинна кооперация, построен на мястото на изключително известна в миналото къща. Имотът има уникален изглед към залива и е на минути от центъра на града. \r\nПримата още от първия миг го харесала, но предлагала на собствениците унизително малка сума — 70 000 лв. В момента дори едностайни имоти в Созопол не могат да се купят за по-малко от 100 000 лв, пише „Ретро”. \r\nЛили обаче била твърдо решена да се уреди с жилището и редовно праща и трети лица да преговарят от нейно име. Пенсионерите обаче били категорични, че за толкова малка цена няма да продадат дома си. \r\nИначе изпълнителката има жилище край Варна, където отсяда поне за седмица през лятото, когато е на концерти. Най-често морският й дом, й служи за почивка между туровете из клубовете по морето. \r\nМеждувременно Лили се е отдала на летни ремонти в столичния си дом. Певицата дори се е изнесла от дома си, като живее на хотел, докато текат ремонтите по апартамента й. \r\n \n\t\t\t\t\t\t", "date": "2018.07.12", "title": "Лили Иванова тормози пенсионери за апартамент в Созопол "}
{"url": "http://www.bnews.bg/article/245138-gringo_se_poti_za_naslednik_v_london", "text": "\n Софи Маринова и Гринго правят пореден опит за бебе. Този път обаче двамата се надяват чудото да се случи на фона на типичния английски климат, тъй като работят за наследник именно в английската столица. \r\n\r\n Двойката е в Лондон, защото Софи има концерт в „Селби център” в петък 13-ти април. Пропуските за шоуто са между 40 и 30 паунда, като по-високата сума дава право на по-предни места и обилно хапване, пише „Телеграф”. \r\nКъм шоуто обаче има и други бонуси. Редом със Софи, на сцената глас ще извият още Гринго и синът на певицата – Лоренцо. Младежът дори засне клип към песента „Парти мишена”, а майка му прави всичко възможно, за да го популяризира. \r\nЛоренцо дори се е изрусил по повод на събитието. И пусна снимки с новата си визия, като се хвали, че се надява да си намери и гадже – руса със сини очи, макар че приема да е и със зелени. \r\nСемейството дори сподели забавни истории от пътуването на Еми Стамболова до Лондон през май тази година. Певицата отишла в ресторант и казала „Гладна съм”, но английският й бил толкова лош, че сервитьорът я попитал турски ли говори. На което, певицата, която не разбрала и дума, отвърнала „Филии с шоколад”. \r\nТова станало през май, когато Стамболова гостува в Лондон с Орхан Мурад. \r\nИначе Софи се забавлява да обикаля из магазините в Лондон. Тя си направи разходка до прочутия „Хародс”, а преди концерта смята да пие кафе в прочуто местно заведение. \r\nОрганизатор на концерта на Маринова в британската столица е Веселин Стоянов. Той се прочу с участието си в комедийния сериал „Сутрешен блок” с Тодор Колев, където играеше плейбой– репортер. \r\n \n\t\t\t\t\t\t", "date": "2018.07.12", "title": "Гринго се поти за наследник в Лондон"}
{"url": "http://www.bnews.bg/article/245156-pravitelstvoto_na_siriya_izdigna_flaga_v_deraa", "text": "\n Правителството на Сирия издигна флага на страната в люлката на революцията от 2011 г. \r\n\r\n Говорител на опозицията заяви пред ливанския \"Дейли стар\", че знамето на Сирия е издигнато в град Дераа - мястото, където започна революцията през 2011 г. \r\n\r\n По-рано днес автомобили на сирийското правителство, придружени от руска военна полиция, влязоха в града, за да направят символичния акт. \r\n\r\n Събитието, според \"Ройтерс\", бележи още една голяма победа на президента на Сирия Башар Асад. \r\n\r\n Кранове на местните власти издигнаха голям пилон в близост до джамията, където бяха организирани големи демонстрации през март 2011 г., които ескалираха до продължаващия вече повече от 7 г. въоръжен конфликт в арабската държава. По време на войната загинаха стотици хиляди хора, а повече от половината население беше принудено да напусне домовете си. \r\n\r\n През последните три години правителството на Асад извоюва поредица от ключови победи с помощта на Русия, Иран и милиции. \r\n\r\n През миналия петък бунтовници в части на провинция Дераа постигнаха споразумение с Дамаск да предадат територията. Други бунтовници, които са обградени в райони на Дераа, все още преговарят с руски военнослужещи за безопасно изтегляне от града, обявиха представители на опозицията. \r\n\r\n Високопоставена руска военна делегация навлезе в контролирания от бунтовниците район в града днес и започна преговори за предаване на контрола на сирийското правителство, поясниха представители на опозицията и свидетел. Около 2000 бунтовници са блокирани в Дераа. \r\n\r\n Дераа беше сцена на протести по време на Арабската пролет през 2011 г. \r\n \n\t\t\t\t\t\t", "date": "2018.07.12", "title": "Правителството на Сирия издигна флага в Дераа"}
{"url": "http://www.bnews.bg/article/245158-nato_pogalna_makedoniya_sas_sila_za_kontrol_na_geopoliticheska_teritoriya", "text": "\n Министерството на външните работи на Русия се оплака, че Македония е погълната от НАТО със сила, подчертавайки, че подобни ходове задълбочават разделението и увеличават напрежението в Европа, информира \"Ройтерс\". \r\n\r\n Вчера лидерите на НАТО поканиха Македония да започне преговори за присъединяване към западния алианс. \r\n\r\n \"Поглъщането на Македония от НАТО със сила само потвърждава, че политиката на отворени врати е самоцел и инструмент за придобиване на контрол над геополитическа територия\", се казва в съобщение на ведомството. \r\n\r\n Междувременно говорителят на ведомството Мария Захарова заяви, цитирана от ТАСС, че НАТО \"не е заинтересовано от обективна оценка на евроатлантическата сигурност\". Според нея реалната цел на военния съюз е да сдържа Русия под пресилен претекст. \r\n\r\n Ние следим всички тези събития. Русия ще анализира резултатите от срещата на върха на НАТО от гледна точка на европейската сигурност, продължи говорителят. \r\n \n\t\t\t\t\t\t", "date": "2018.07.12", "title": "НАТО погълна Македония със сила за контрол на геополитическа територия"}
{"url": "http://www.bnews.bg/article/245149-pritisnaha_wc_ministarat_s_byust_toy_se_oplaka_ot_edrogarda_zhurnalistka", "text": "\n Валери Симеонов пристигна в парламента не за разговор с колегата си Волен Сидеров, а за да представи пред депутатите закона си за забрана на шума. \r\n\r\n WC министърът даде за пример страни като Германия, където законите за шума след 21ч. били строги, а санкциите тежки. Стана масова практика да се сравняваме със страни с блестяща икономика, при които шума е един от малкото проблеми. \r\n\r\n В България съвсем не е така обаче и популизмът и отчитане на някаква дейност със смешни акцийки по черноморието и столицата, са абсурдни на фона на разрухата на страната и наболелите важни проблеми.  \r\n\r\n \"Процесът на работа\" и представянето на закона вървеше гладко, докато Валери Симеонов не възроптя срещу пищна журналистка. \r\n\r\n Симеонов се оплака от натиск от страна на журналисти с пищни форми и се обърна към една от журналистките: \r\n\r\n  „Много ви моля, престанете да ме тормозите! В момента ме натискате с бюста си! Не ми е удобно!“ \r\n\r\n Да очакваме ли предложение за нов закон, който забранява на дамите, надарени от природата да практикуват журналистическа професия и такива да бъдат санкционирани, пречейки на държавниците да вършат работата си?  \r\n\r\n Неоправданият Симеонов стана жертва на едрогърда репортерка и проплака като малко дете! Всеки здравомислещ мъж би бил предоволен от гледката пред себе си, докато нашето вице хленчеше неутешимо!  \r\n\r\n Имаме ли повод да се съмняваме в сексуалната ориентация на Валерко, можем само да гадаем. \r\n \n\t\t\t\t\t\t", "date": "2018.07.12", "title": "Притиснаха WC министърът с бюст! Той се оплака от едрогърда журналистка!"}
{"url": "http://www.bnews.bg/article/245131-veneta_harizanova_si_prisvoi_titlata_mis_yunivars_2013", "text": "\n Симпатичната моделка Венета Харизанова си присвои титлата \"Мис Юнивърс 2013\", като никога не е била нейна носителка. \r\n\"Аз съм носителката на тази корона, и то официално. Не знам Венета Харизанова кога е станала и защо е написала така в представянето си в интернет\", сподели ни най-успешната ни миска Венета Кръстева, цитирана от България днес. \r\nПотърсена с въпроса защо пише, че е нещо, което не е, Харизанова не пожела да отговори. Самата тя през 2011 г. печели националния конкурс \"Мисис България\", вече като омъжена жена, а през 2012 г. става трета на световния конкурс \"Мисис Вселена 2012\" в Ростов на Дон. \r\nВ момента Харизанова се изявява повече като модел, отколкото като дизайнер. Тя разработва и своя собствена линия козметика. Споделя в едно от последните си появявания в публичното пространство, че търси помещение, за да открие и своя клиника по холистична медицина. Тя е била личен асистент на Стивън Сегал, познава се и с Траволта и Де Ниро. Венета Харизанова споделя, че не е разведена, а продължава да живее в брак със своя съпруг - Емил, когото много обича. \r\n \n\t\t\t\t\t\t", "date": "2018.07.12", "title": "Венета Харизанова си присвои титлата „Мис Юнивърс 2013“ "}
{"url": "http://www.bnews.bg/article/245157-sazdadoha_parvoto_3d_tsvetno_rentgenovo_izobrazhenie_na_chovek", "text": "\n Учени от Нова Зеландия извършиха първото 3D цветно рентгеново изображение на човек.  Те използваха техника, която обещава да подобри областта на медицинската диагностика. Това съобщи Европейската лаборатория по физика на CERN, цитирана от БГНЕС.  \r\n\r\n \"Тази техника може да направи по-ясни и по-точни снимки. Това ще помогне на лекарите да поставят на пациентите си по-точни диагнози\", се казва в изявление на CERN.  \r\n\r\n Новото устройство, базирано на традиционния черно-бял рентгенов лъч, включва система за проследяване на частиците, разработена за Големия адронен колайдер на CERN, който през 2012 г. откри неуловимата частица Higgs Boson. \r\n\r\n Технологията позволява да се направят изображения с висок контраст и резолюция. \r\n\r\n Според CERN, изображенията ясно показват разликите между костите, мускулите и хрущялите, както и положението и размера на раковите тумори. \r\n \n\t\t\t\t\t\t", "date": "2018.07.12", "title": "Създадоха първото 3D цветно рентгеново изображение на човек"}
{"url": "http://www.bnews.bg/article/245075-izpisaha_dzhordzh_kluni_sled_katastrofata", "text": "\n Изписаха Джордж Клуни от болницата Йоан Павел II след пътния инцидент вчера. Звездата от Бандата на Оушън си е тръгнал незабелязано от странична врата, за да избегне срещата с журналисти. \r\n\r\n Актьорът пострада след като моторът му се сблъска с мерцедес на път в остров Сардиния, предаде Асошиейтед прес. \r\n\r\n Източник на изданието е обяснил, че нараняванията на актьора не са сериозни. Пострадало е едното му коляно и ще трябва да се лекува 20 дни. \r\n\r\n Пътният инцидент е станал, докато Клуни пътувал с мотоциклета си към снимачната площадка на сериала Параграф 22 по романа на американския писател Джоузеф Хелър. \r\n\r\n Освен че изпълнява една от ролите, той е негов режисьор и изпълнителен продуцент. Инцидентът е станал в близост до курорта Коста Коралина в провинция Олбия. \r\n\r\n Джордж Клуни притежава вила в Италия край брега на езерото Комо. Неведнъж той е засичан да кара, а зад него на мотора да е и съпругата му Амал. \r\n \n\t\t\t\t\t\t", "date": "2018.07.12", "title": "Изписаха Джордж Клуни след катастрофата"}
{"url": "http://www.bnews.bg/article/245150-tramp_ne_ochakvam_mnogo_ot_sreshtata_s_putin", "text": "\n Президентът на САЩ Доналд Тръмп заяви, че няма големи очаквания за срещата с руския си колега Владимир Путин на 16 юли в Хелзинки, предава ТАСС, цитирана от \"Фокус\". \r\n\r\n „Мисля, че отиваме на тази среща без големи очаквания“, заяви Тръмп на пресконференция след края на срещата на високо ниво на НАТО. Той съобщи също, че планира да обсъди с Путин ситуацията в Сирия и Украйна, както и приписваната на Москва намеса в президентските избори на САЩ. \r\n \n\t\t\t\t\t\t", "date": "2018.07.12", "title": "Тръмп: Не очаквам много от срещата с Путин"}
{"url": "http://www.bnews.bg/article/245153-1_mlrd_lv_shte_sa_nuzhni_za_da_ima_tsyala_sofiya_kanalizatsiya", "text": "\n Около 1 млрд. лв. ще са необходими, за да се изгради цялостна канализация на София и това няма как да се случи в рамките на година или две. Това коментира директорът „Експлоатация и поддръжка” в „Софийска вода” Васил Тренев пред журналисти днес. \r\n\r\n Към момента столицата има над 4000 км водопроводна мрежа и 1700 км канализация. В същото време ВиК инвестициите през тази година са 50 млн. лв., от които – 14 млн. лв. за канализация. \r\n\r\n Станев посочи, че Столична община кандидатства за инвестиции по ОП „Околна среда“, като очакванията са около 400 млн. лв. да бъдат вложени във ВиК инфраструктурата, основно в канализация. Той уточни, че местата, в които няма канализация, са извън компактния град – зоните „Бояна“, „Симеоново“, „Драгалевци“, населените места извън София (селата в крайградските райони). \r\n\r\n Експертът отбеляза, че кв. „Манастирски ливади“ има канализация, но тя не е довършена: „Там има няколко основни колектора, върху които в момента разсъждаваме. Те трябва да се изградят, за да могат всички нови постройки да бъдат надеждно свързани към мрежата и да няма там проблеми“. \r\n\r\n „Софийска вода” работи с общината с цел при новите градоустройствени процедури да се предвиждат по-големи диаметри за колектори. \r\n\r\n Изпълнителният директор на дружеството Васил Тренев подчерта, че софиянци пият най-качествената вода в България, която, от своя страна, е на шесто място в Европа по този показател. \r\n \n\t\t\t\t\t\t", "date": "2018.07.12", "title": "1 млрд. лв. ще са нужни, за да има цяла София канализация"}
{"url": "http://www.bnews.bg/article/245152-kak_hranim_detsata_si_tryabva_li_da_stane_nay_loshoto_za_da_izrazim_grazhdanskata_si_pozitsiya_i_da_sprem_nehaystvoto_na_darzhavata", "text": "\n Днес във Фейсбук Любомир Карадимов ни изпрати свой коментар.Той идва по повод поредното безхаберие на управниците на българската държава. Вижте какво ни написа той!  \r\n\r\n \r\n\r\n Здравейте Родители, Да се представя Казвам се Любомир Карадимов 43г. и се занимавам с детско и здравословно хранене от 2001 год., първо като служител в детска кухня, а от 2009 като собственик в подобен кетерин. През 2015 с посредством документална измама съм отстранен от компанията, в която притежавах 50% дял. \r\n\r\n След този тежък инцидент за мен, напускам страната със семейството си и се установявам в Германия. На темата и повода за това обръщение На територията на София има три кухни,които си позволяват да НЕ СПАЗВАТ законите и практиките за детско хранене, а те са ЯН БИБИЯН, ХЕР БЕБЕ и ВЪЛШЕБНИК. В какво се свързва нарушението Въпросните собственици на тези компаний с цел облагодетелстване и увеличаване на печалбите си , си позволяват да предлагат храна на клиентите си от предходния ден, което противоречи на наредба 6 на МС от 2011г. \r\n\r\n Внимание, говорим освен за здравословно и безопастно хранене на децата ни !!!!!! Трябва ли да стане най лошото , за да изразим гражданската си позиция и да спрем това. За да не бъда голословен ще копирам, част от Наредба 6 на МС от 2011 НАРЕДБА 6 от 10.08.2011 г. за здравословно хранене на децата ..... \r\n\r\n Чл. 7. Не се допуска използването и предлагането на храна , приготвена и останала от предишния ден Ако искате още деца за България, ако искате младите да останат да работят тук, ако милеете за България Трябва да спре това и да изразите своето мнение НЕЗАБАВНО. \r\n  \r\n\r\n   \r\n \n\t\t\t\t\t\t", "date": "2018.07.12", "title": "КАК ХРАНИМ ДЕЦАТА СИ? Трябва ли да стане най лошото , за да изразим гражданската си позиция и да спрем нехайството на държавата?! "}
{"url": "http://www.bnews.bg/article/245155-iznasyame_16_po_malko_stoki_za_treti_strani", "text": "\n За периода януари - май 2018 г. износът на България за трети страни намалява с 16.5% в сравнение със същия период на 2017 г. Общата стойност на износа ни за трети страни е 6 050.8 млн. лева. Това сочат данни на Националния статистически институт (НСИ) относно търговията на България с ЕС и трети страни в рамките на първите 5 месеца на 2018 година. \r\n\r\n Най-много стоки изнасяме към Турция, Китай, Сърбия, Македония, САЩ и Русия, които формират 53.4% от износа за трети страни. \r\n\r\n През май 2018 г. износът на България за трети страни намалява с 19.7% спрямо същия месец на предходната година и е в размер на 1 276.4 млн. лева. \r\n\r\n Вносът на стоки от трети страни също намалява за посочения период. Спадът с 1.6%, а общата стойност на вноса ни от трети страни възлиза на 8 514.0 млн. лева. Най-голям е стойностният обем на стоките, внесени от Руската федерация, Турция, Китай и Сърбия. \r\n\r\n През май 2018 г. вносът на България от трети страни се увеличава с 1.0% спрямо същия месец на предходната година и е в размер на 1 801.6 млн. лeвa. \r\n\r\n През периода януари - април 2018 г. износът на България за ЕС се увеличава с 13.8% спрямо същия период на 2017 г. и е в размер на 11 859.3 млн. лева.  \r\nОсновни търговски партньори на България са Германия, Италия, Румъния, Гърция, Франция и Белгия, които формират 68.8% от износа за държавите - членки на ЕС. \r\n\r\n През април 2018 г. износът за ЕС нараства с 16.1% спрямо същия месец на предходната година и е в размер на 2 898.6 млн. лева. \r\n\r\n Вносът на България от ЕС през първите 4 месеца на 2018 година също се увеличава - с 10.5%. Общата стойност на вносът ни от страни членки на ЕС възлиза на стойност 13 021.1 млн. лв. Най-голям е стойностният обем на стоките, внесени от Германия, Италия, Румъния, Испания и Гърция. \r\n\r\n През април 2018 г. вносът на България от държавите - членки на ЕС, нараства с 8.1% спрямо същия месец на предходната година и е в размер на 3 217.6 млн. лева. \r\n \n\t\t\t\t\t\t", "date": "2018.07.12", "title": "Изнасяме 16% по-малко стоки за трети страни"}
{"url": "http://www.bnews.bg/article/245151-prokopiev_i_tsvetan_vasilev_plashtat_za_protesti_sreshtu_borisov_a_slavi_trifonov_spomaga_s_kontserti_i_idei", "text": "\n БиНюз направи собствено разследване относно протеста на българите в чужбина, които се обединиха уж спонтанно за отрицателно време в група във Фейсбук със звучното име \"Против геноцида на Борисов и всички досегашни управляващи мафии\". \r\n\r\n \r\n\r\n Припомняме ви, че те стартираха поредица от протести в България и по света, които макар добре планирани, практически се оказаха пълен провал. \r\n\r\n Протестът им в Лондон събра едва 50, 60 души. Продължението ще се преведе на 15-ти юли пред посолствата и след това в Брюксел. \r\n\r\n Края на протеста ще се сложи в България.  \r\n\r\n БиНюз се свърза с един от неформалните организатори на събитията, с цел да получим повече информация относно тях. \r\n\r\n Няколко пъти беше зададен въпросът дали протестите са спонтанни, или имат \"началник\". Отговор не получихме.  \r\n\r\n Следващото искане от нас беше да докажат, че притежават алтернативно мислене и имат конкретни искания. Организаторът се почувства провокиран и ни предостави такива, които по наши наблюдения оприличихме доста на тези на Слави Трифонов. \r\n\r\n Ето какви са исканията на протестиращите:  \r\n\r\n \r\n\r\n \r\n\r\n \r\n\r\n \r\n\r\n \r\n\r\n \r\n\r\n Подозрителното в случая е, че идеята за протестите се задейства преди и по време на концерта на Слави в Лондон. Какво ли им е обещал? Безплатни билети? \r\n\r\n Небезизвестен е фактът, че шоуменът работи с Цветан Василев и Иво Прокопиев, което ни навежда на мисълта, че вдигането на народа срещу Борисов съвсем не е спонтанно и протестиращите ще приберат прилично възнаграждение за това.  \r\n\r\n \"За партиите - категоричен отказ от приемане като членове лица, участвали в управлението на България.\", гласи една от точките в списъка с искания на протестиращите. Много удобно за господин Трифонов! Подозрително удобно! Сами си направете изводи. \r\n\r\n Веднага след обявяването на протеста, по форуми и социални мрежи, ГЕРБ впрегнаха своите тролове, които се нахвърлиха с обвинения срещу БСП и ДПС. \r\n\r\n БиНюз продължава да следи случая. Очаквайте подробности! \r\n \n\t\t\t\t\t\t", "date": "2018.07.12", "title": "Прокопиев и Цветан Василев плащат за протести срещу Борисов, а Слави Трифонов спомага с концерти и идеи? "}
{"url": "http://www.bnews.bg/article/245143-dnevnata_i_noshtnata_karta_za_gradski_transport_v_stolitsata_veche_v_mobilniya_telefon", "text": "\n От днес дневната и нощната карта за всички линии на градския транспорт вече могат да се купят и ползват чрез мобилен телефон. Нужно е само да се регистрирате с Ваш имейл на sofia.mpass.bg, съобщават от Столичната община. \r\n\r\n След регистрацията влизате в сайта, където виждате двете опции за закупуване на избраната от Вас карта - или чрез дебитна/кредитна карта, или чрез смс към мобилния оператор - цената на картата влиза към месечната сметка за телефон. \r\n\r\n След това ще получите защитен QR код, който е Вашата карта. \r\n\r\n За да влезете в метрото е необходимо да го сканирате на входа за перона. За пътуване в наземния транспорт е необходимо да го покажете при проверка на контрольора. \r\n \n\t\t\t\t\t\t", "date": "2018.07.12", "title": "Дневната и нощната карта за градски транспорт в столицата вече в мобилния телефон"}
{"url": "http://www.bnews.bg/article/245144-brutalno_nepalnoleten_prebi_do_smart_momiche_v_shumensko", "text": "\n Окръжната прокуратура в Шумен задържа за срок до 72 часа непълнолетният И.И., след като е бил привлечен като обвиняем по досъдебно производство за умишлено убийство. \r\n\r\n На 8 юни срещу 9 юни 2018 г. 17-годишният обвиняем заедно с пострадалата Е.Р. и други свидетели по делото се събрали в дома на мъж от село Лятно. \r\n\r\n Почерпили се с алкохол, след което домакинът изгонил пострадалата. Жената отишла до селския магазин, после се върнала отново в къщата. Появата й била забелязана от обвиняемия. Той излязъл на улицата и й нанесъл побой с ритници и юмруци, като я повалил на земята. \r\n\r\n Е.Р. била настанена в болница, но на 26 юни починала вследствие на жестокия побой, информира novavarna.net \r\n\r\n След деянието 17-годишният И.И. и майка му се преместили да живеят в Силистренско. Той е съпричастен и към друго досъдебно производство за нанесена телесна повреда. \r\n\r\n Окръжната прокуратура в Шумен ще внесе искане в Шуменския окръжен съд за вземане на постоянна мярка за неотклонение „Задържане под стража“ спрямо И.И. \r\n  \r\n \n\t\t\t\t\t\t", "date": "2018.07.12", "title": "Брутално! Непълнолетен преби до смърт момиче в Шуменско!"}
{"url": "http://www.bnews.bg/article/245022-sadyat_dzhoni_dep_za_poboy", "text": "\n Актьорът Джони Деп е обвинен в побой над участник в снимачна група, съобщава интернет изданието Пейдж сикс. \r\nИскът в съда в Лос Анджелис е подаден от Грег Брукс, който участвал заедно с Деп в заснемането на филма \"City of Lies\" (Град на лъжи), който трябва да излезе на екран през септември тази година. \r\nИнцидентът е станал през април 2017 година. Тогава Брукс е работил като специалист за избиране на места за снимки. Джони Деп на два пъти го ударил в гърдите и го нагрубил. Това станало след забележка на Брукс за сцена, в която се снимали приятели на актьора. \r\n\r\n Потърпевшият бил принуден да се обърне към полицията. С подадения иск Брукс сега държи да получи и парична компенсация от холивудския идол, чийто размер не се уточнява. \r\n \n\t\t\t\t\t\t", "date": "2018.07.12", "title": "Съдят Джони Деп за побой"}
{"url": "http://www.bnews.bg/article/245146-germaniya_italiya_i_avstriya_shte_nastoyavat_za_sigurni_granitsi_na_es", "text": "\n Германия, Италия и Австрия възнамеряват да работят в по-тясно сътрудничество, за да бъде въведен ред в сегашната ситуация с миграцията в Европейския съюз, заявиха министрите на вътрешните работи на трите страни, цитирани от ДПА. \r\n\r\n \"Несъмнено целта е да накараме Европа да смени предавката\", каза италианският вътрешен министър Матео Салвини след разговори с германския и австрийския си колега, Хорст Зеехофер и Херберт Кикъл в кулоарите на заседанието на Съвета на ЕС по вътрешни работи в Инсбрук. \r\n\r\n По думите на Салвини приоритетите трябва да са следните: опазване на външните граници на Европейския съюз; оказване на подкрепа така, че мигрантите да не предприемат пътувания към Европа; връщане на мигрантите с отхвърлени молби; и подкрепа за спасителните операции на Либия в Средиземно море. \r\n\r\n \"Обединихме се около мнението, че искаме да въведем ред по този въпрос, защото прекалено дълго преобладаваше безредието\", заяви Зеехофер. \r\n\r\n Кикъл каза, че трите страни искат \"да изпратят ясното послание на света и особено на трафикантите, че за в бъдеще вече няма да бъде възможно и не бива да бъде възможно да стъпваш на европейска земя, ако нямаш право на закрила\", предаде Асошиейтед прес. \r\n\r\n Зеехофер посочи, че той и колегите му, и тримата с твърдолинейни позиции за миграцията, искат европейски решения, но допълни, че и \"тримата знаят, че това ще бъде изключително трудна задача\". \r\n\r\n По-рано тази седмица Кикъл влезе в новините с предложение на бежанците да не се позволява да подават молби за убежище в ЕС, посолства на ЕС или в планираните \"платформи за дебаркиране\". \r\n\r\n Вместо това Европейският съюз може да подбере най-уязвимите бежанци в бежански лагери край кризисните региони, заяви той. \r\n\r\n Снощи обаче Кикъл каза, че би било преждевременно този план да се обсъжда днес в Инсбрук. \r\n \n\t\t\t\t\t\t", "date": "2018.07.12", "title": "Германия, Италия и Австрия ще настояват за сигурни граници на ЕС"}
{"url": "http://www.bnews.bg/article/245147-dete_nameri_portfeyl_s_1205_lv_i_go_predade_na_politsiyata", "text": "\n 11-годишен ученик предаде в полицията изгубен портфейл с 1205 лв. и лични документи, съобщиха от МВР. \r\n\r\n Любомир Любомиров от Монтана го намерил в близост до заведение в центъра на града. В него, освен сумата пари, имало и лична карта и шофьорска книжка на 78-годишен мъж от монтанското село Расово. \r\n\r\n Момчето съобщило на баба си и заедно предали портфейла в Районното управление на МВР в Монтана. \r\n\r\n За постъпката си Любомир е получил благодарствено писмо от директора на Областната дирекция на полицията в града, а собственикът на портфейла му благодарил. \r\n\r\n   \r\n \n\t\t\t\t\t\t", "date": "2018.07.12", "title": "Дете намери портфейл с 1205 лв. и го предаде на полицията"}
{"url": "http://www.bnews.bg/article/245065-bivshata_na_krisko_nyama_da_se_omazhvam", "text": "\n Моделката опроверга слухове„Няма да се омъжвам. Не е истина, но се надявам Живко да е човекът, който един ден ще ми поиска ръката”, заяви Ася Капчикова по повод на слуховете, че вдига сватба \r\nТя сподели, че не мисли за семейство и деца, заявявайки, че е щастлива, влюбена, но в момента семейството далеч не е на преден план за нея. \r\nАся се оплака, че освен да я вкарват в семейната академия без време, също така е била жертва на поне 10 скандала без реална причина, пише „Телеграф”. \r\nБившата на Криско споделя още, че се грижи за тялото си и полага изключително много труд във фитнес залата. Затова не вижда проблем, че се хвали с резултата в разгорещени кадри в мрежата. \r\n  \r\n \n\t\t\t\t\t\t", "date": "2018.07.12", "title": "Бившата на Криско: Няма да се омъжвам!"}
{"url": "http://www.bnews.bg/article/245135-zlatko_dalich_momchetata_mi_ne_sa_normalni_tova_e_istoriya", "text": "\n \"Поздравявам момчетата. Те не са нормални! Аз нищо не направих. Те направиха всичко! Това, което направиха е истинска фантазия - как само тичаха на терена\". Това каза треньорът на хърватския национален отбор Златко Далич минути след като тимът се класира за финала на Световното първенство по футбол 2018. \r\n\r\n Пред близо 78 000 зрители на стадион „Лужники“ в Москва „шахматистите“ се наложиха с 2:1 след продължения над състава на Англия и по този начин записаха най-големия футболен успех в цялата история на страната. Преди днешния мач най-доброто постижение на хърватите на световни финали бе третото място на Мондиала във Франция през 1998 година. \r\n\r\n \"Вървим бавно. Все още не сме спрели. Това е история. Оставаме в Москва. Ако Господ реши, ще бъдем световни шампиони\", каза още Делич. \r\n\r\n В спора за титлата в неделя, отново на „Лужники“, тимът на Златко Далич ще се изправи срещу състава на Франция. \r\n \n\t\t\t\t\t\t", "date": "2018.07.12", "title": "Златко Далич: Момчетата ми не са нормални! Това е история!"}
{"url": "http://www.bnews.bg/article/245148-uzhas_na_am_trakiya_tri_katastrofi_zatapiha_autobana", "text": "\n \"Три последователни пътнотранспортни произшествия са станали след 12:00 часа на автомагистрала \"Тракия\" в района на 134-ия километър в посока Бургас”. Това обявиха от ОДМВР-Пловдив. \r\n\r\n По първоначални данни няма сериозно пострадали при инцидентите, станали край Пловдив. \r\n\r\n От ОДМВР-Пловдив поясниха, че до отработване на случаите движението е затруднено и съществуват опасности за шофьорите. \r\n\r\n Поради тази причина от МВР призовават те да бъдат внимателни и да шофират със съобразена скорост. \r\n \n\t\t\t\t\t\t", "date": "2018.07.12", "title": "УЖАС на АМ \"Тракия\"! Три катастрофи затапиха аутобана!"}
{"url": "http://www.bnews.bg/article/245123-bremennata_v_osmiya_mesets_preslava_hodi_na_fitnes", "text": "\n Изпълнителката, която е в очакване на първата си рожба, тренира по няколко пъти на седмица, Въпреки, че е в напреднала бременност изпълнителката изобщо не се жали и вдига гири. Тя здраво се поти в залата и дори пуска снимки от тренировките си. \r\n\r\n \r\nПреслава не иска да загуби формата си  и затова решава, че няма да спира тренировките си. Според близки с ходенето си във фитнеса Преслава се разтоварва и избягва от скучното си ежедневие за няколко часа. Освен, че прави кратка тренировка тя се вижда с дружки от залата, където го удрят на сладка раздумка, която продължава няколко часа, пише „България днес“. \r\nТерминът на изпълнителката е в края на месеца и тя вече няма търпение да види първородната си рожба.  Преслава вече обзаведе стаята на бебчето си, чийто татко е бизнесменът Павел Лазаров. Двойката вече е взела и количка, с която да разхожда наследника си. \r\n \n\t\t\t\t\t\t", "date": "2018.07.12", "title": "Бременната в осмия месец Преслава, ходи на фитнес!"}
{"url": "http://www.bnews.bg/article/245132-rezultatite_ot_vtoroto_klasirane_sled_7_klas_sa_gotovi_dali_i_v_tyah_nyama_greshki", "text": "\n Резултатите от второто класиране след VII клас са публикувани на сайта на МОН и могат да се проверят на адрес: https://priem.mon.bg/. Проверката се осъществява с входящия номер и код. \r\n\r\n Записването на приетите на второ класиране ученици ще става от 13 до 17 юли включително, а броят на незаетите места ще бъде обявен на 19 юли. \r\n\r\n Припомняме, че проверката за първото класиране в гимназиите след седми клас показа, че по-скоро грешката е човешка, а не в информационната система. \r\n\r\n Според образователния министър Красимир Вълчев \"основната отговорност е на председателите на двете комисии - тази по информационното осигуряване и областната комисия по класирането, както и контролиращият ръководител - началникът на Регионалното управление, са отговорните лица\". \r\n \n\t\t\t\t\t\t", "date": "2018.07.12", "title": "Резултатите от второто класиране след 7 клас са готови, дали и в тях няма грешки?"}
{"url": "http://www.bnews.bg/article/245129-likvidatorat_na_dots_stefan_neykov_parvo_go_iznasilil_a_posle_mu_pravil_izkustveno_dishane", "text": "\n Илия Стоичков, който на 3-ти юли първо изнасили с бухалка, а после преби до смърт доцент Стефан Нейков, се опитал да прави изкуствено дишане на жертвата си. \r\n\r\n Убиецът се обадил дори на Бърза помощ, правил е опити да върне доцента към живота, но безуспешно. Това заяви адвокатът ми Красимир Елдъров пред Пловдивския апелативен съд. \r\n\r\n Ревността е била причината Стоичков да убие доцента, а тялото му в последствие е било оставено близо до Военна болница в Пловдив. \r\n\r\n Илия побеснял, тъй като според неговите думи, доцентът направил неприлично предложение на съпругата му, която била негова студентка. \r\n\r\n Прокурор Николай Божилов настоя Стоичков да остане в ареста.  \r\n\r\n \"От снимките може да се види с каква жестокост е умъртвен учения. Това не са деяния на ревност, а целенасочено убийство\", посочи обвинителят. \r\n\r\n Магистратите го оставиха в ареста с аргумента, че извършеното престъпление е много тежко. Определеното е окончателно и не подлежи на преразглеждане. \r\n \n\t\t\t\t\t\t", "date": "2018.07.12", "title": "Ликвидаторът на доц. Стефан Нейков първо го изнасилил, а после... му правил изкуствено дишане!"}
{"url": "http://www.bnews.bg/article/245073-bekam_kato_bond", "text": "\n Дейвид Бекъм е готов за ролята на Джеймс Бонд. Продуцентите на филма дори ще си спестят част от реквизита, ако наемат бившия капитан на Англия. \r\nТой вече се сдоби с прословутия \"Астън Мартин DB5\". Подобен може да бъде забелязан в няколко епизода на филма. За първи път се появява през 1964 г. Бекъм се разходи с класическия автомобил из Лондон и събра куп завистливи погледи. \r\n \n\t\t\t\t\t\t", "date": "2018.07.12", "title": "Бекъм като Бонд"}
{"url": "http://www.bnews.bg/article/245133-letyashtiyat_holandets_vav_vechnoto_tarsene_na_istinata", "text": "\n Басът Гео Чобанов  пред Виолета Тончева за сложността и многопластовостта в музиката на Вагнер. 12 юли 2018, 21.00 - премиера в ММФ \"Варненско лято\", Опера в Летния театър \r\n\r\n „Летящият холандец“ – още една главна роля в твоя репертоар... \r\n\r\n След „Дон Паскуале“ и „Атила“ това е третата постановка, в което пея главната роля от заглавието. „Летящият холандец“ е сложен образ, много далеч от моя натюрел и различен от всичко, което съм пял. Първата ми среща с Вагнер, която беше в „Рейнско злато“ на софийската оперна сцена, определено ми помогна в подхода към героя в „Летящият холандец“. \r\n\r\n Един ранен Вагнер, който е повече романтичен или повече сложен? \r\n\r\n Фактурата тук е много сложна, въобще музиката е сложна, промяната в темпата на всеки 3-4 такта задава голяма динамика. Драматургията също е дълбока, текстът е поетичен и многопластов. И всичко това трябва да се разбере и да се възприеме като свое. Привлича ме именно тази многопластовост. \r\n\r\n Ако се обърнем към тази многопластовост в сюжета, как би разтълкувал сложните взаимоотношения между Холандеца и Сента? \r\n\r\n Сента винаги е живяла с легендата за Холандеца, мечтала си е за него и се влюбва, когато наистина го среща. Привличането е взаимно, Холандецът е готов да жертва всичките си богатства заради любовта. Но междувременно става свидетел на любовните обяснения на местния момък Ерик, за които девойката очевидно е дала повод. Това събужда съмнения, че именно Сента е онази, която като вярна съпруга би могла да освободи Холандеца от проклятието да се скита цял живот в океана: „Ти ми се закле, но не пред Всевишния“. Колебанието му се подклажда и от факта, че шест други жени вече са се провалили в това начинание. И така Холандецът взема тежко решение и потегля отново сам на път, но Сента се хвърля във водите и го настига. Проклятието изглежда отхвърлено завинаги, но за мен то не отменя основния въпрос. Дали наистина любовта побеждава? \r\n\r\n Условността остава... \r\n\r\n Има много театър и много условност в тази опера. Условността е заложена както в музиката, така и на много места в постановката. Включително при костюмите, които само донякъде биха могли да се отнесат към някоя епоха. Защото става дума за вечното търсене на истината, ценностите, любовта. \r\n\r\n „Летящият холандец“ като знак за съмнение, но и за надежда. \r\n\r\n Да. \r\n \n\t\t\t\t\t\t", "date": "2018.07.12", "title": "„Летящият холандец\" във вечното търсене на истината"}
{"url": "http://www.bnews.bg/article/245074-riana_se_kara_s_miliardera", "text": "\n В петък папараци хванаха двойката в Пуерто Валярта, Мексико. На папарашките снимки 30-годишната изпълнителка на Needed Me изглежда ядосана, като сочи с пръст саудитския милиардер, а той се опитва да обясни нещо на носителката на Грами. \r\n\r\n Приятел на певицата каза пред MediaTakeOut: \"Всичко свърши... Риана разби сърцето му. Това е, което прави, разбива мъжките сърца. Риана просто се умори от него. Тя се уморява от мъжете понякога.\" \r\nЗа връзката между барбадоската красавица и саудитския милиардер се заговори през юни миналата година, когато бяха заснети да се забавляват в гореща вана в Испания. \r\nРиана никога не е потвърждавала публично връзката им, но се позовава на сериозни взаимоотношения в интервютата. \r\n\"Обичах да се чувствам виновна за това, че си взимам лично време, но също така мисля, че никога не съм срещала някой, който си струваше преди това\", разказа тя пред Vogue тази година. \r\n29-годишният Джамил е заместник президент и заместник председател на семейна компания, която е единствения дистрибутор на Toyota в Саудитска Арабия от 1855 г. до сега. Състоянието му се оценява на 1,5 милиарда долара. \r\nОсвен бизнеса с автомобили, Хасан притежава и 14 отбора от футболната лига на Саудитска Арабия. Семейството му е сред 20-те най-богати фамилии в света според класация на Форбс. \r\n \n\t\t\t\t\t\t", "date": "2018.07.12", "title": "Риана се кара с милиардера\r\n"}
{"url": "http://www.bnews.bg/article/245136-mnozinstvo_prie_zakona_na_toaletniya_ministar_za_shuma_shte_go_prilagat_drug_pat", "text": "\n 127 народни избраници гласуваха \"за\", възпротивиха се 17 от ДПС, въздържаха се 10 и закона за шума на тоалетния министър мина на първо четене. \r\n\r\n . \r\n\r\n След приемането на закона по предложение на председателя на здравната комисия Даниела Дариткова двуседмичният срок за предложения преди второ четене бе удължен на 4 седмици. Това означава, че мерките срещу шума отиват за гласуване за есенната сесия на парламента, а летния сезон тази година ще си остане необезшумен както и досега. \r\n \n\t\t\t\t\t\t", "date": "2018.07.12", "title": "Мнозинство прие закона на тоалетния министър за шума, ще го прилагат...друг път "}
{"url": "http://www.bnews.bg/article/245137-gerb_izlaga_izhvarlenite_minyori_na_kovachki_te_potarsiha_bsp_i_tova_obarna_palachinkata", "text": "\n В началото на юни социалният министър с оставка в джоба , за да могат да бъдат пенсионирани, но думите му, като всичко казано от ГЕРБ, си останаха във въздуха. \r\n\r\n Тогава миньорите потърсили БСП. Събираме подписи за включване в дневния ред на парламента на Кодекса за социално осигуряване, с който да решим проблемите на съкратените миньори, обяви лидерът на столетницата Корнелия Нинова. Това се случило след като станало ясно, че имало внесено предложение от ГЕРБ, но нямало действие по него. \r\n\r\n Затова миньорите търсили съдействие от левицата. Подозираме, че умишлено не се вкарва в комисия, оттам не се вкарва в зала, изтъкна тя. Става дума за текст в закона, с който трябва да се позволи при съкращаване преди навършване на възрастта, съкратените служители да се пенсионират по старите правила. \r\n\r\n Проблемът е много стар, много им беше обещавано от правителството, припомни Нинова. Левицата иска промените да се гледат бързо на едно четене. Става въпрос само за един текст и една преходна разпоредба, за да може до края на юли това да стане факт и проблемът на съкратените миньори от \"Бобов до\"л да се реши до края на парламентарния сезон, иска соцводачът. \r\n\r\n На ГЕРБ вечно им пари под краката за неспазени обещания и пълна глухота към проблемите на хората. След срещата на Нинова с миньорите, и те пратили представители при миньорите и веднага дали дата -  в сряда промените влизат в Социална комисия. И изплюха камъчето защо толкова са податливи на положителна реакция -  проблемът засягал само 80 души и допълнителни средства в бюджета не били нужни!!! \r\n \n\t\t\t\t\t\t", "date": "2018.07.12", "title": "ГЕРБ излъга изхвърлените миньори на Ковачки, те потърсиха БСП и това обърна палачинката..."}
{"url": "http://www.bnews.bg/article/245128-valerko_wc_vitseto_besnee_v_parlamenta_i_tropa_da_mu_priemat_zakona_za_shuma_dps_biznesat_shte_sazdade_lobi_v_obshtinite", "text": "\n ДПС и НФСБ влязоха в словесна схватка в пленарната зала по време на първото четене на закона за шума, иницииран от вицепремиера Валери Сименов. \r\n\r\n От движението упрекнаха вносителите, че ще съсипят бизнеса и целят да убият туризма, да въведат централизиран контрол от София и да отнемат права на кметовете с ограниченията за шума и музиката от заведенията. От НФСБ се опънаха с контрааргумента, че е точно обратното - законът ще подпомогне кметовете да се справят със собственици на заведения, които вдигат шум, но имат здраво лоби в местните общински съвети. \r\nВ залата присъства и вносителят Валери Симеонов, който изтъкна основните промени в закона -  вместо до 7 сутринта, до 8 сутринта са забранени всички шумни действия. Законът ще се отнася и за националните курорти без никакви изключения. Контролът по разпоредбите вече се възлага на МВР, а органите на реда имат право да предприемат съответните действия за прекратяване на озвучаването. Санкциите за нарушителите са удвоени. Симеонов изреди още данни, които показват, че шумът вреди на сърцето, докарва хипертония и проблеми със слуха, каквито пък имат 40 на сто от българските деца.  По никакъв начин не се увеличава административната тежест към едноличните търговци и фирми, с изключение на това, че малко се втвърдява контролът и санкциите. \r\n\r\n ДПС ще гласува против промените в закона за шума, скочи тутакси депутатът Танер Али. Той добави, че депутатите от движението ще направят своите предложения между първо и второ четене. \r\n\r\n Искате да убиете туризма, да съсипете бизнеса, упрекна той вносителите, като посочи, че покрай морските общини Варна и Бургас, ще \"изгорят\" и всички останали в страната. Според него се изземат правомощия на местната власт, която сама може да си реши на място какви разрешения да дава. \"Целта е друга, ние да контролираме от София тия процеси, с две думи - да подчиним бизнеса\", заключи депутатът от ДПС. \r\n\r\n Славчо Атанасов от НФСБ контрира, че като бивш кмет на Пловдив има богат опит с няколко десетки протеста на граждани срещу шума от заведения, които са в жилищни квартали или в центъра. По думите му този закон не само не отнема права, а точно обратното - ще подпомогне кметовете. \r\n\r\n \"Една голяма част от оплакванията на гражданите бяха от недопустимия шум и хората не можеха да почиват. Този закон е наложителен, не съм съгласен, че ще съсипе бизнеса, има начини да се обезшумят заведенията\", опонира бившият пловдивски кмет. \r\n\r\n Според него, ако законът остави на общинските съвети да решават за шума, то собствениците на заведения, често влиятелни бизнесмени, пак ще се измъкнат, защото имат сериозно лоби сред общинарите, които пък мислят за следващите избори. Дискусията продължава,предад Канал 3. \r\n \n\t\t\t\t\t\t", "date": "2018.07.12", "title": "Валерко, WC вицето, беснее в парламента и тропа да му приемат закона за шума! ДПС: Бизнесът ще създаде лоби в общините!"}
{"url": "http://www.bnews.bg/article/245027-rusi_aktrisi_si_menkat_gadzhetata", "text": "\n В жестока конкуренция не само за изяви, но и за артистични софийски мъже са се втурнали две млади актриси. Ива Янкулова и Витториа Николова кръстосват шпаги за втори път за гадже, разкриват клюкари от актьорските следи. Опасните блондинки са се пренасочили към една и съща мишена - млад музикант, когото си прехвърлят една на друга в последната година, шушукат зад гърба им. \r\n\r\n При първия им дуел по-младата Виттория успява да отнеме Бойко Кръстанов от Янкулова, с която той има стабилна връзка по време на апогея му в \"Стъклен дом\". Виттория така омайва Кръстанов, че до миналата година той се кълне да се жени за нея. Връзката им продължава над 4 години, но миналото лято е сериозно разклатена. Макар септември все още да пускат снимки заедно, след това настъпва крах, защото Виттория залита по талантливия музикант. \r\n\"Идва редовно на негови участия, а и си пускаха някакви закачки по интернет. 100% има нещо повече между тях\", кълнат се от обкръжението им. \r\n\r\n Оказва се, че Ива Янкулова от години движи с тромбониста. Прави планове за сватба до момента, в който рязко е изместена от ума му от красивата Виттория. Следва кратка раздяла и към момента не е ясно дали Ива и музикантът са заедно. Блондинката обаче е измислила пъклен план към сърцето на изгората си - издава музикален албум всеки момент, с който прави сериозна заявка на сцената. И се надява да заздрави позиции в личен план. \r\n \n\t\t\t\t\t\t", "date": "2018.07.12", "title": "Руси актриси си менкат гаджетата "}
{"url": "http://www.bnews.bg/article/245107-balgarite_v_chuzhbina_prodalzhavat_protestite_sreshtu_borisov_tozi_pat_izlizat_na_15_yuli_na_zhaltite_paveta", "text": "\n Българи от всички краища на света и България се обединиха спонтанно във Фейсбук групата – „Против геноцида на Борисов и всички досегашни управляващи мафии“ и стартираха поредица от протести в България и по света на 30-ти юни 2018. \r\n\r\n След тази инициатива организаторите предвиждат протест и в България. Вижте какво написаха те във фейсбук групата: \r\n\r\n \"СЛЕДВА НАЦИОНАЛЕН ПРОТЕСТ В БЪЛГАРИЯ НА 15-ТИ ЮЛИ, 12:00ч пред Парламента в София, пред кметствата и общините във всеки град и всяко село в България. \r\n\r\n ПАРАЛЕЛНО ПРЕД ВСИЧКИ ПОСОЛСТВА ПО СВЕТА И ВЪВ ВСИЧКИ ГРАДОВЕ, В КОИТО ЖИВЕЯТ БЪЛГАРИ НА 15-ТИ ЮЛИ ОТ 11:00ч МЕСТНО ВРЕМЕ СЪНАРОДНИЦИТЕ ЩЕ ИЗЛЕЗАТ НА ПРОТЕСТИ! \r\n\r\n „НЕ ЧАКАЙТЕ ЛИДЕРИ И ВОДАЧИ! \r\n\r\n НЕ ЧАКАЙТЕ НЯКОЙ ДА ВИ ПОВЕДЕ! \r\n\r\n НЕ ЧАКАЙТЕ НЯКОЙ ДА ВИ ПЛАТИ! \r\n\r\n САМООРГАНИЗИРАЙТЕ СЕ КАТО СВОБОДНИ БЪЛГАРСКИ ГРАЖДАНИ И ОТХВЪРЛЕТЕ РОБСТВОТО НА ГЕРБ И БОРИСОВ! \r\n\r\n ВСИЧКИ ПО ГРАДОВЕ И СЕЛА ПРЕД КМЕТСТВАТА И ОБЩИНИТЕ ПО МЕСТОЖИВЕЕНЕ! \r\n\r\n ПРЕД ПАРЛАМЕНТА И МИНИСТЕРСКИЯ СЪВЕТ В СОФИЯ! \r\n\r\n СПОМЕНЕТЕ СИ ЗА 20013-ТА \r\n  \r\n\r\n МОЖЕМ ДА ГО ПОВТОРИМ ОТНОВО! \r\n\r\n ТОЗИ ПЪТ – СЪД И ЗАТВОР ЗА ВИНОВНИТЕ! \r\n\r\n ТЪРСЕНЕ НА ОТГОВОРНОСТ И ЗА ВСИЧКИ ПРЕДИШНИ УПРАВНИЦИ, ГРАБИТЕЛИ И УНИЩОЖИТЕЛИ НА БЪЛГАРИЯ И БЪЛГАРИТЕ! \r\n\r\n САМИ СТЕ! НЯМА НИКОЙ ДА ВИ ПОВЕДЕ! ИЗЛЕЗТЕ ВСИЧКИ ЗАЕДНО В ТОЗИ ДЕН И ЧАСТ И ПОИСКАЙТЕ ОСТАВКАТА НА ЛИДЕРА НА ГРУПИРОВКАТА ГЕРБ – БОЙКО БОРИСОВ!“ \r\n\r\n В интеренет върви и петиция, която обещават да представят пред европарламента в Брюксел през есента. Ето какво са написали част от подписалите я 830 души, засега: \r\n\r\n Лондон \r\n\r\n \"Mi pisna da vijdam gibelta na Bulgaria\" \r\n\"Не харесвам управлението на държавата ни .... поради тази причина я напуснах условията за живот на младите и старите не съвпадат с живота в чуждата държава ... в собствената си държава нямаме гласност а в чуждата ни изслушват ...!!!\" \r\n\r\n Брюксел \r\n\r\n \"ББ е основна причина да не искам да се върна в България!\" \r\n\"Брюксел от хубаво не съм напуснал родината си,понякога ме е срам да се нарека Българин заради такива продажници\" \r\n\r\n Осло \r\n\r\n \"Podpisvam za6toto edin bodigard bez obrazuvanie i cradec i izmamnik prodaden jalik i t.natatık\" \r\n\r\n Италия \r\n\r\n \"Защото не може да има пари за парламента ,за коли а да няма пари за всичко останало най важно за един човек ,Здраве и да има какво да яде!\" \r\n\r\n   \r\n \n\t\t\t\t\t\t", "date": "2018.07.12", "title": "Българите в чужбина продължават протестите срещу Борисов, този път излизат на 15 юли на жълтите павета!"}
{"url": "http://www.bnews.bg/article/245120-za_smartta_na_4_dushi_na_am_trakiya_nyama_svoboda", "text": "\n Апелативният съд потвърди определението на Окръжния с аргумента, че има достатъчно доказателства за съпричастност на турския гражданин Джамал Караджа, който уби четирима на АМ\"Тракия\". \r\n\r\n Според съдията при по-лека мярка, той всеки момент може да си тръгне и да си укрие. Определението е окончателно. \r\n\r\n 32-годишният Джемал е роден в Германия и живее там с цялото си семейство.  \r\n\r\n Той обжалва мярката си за неотклонение „задържане под стража”, наложена от окръжния съд в Пловдив. \r\n\r\n Припомняме, че при зверското меле на аутобана загинаха 2-годишно момченце и три жени. Оказва се, че всички те са били роднини на обвиняемия шофьор. Детенцето му е било син, две от жените са били сестри на съпругата му, а последната жертва е тъща му. При жестоката катастрофа оцеляха трима: мъж, дете на 7 години и жена.  \r\n\r\n Разследването е установило, че турският шофьор е карал в аварийната лента на магистралата с много висока скорост. Именно там неговият миниван „Фолксваген транспортер”, се блъска в спиращ в аварийната лента камион „Мерцедес” със софийска регистрация. При удара миниванът се преобръща и се тътрузи на дясната си страна около 200 метра по шосето на магистралата. Миниванът е с германска регистрация, а пътувалите в него били турски граждани, които се връщали, през България, към родните си места. \r\n  \r\n \n\t\t\t\t\t\t", "date": "2018.07.12", "title": "За смъртта на 4 души на АМ\"Тракия\" няма свобода!"}
{"url": "http://www.bnews.bg/article/245068-vesko_marinov_i_lyubovnitsata_mu_vkaraha_maykata_na_pevetsa_v_bolnitsa_vizhte_kak_si_zhivurkat_vlyubenite", "text": "\n Йорданка, майката на певеца Веселин Маринов е влязла спешно в болница, научи HotArena от негови колеги от Пайнер. Възрастната жена миналата седмица вдигнала високо кръвно и лекари са решили да я поставят под техен контрол, докато нормализират здравето й. \r\n\r\n Причината баба Йорданка да легне болна на легло са любовните действия на прочутия й син. Както HotArena пръв разкри, от няколко седмици отново е пламнала любовта между потния трубадур и бившата сервитьорка от Добрич Веселина Пеева. \r\nЙорданка е категорично против тази връзка. В началото на годината дори според вестник Уикенд нарекла Пеева уруспия. \"Тази жена заряза децата си, за да е със сина ми заради парите и славата му. Не мога да приема такава снаха\", била категорична възрастната жена. Няколко месеца след тази случка от нерви и диабет почина съпруга й. Което обаче явно не пречи на Веселин Маринов да си живее като плейбой. Който обаче лъже за личния си живот. Преди дни пред телевизия Планета певеца каза, че е самотен и няма жена до него. Което е категорична лъжа. Наши източници от Пайнер разкриха, че докато майка му е била в болница Маринов се скъсал от купони и баровски живот заедно с шавливата блондинка. Двамата са прекарали уикенда в луксозния комплекс Пирин голф клуб. Той е 5 звезден. \r\nПосле са отишли да помачкат чаршафите в къща до Велико Търново. Мястото било дискретно, за да избягат от любопитните погледи. Любовния тандем Веско и Веска дори намерили време да посетят парти в Пловдив на което водещ е бил комика Рачков. Всичките тези действия се развиват по времето когато майка му е в болница. Според близки на Веселин Маринов той я моменти на емоционална слабост признавал, че връзката му с Пеева е грешка. \"Да, аз разбих семейство й. Заради нея се разболяха и любимите ми хора. Ето защо не признавам публично, че сме заедно\", откровеничил той. \r\nHotArena научи, че влюбената двойка правила планове за лятна почивка. \r\n \n\t\t\t\t\t\t", "date": "2018.07.12", "title": "Веско Маринов и любовницата му вкараха майката на певеца в болница! Вижте как си живуркат влюбените!"}
{"url": "http://www.bnews.bg/article/245126-v_bnr_iskat_niski_zaplati_no_na_vidni_prostestari_ot_radioto_ne_im_stapva_krakat_pred_radioto", "text": "\n На протестите за заплати пред БНР отново ги няма видните \"журналисти-протестъри\" Силвия Великова, Ирина Недева, Таня Величкова, Диана Янкулова и т.н. Не са пред радиото защото журналистическата им съвест и морал е затапена с пари. Изброените по горе, а и редица други взимат по около 5000 лева заплати. \r\n\r\n Същите пари получават и началниците начело с генералния директор Александър Велев. Няма да видите и Петър Волгин, разбира се. Техните възнаграждения са десет пъти по високи от тези на редовите журналисти, техници и администрация. \r\n\r\n Не трябва да се подминава и факта, че Великова нагласи и мъжът си в БНР. Тя заедно с Ирина Недева, Величкова, и други участват в грантовите схеми на протестърските НПО-та. Това особено силно личи в сутрешните блокове, където се леят опорните на кликата на Прокопиевите медии. Безброй са участията на активистите на \"Да, България\". Да не говорим за \"Зелените\", които на практика са си присвоили редакционната политика на БНР, включително и новините. Белевци, Ковачевци, Сандовци почти ежедневно са там, пише ПИК. \r\n \n\t\t\t\t\t\t", "date": "2018.07.12", "title": "В БНР искат ниски заплати, но на видни простестъри от радиото не им стъпва кракът пред радиото!"}
{"url": "http://www.bnews.bg/article/245141-kray_germaniya_vrashta_puchdemon_na_ispaniya", "text": "\n Германското правосъдие е решило да екстрадира бившия каталунски премиер Карлес Пучдемон, съобщиха испански медии. Те уточняват, че това ще стане по обвинения за злоупотреба с фондове, но не и за бунт. Не става ясен обаче срокът, в които Пучдемон ще бъде върнат в Испания.  \r\n\r\n Карлес Пучдемон беше задържан в Германия по силата на европейската заповед за арест, издадена от испанските власти заради опита да бъде обявена независимост на областта миналата година.  \r\n \n\t\t\t\t\t\t", "date": "2018.07.12", "title": "Край! Германия връща Пучдемон на Испания!"}
{"url": "http://www.bnews.bg/article/245134-maykite_na_detsa_s_uvrezhdaniya_borisov_karayancheva_imate_srok_do_1_oktomvri", "text": "\n \r\nМайките на деца с увреждания поставиха последен ултиматум на властта -  до 1 октомври парламентът да приеме три важни закона, които да гарантират нормален живот на страдащите. Това са Закон за личната помощ, Закон за хората с увреждания и Закона за социалните услуги. От инициатива „Системата ни убива” са категорични, че ако това не се случи, майките ще преминат към ефективни стачни действия и ще отнесат исканията си до европейските институции. \r\n\r\n До тогава палатковия лагер зад парламента остава, за да напомня на законотворците, че не са си свършили работата.  \r\n\r\n   \r\n\r\n Ето и писмото им, адресирано до председателя на парламента Цвета Караянчева и премиера Бойко Борисов. \r\n\r\n   \r\n\r\n  ДО ПРЕДСЕДАТЕЛЯ НА 44 – ТО НС НА Р. БЪЛГАРИЯ \r\n\r\n Г-ЖА ЦВЕТА КАРАЯНЧЕВА \r\n\r\n ДО МИНИСТЪР ПРЕДСЕДАТЕЛЯ НА Р. БЪЛГАРИЯ \r\n\r\n Г-Н БОЙКО БОРИСОВ \r\n\r\n   \r\n\r\n Относно:  НЕОБХОДИМИТЕ РЕФОРМИ В СФЕРАТА НА ХОРАТА С УВРЕЖДАНИЯ В БЪЛГАРИЯ \r\n\r\n Уважаема г-жо Караянчева, \r\n\r\n Уважаеми г-н Борисов, \r\n\r\n Премиерът, заяви в публичното пространство, че в системата на Министерство на труда и социалната политика, средствата, отпускани за хората с увреждания не се изразходват ефективно и не стигат до хората с увреждания. \r\n\r\n През последните години и настоятелно по време  на организираните 6 национални протеста и националната кампания „СИСТЕМАТА НИ УБИВА“, ние нееднократно сме заявявали същото и сме настоявали за цялостна реформа в политиките, насочени към хората с увреждания. \r\n\r\n Едно от основните ни искания и предложения по време на протестите винаги е било  и остава въвеждането на Закон за личната помощ. През последните дни, въпреки провалените преговори между Националния съвет за интеграция на хората с увреждания към Министерски съвет на тема Закон за личната помощ с протестиращите родители на деца с увреждания и Националния Омбудсман, все пак проектозаконът беше внесен в НС и се очаква неговото обсъждане и гласуване. Същевременно работни групи в МТСП работят по останалите два основни закона, касаещи правата на хората с увреждания в България– Закон за хората с увреждания и Закон за социалните услуги.  Това са първите стъпки към реформиране на СИСТЕМАТА, КОЯТО НИ УБИВА! \r\n\r\n Едновременно с това, основен фактор, за да се извърши цялостната реформа е НАЛОЖИТЕЛНАТА ПРОМЯНА във функциите на АСП и АХУ при изпълнение на политиките за сектора. Политиките, свързани с хората с увреждания не следва да бъдат прилагани от АСП! АСП следва да бъде ангажирана единствено с проекти, свързани с интеграционната политика и бедността. АХУ следва да е тази единна институция в изпълнителната власт, която да отговаря за ПРИОРИТИЗИРАНЕ на политиките за сектора на хората с увреждания и прилагането им на национално и регионално ниво! \r\n\r\n И това следва да  бъде ясно регламентирано в посочените 3 закона! \r\n\r\n Същевременно следва да бъде регламентиран и контролът върху изпълнението на  политиките в сектора от страна на АХУ, както и прозрачността на разходваните средства, тъй като има сериозни основания да се счита, че понастоящем АХУ по никакъв начин не работи в посока ефективност на разходваните средства и защитаване правата на хората с увреждания в България. \r\n\r\n С настоящия документ, бихме искали да заявим своята НЕПОКЛАТИМА ПОЗИЦИЯ  по отношение на тези първи стъпки към реформите. \r\n\r\n НИЕ - представителите на шестте национални протеста и подкрепящите ни граждани и организации - НЯМА ДА СЕ ОТКАЖЕМ и \r\n\r\n НАСТОЯВАМЕ: \r\n\r\n В срок до 1 октомври 2018 г. \r\n\r\n 1.      да бъдат ГЛАСУВАНИ И ПРИЕТИ, респективно влезли в сила трите ключови закона, гарантиращи така необходимите реформи в политиките насочени към хората с увреждания – Закон за личната помощ, Закон за хората с увреждания, Закон за социалните услуги. Общественото очакване е те да бъдат съобразени с нашите искания и предложения, които считаме за напълно основателни и съобразени с Конвенцията на ООН за правата на хората с увреждания, която би следвало да е водещ  документ в действащите политики и в България. \r\n\r\n 2.      АХУ да бъде реформирана и да й бъдат делегирани функциите, които ще гарантират правилното провеждане на политиките, гараниращи правата на хората с увреждания в България. \r\n\r\n Уважаема г-жо Караянчева, \r\n\r\n Уважаеми г-н Борисов, \r\n\r\n НАСТОЯВАМЕ да проявите политическа воля и да дадете ход на реформите в политиките за деца и възрастни с увреждания! \r\n\r\n Ако в поставения от нас срок обсъжданите в настоящия документ закони не бъдат приети, ние ще продължим с протестните си действия с всички позволени от закона форми, вкл. чрез съдействието на европейските институции. А дотогава, продължаваме с мирни протести чрез палатковите лагери и работата в работните групи. \r\n\r\n Ограбването на обществото чрез хората с увреждания в България трябва да бъде прекратено! Правата на хората с увреждания в България като пълноправни граждани на обществото трябва да бъде гарантирано! \r\n\r\n С реформи! \r\n\r\n Първата стъпка за това ще е ВАШАТА ВОЛЯ за ПРИЕМАНЕТО на трите основни закона до 1 октомври 2018 г. и промяната на изпълнителния орган, пряко отговорящ за тяхното цялостно прилагане. \r\n\r\n Инициатива „ Системата ни убива“ \r\n\r\n                                                   Майки на деца с увреждания \r\n\r\n гр. София \r\n\r\n 08.07.2018 г. \r\n \n\t\t\t\t\t\t", "date": "2018.07.12", "title": "Майките на деца с увреждания: Борисов, Караянчева, имате срок до 1 октомври! "}
{"url": "http://www.bnews.bg/article/245122-protesti_skandali_izobshto_ne_im_puka_prieha_zakona_za_gorivata_vyalo_i_bez_debati", "text": "\n Народното събрание прие окончателно закона за горивата, който от няколко дни доведе до истерии сред Обединените патриоти и предизвика протестите на малките търговци и превозвачи на горива. \r\n\r\n Никакви протести не попречиха на депутатите да си гласуват промените. \r\n\r\n Законът предвижда икономическият министър да бъде подпомаган от специално звено в НАП, което ще приема и проверява документите, ще прави проверките и ще съставя актовете, когато открие нарушения. Депутатите обаче решиха от големите търговци на горива да се изисква капитал, не по-малък от 1 млн. лева, като така го намалиха от първоначално предвидения размер 3 млн. лв. \r\n\r\n Изискването за търговците на дребно е внесен капитал не по-малък от 20 хил. лева. Търговците имат задължението, при подаването на заявление за регистрация, да предоставят парични обезпечения, които да се използват в случай на неизплатени задължения. За големите търговци те са в размер на 500 хил. лева, а за дребните - 20 хил. лева. Първоначалните текстове предвиждаха сумата за дребните търговци да бъде 200 хил. лева. \r\n\r\n Гласуването дори не доведе до дебати, което показа за пореден път, че медийните ежби са само прах в очите на обществото. \r\n\r\n От кумова срама от НФСБ отново се заядоха с вносителя Емил Димитров-Ревизоро. \r\n\r\n \"Току-що гласувахме нещо, което би ни създало много проблеми. Аз поне съм закъсвал на пътя два пътя. Всички ще станем престъпници, ако закъсаме на пътя и отидем с една пластамосав бутилка да си налеем бутилка. Ако това е целта, постигнали сме го\", разкритикува депутатът на Валери Симеонов - Георги Колев. И предупреди, че парламентът е забранил на хората да закъсват по пътищата. \r\n\r\n Емил Димитров опонира, че никъде в този закон не се прави ограничение да се зарежда в туба, стига да отговаря на пожарните ограничения.  \r\n\r\n Припомняме, че вчера до  \r\n\r\n \"Изчистихме някои теми, свързани със Закона за горивата, които вчера станаха повод за недоразумения или разминаване във виждането. Имаше една доста детайлна експертна среща между Валери Симеонов и Емил Димитров, който е един от вносителите на закона. В момента даже ги оставихме да говорят\", каза Волен Сидеров. \r\n\r\n Само няколко часа обаче по-късно от партията на Валери Симеонов НФСБ обвиниха Сидеров в лъжа и  разпространиха до медиите съобщение, че изнесената от Сидеров информация не отговаря на истината и няма постигнато съгласие. \r\n\r\n Сидеров пък отсече, че той е направил Валери политик и поиска да му се извини. Симеонов заплаши, че България я очаква наказателна процедура заради закона. \r\n \n\t\t\t\t\t\t", "date": "2018.07.12", "title": "Протести, скандали, изобщо не им пука: Приеха Закона за горивата вяло и без дебати!"}
{"url": "http://www.bnews.bg/article/245118-psihiatar_kam_valentin_radev_nashite_patsienti_sa_bolni_a_ne_prestapnitsi", "text": "\n \"Нашите пациенти имат нужда от грижа, не от безхаберие\". Това заяви пред Нова телевизия д-р Цветеслава Гълъбова, директор на Държавната психиатрична болница \"Св. Иван Рилски\". \r\n\r\n Припомняме, че вчера в София  Младият мъж бе задържан и принудително приведен в център за психично здраве. \r\n\r\n Д-р Гълъбова предположи, че той най-вероятно не е пил лекарствата си. И коментира изказването на вътрешния министър Валентин Радев, че властите ще търсят начин да озаптяват психично болните хора и ако се наложи, ще се прилага и сила. Радев посочи, че е имал разговор и със здравния министър, по разпореждане на премиера Борисов, да се промени законодателството, \"защото хора с психични увреждания не могат да се разхождат свободно навсякъде. Те трябва да са задържат и да се охраняват\". \r\n\r\n \"Скандализирах се, защото говорим за болни хора. Не говорим за престъпници, които да озаптяваме. 21 век е. Европейска държава сме. Какво означава това, че не трябва да ходят сред нас? На Марс ли да ходят?\", контрира директорката на психиатричната болница в Курило. \r\n\r\n \"Отново се поставя въпросът как се грижат за нашите пациенти, когато те не са в психиатричните клиники на лечение. Те са оставени на близките си. Докато близките имат търпение\", коментира д-р Гълъбова. \r\n\r\n Тя от години алармира за тези проблеми, но държавата спи и се активизира само при подобни случаи. \r\n\r\n Припомняме, че през февруари д-р Гълъбова извади данни и съобщи, че около 70 000 души в България страдат от шизофрения. Много от тях са самотни и са оставени без медицински грижи. \r\n\r\n „Психиатричните болници са по джендеми и гори, никой да не ги види, повечето са в окаяно състояние. Като заточим там пациента, за каква ресоциализация и деинституционализация говорим. Тези хора изкарват дните си по психиатриите, които са обърнати на приюти“, коментира още д-р Гълъбова. \r\n\r\n Проблемът виси вече близо 30 години в държавата ни, но никой управник не се интересува от това. Ако сам не пострада... \r\n \n\t\t\t\t\t\t", "date": "2018.07.12", "title": "Психиатър към Валентин Радев: Нашите пациенти са болни, а не престъпници!"}
{"url": "http://www.bnews.bg/article/245119-eto_novite_tseni_na_ekotaksite_vnositeli_pitat_kade_otivat_sabranite_pari", "text": "\n Цените на новите дизелови и бензинови автомобили би трябвало леко да поевтинеят, а масово купуваните от българите над 10-годишни возила да струват повече. Причината е взетото вчера решение на правителство да промени Наредбата за определяне на реда и размера за заплащане на продуктова такса. Така екотаксата на най-често срещаните автомобили като „Фолксваген Голф“ и „Опел Астра“ вече ще бъде вече около 300 лева след увеличението със 12-13 на сто.  \r\n\r\n За сметка на това под предлог, че ще се стимулира купуването на нови коли, се намалява размерът на продуктовата такса за нови автомобили с двигатели с вътрешно горене с 10% и се запазва досегашният размер на таксата за возилата на възраст до 5 години. За хибридните автомобили тенденцията е същата, като таксата за новите се намалява с около 20%, а за по-дълго употребяваните се увеличава с 12%. Отпада заплащането за електромобили до края на 2021 г.  \r\nСпоред Любомир Доросиев от Асоциацията на вносители на автомобили не е проблем, че се увеличават екотаксите на употребяваните автомобили, а че не е ясно къде отиват събраните пари. Сметката на асоциацията сочи, че при регистрирани около 255 хил. автомобила у нас годишно би трябвало да има поне 60 млн. лева, докато МОСВ отчита само 3 млн. лева. Всъщност голямата промяна е за бизнеса. За нов микробус ще се плаща 625 лева, до 5 години 970 лева, над 5 или 10 години съответно 1450 и 1550 лева. При тежките камиони и автобуси екотаксата за нови машини ще е 938 лева, до 5 години - 1455 лева, а за над 5 и 10 години сумите скачат съответно на 2175 и 2325 лева. От бранша се обявиха против решението и го определиха като незаконосъобразно. Затова предвиждат да обжалват нормативния акт пред ВАС, коментира пред „Монитор“ Йордан Арабаджиев от Съюза на международните превозвачи. \r\n\r\n За разлика от друг път превозвачите няма да излизат на протест. Според екоминистерството въведените такси са съобразени с по-голямото въздействие върху околната среда като отпадъци и източници на емисии. “Като част от комплексните мерки за подобряване качеството на атмосферния въздух те целят ограничаване на вредните емисии от по-мощни МПС двигатели с вътрешно горене, емитиращи по-големи количества вредни изгорели газове, с по-висока средна възраст спрямо леките автомобили с по-голям принос в замърсяването”, коментират още в мотивите си от министерството. \r\n\r\n Промени в Наредбата за излезлите от употреба моторни превозни средства (ИУМПС) пък предвиждат излезлите от употреба големи превозни средства - тези за превоз на повече от 8 пътници и за превоз на товари над 3,5 тона - ще трябва да се оползотворяват на 96% и да се рециклират на 94%. Правителството е приело и изменения в Наредбата за опаковките и отпадъците от опаковки. Промените увеличават реално обхванатото население в системите за разделно събиране на отпадъци от опаковки и се увеличава броят на разположените съдове за населени места с под 50 хил. жители средно с 15%, от 50 до 100 хил. жители - 9% и над 100 хил. жители - с около 7%. \r\n\r\n Асоциацията на вносителите на автомобили се противопостави на новите екотакси при регистрация на автомобилите. Според Цветелина Цанева новите правила са в полза само на един бизнес, рециклиращия бизнес за сметка на всички останали. С увеличение с 12-13% на автомобили, които са над 10 години, екотаксата при регистрация на автомобилите ще стигне до 310 лева. Без промяна остават собствениците, които са взели коли до 5 години. При новите хибридни автомобили има намаление с 20% на таксата, за новите дизелови и бензинови е с 10%. \r\n\r\n За първи път се въвежда такава и за тежкотоварните. \"Трябва да се проследи тази такса, която е събирана досега, какви са резултатите от нея в полза на екологията. Защото това не е е екотакса, а продуктова такса. Всички си мислим, че като платим таксата преди регистрация, тя отива за екология, това не е така. Продуктовата такса се плаща за рециклиране на автомобила\", категорична е Цанева пред БНТ. Според асоциацията трябва да се промени данъчната формула и няма да приемат промените. Оттам казаха, че подобна потребителска такса не бива да има и за обновлението на автопарка у нас ще се случи именно с промяна в данъчната формула, предаде БЛИЦ. \r\n  \r\n \n\t\t\t\t\t\t", "date": "2018.07.12", "title": "Ето новите цени на екотаксите! Вносители питат: Къде отиват събраните пари?"}
{"url": "http://www.bnews.bg/article/245142-naglets_galenikat_na_vlastta_kiril_domuschiev_ne_spira_da_tochi_darzhavata", "text": "\n Арбитражният съд към Българската търговско-промишлена палата (БТПП) е прекратил производството по искането на компанията - собственик на Български морски флот за промяна на приватизационния договор, сключен през 2008 г.  \r\n\r\n Неустойка в размер на приблизително 58 млн. лв. ще бъде начислена при неизпълнение към 21 декември на договорните задължения на дружеството на братя Домусчиеви. Къде ще отиде тя?  \r\n\r\n Домусчиев е небезизвестен галеник на властта и чрез мръсни врътки, смехи и манипулации, въпросната неустойка ще се върне отново в джоба на разградския олигарх. \r\n\r\n Претенцията на дружеството на братята Кирил и Георги Домусчиеви \"Кей Джи Маритайм Шипинг\" към арбитража към БТПП с искане да се отмени ангажиментът му да поддържа определен тонаж на корабите заради \"стопанска непоносимост\" по време на световната икономическа криза е оставена без уважение. \r\n\r\n През 2016 г. арбитражът към БТПП се произнесе в полза на братя Домусчиеви. \r\n\r\n На всички е известно, че изграждането на гостуващия сектор на \"Лудогорец арена\" е финансирано изцяло с държавни пари, а школата е издържана от Общината. \r\n\r\n Припомняме ви, че  \r\n\r\n Проектът му \"Лудогорец\" е успешен и добре подпомаган от държавата. Лудогорец е машина за пари, а не обичан автентичен отбор. Шепата хора, които посещават мачовете на разградския тим са работници на заплата при Кирил Домусчиев, на които той осигурява безплатен транспорт и билети, за да може да се похвали все пак с някакво присъствие на \"фенска маса\" по време на мачовете на Лудогорец. \r\n\r\n Съвсем неуспешно обаче е начинанието му, тъй като трибуната му е вечно празна. Припомняме ви, че доскоро гостуващия сектор на \"Лудогорец арена\" беше шумоизолиран със стъкло, така че да не се чуват скандиранията на гостуващите агитки. На всички е ясно, че това беше отчаян вик на слабост и комплекси, че шампионът на България няма такава агитка.  \r\n\r\n Проектът и реализацията на този вид на трибуна също бяха финансирани с държавни пари, които бяха услужливо подарени на Кирил Домусчиев.  \r\n\r\n   \r\n \n\t\t\t\t\t\t", "date": "2018.07.12", "title": "Наглец! Галеникът на властта Кирил Домусчиев не спира да точи държавата! "}
{"url": "http://www.bnews.bg/article/245110-akvaparkat_rabotel_spored_iziskvaniyata_no_zashto_momichentse_poluchi_vlagalishtno_razkasvane", "text": "\n Състоянието на 9-годишното момиче от Москва, пострадало в аквапарк в Равда, е стабилизирано. То е постъпило с много голяма кръвозагуба в болницата, има разкъсвания на влагалището. Настанено е в отделението по гинекология, няма опасност за живота му. \r\n\r\n Вчера през целия ден лекарите са подавали информация към различни министерства. Пързалката, на която е станал инцидента, е висока 22 метра. Условието за спускане по нея досега е било клиентът е да е висок поне 1,30 м, изискването вече е за височина поне 1,50 м., както и навършени 18 години, съобщава bTV.  \r\n\r\n Мениджърът на аквапарка, съобщи, че детето се е спускало в края на пързалката, получило е силни болки, кръвотечение и е отведено в болницата. На този етап те също нямат много информация по случая и чакат официално становище. \r\n\r\n Минали са проверки, експерти, които да проверят техническото състояние на съоръжението. Стана ясно още, че проверяващите съоръженията са на заплата към самия аквапарк, които разрешават пускането му преди сезон и правят проверки по време на експлоатацията му в летните месеци. Другите проверяващи се оказаха туроператори. За конкретни институции, ангажирани с подобен контрол не стана ясно, да има такива. \r\n\r\n Тъй като случаят вече е поет от прокуратурата, вече има назначени няколко технически експертизи. Вчера до обяд съоръжението е било затворено, но не е установено техническа неизправност. Новите изисквания обаче са завишени. \r\n\r\n Детето е имало ръста, който е нужен за съоръженията, категоричен е мениджърът на аквапарка. Било е с ръст над 130 см и е имало право да ползва конкретната пързалка. Според инструкциите, спускането по нея трябва да бъде с прибрани ръце и крака. Дали децата спазват указанията, от аквапарка не могат да дадат гаранции. \r\n\r\n Това е втори подобен инцидент в този аквапарк. \r\n\r\n   \r\n\r\n \r\n  \r\n \n\t\t\t\t\t\t", "date": "2018.07.12", "title": "Аквапаркът работел според изискванията, но защо момиченце получи влагалищно разкъсване?"}
{"url": "http://www.bnews.bg/article/245121-zhenata_na_lukarski_vee_badzhatsi_v_ritama_na_salsa", "text": "\n Съпругата на бившия министър на икономиката Божидар Лукарски-Ива, вее бедра по сцените на танцови фестивали. Чаровницата е запален фен на танците, а вече има и собствена трупа. Дългокраката брюнетка се оказа най-обсъжданата тема на срещата на СДС преди дни. Заедно с още две красавици Ива е създала трупата „Ревелейшънс” /откровения/ и се занимава доста успешно с нея. \r\nСлед като така и не бе запомнена като правителствен чиновник и бизнес дама, Ива реши да се посвети на любимото си занимание-танците. Тя се прочу с участие в „Шоуто на Слави”, където танцува на пилон, но сега го дава много по-кротко, пише „България днес”. \r\n\r\n В прилепнало черно трико, сребрист клин, заедно с приятелките си Силвия и Биляна, Ива успешно се изявява на сцените. Те вече имат няколко участия в танцови фестивали, а през август ще разпалват страстите край морето, тъй като са поканени за един от най-големите салса фестивали във Варна. \r\n„Четири години не танцувах, защото си позволих да повярвам на чуждото мнение-че не мога да съм политик, хореограф, бизнесдама и танцьорка. Че не мога да съм домакиня и огън на сцената. Дълго време и трудна вътрешна борба ми отнеха да разбера, че една жена никога не бива да се примирява с чуждото мнение”, откровена е съпругата на бившия министър. \r\n\r\n Ива признава, че работата й като танцьорка в трупа помага на други жени да осъзнаят, че могат да „реализира желанията си” и „да не робуват на социалните норми за ролята на нежния пол в обществото”. \r\n  \r\n \n\t\t\t\t\t\t", "date": "2018.07.12", "title": "Жената на Лукарски вее баджаци в ритъма на салса"}
{"url": "http://www.bnews.bg/article/245112-nay_setne_slantse_i_toplo", "text": "\n Днес ще е предимно слънчево. В следобедните часове ще има временни увеличения на облачността, но само на отделни места в планинските райони ще превали и прегърми. Ще духа слаб северозападен вятър. Максималните температури ще са между 28° и 33°. Такава е прогнозата на Националния институт по метеорология и хидрология (НИМХ) при БАН, съобщи за Агенция „Фокус” дежурният синоптик Евгения Егова. \r\n\r\n Над Черноморието ще бъде предимно слънчево. Временни увеличения на облачността ще има в следобедните часове по Северното Черноморие, но вероятността за валеж е малка. Ще духа бриз. Максималните температури ще са 28-31°. Температурата на морската вода е 24-26°. Вълнението на морето ще бъде 1-2 бала. \r\n  \r\n \n\t\t\t\t\t\t", "date": "2018.07.12", "title": "Най-сетне: Слънце и топло!"}
{"url": "http://www.bnews.bg/article/245124-svetovnite_zapasi_ot_riba_se_izcherpvat", "text": "\n Европа изчерпва запасите от риба, с които разполага до края на годината. Това се твърди в доклад на ООН, според който oколо 33% от световните запаси на риба са обект на свръхулов. \r\n\r\n Консумацията на риба за година нараства два пъти по-бързо, отколкото нараства населението на Земята. Докладът посочва, че от днес Европа ще разчита изцяло на чужд внос, защото е изчерпала запасите си за годината.  \r\n\r\n Екип на NOVA провери каква е ситуацията по българското Черноморие.  \r\n\r\n \"Като цяло няма много риба в Черно море. Не мога да си обясня защо. Но като цяло нашето море е много бедно\", заяви бургаски рибар. \r\n\r\n \"При нас лошото е, че рибата е преходна. Тя минава и заминава. Абсолютно нормално е уловът да е слаб. Водата е страшно топла и уникално бистра. От дълги години наред не е била такава. Страхотна вода\", коментира представител на Рибарското сдружение в Царево. \r\n \n\t\t\t\t\t\t", "date": "2018.07.12", "title": "Световните запаси от риба се изчерпват!"}
{"url": "http://www.bnews.bg/article/245125-ministerstvoto_na_karakachanov_shikalkavi_po_deloto_sreshtu_nikolay_nenchev_za_bezhaberieto_mu_sam_aviatsiyata", "text": "\n С изслушване на вещи лица продължава дело срещу бившия министър на отбраната Николай Ненчев. Той е обвиняем за неизпълнение на служебните си задължения - не е осигурил авиационната безопасност и летателната годност на самолети от изтребителната авиация на ВВС. \r\n\r\n В началото на днешното съдебно заседание бяха представени две икономически и една техническа експертиза, като последната е строго секретна. \r\n\r\n По време на съдебното заседание обвинението поиска изслушването на всички вещи лица да се отложи за следващо съдебно заседание, поради допуснати съществени нарушения по съдебно-икономическата експертиза. Според прокуратурата нарушенията биха довели до не разкриване на обективната, точна и цялостна истина по делото. \r\n\r\n Прокурорите не бяха доволни и от получените отговори от страна на Министерство на отбраната, които били неточни, неясни и непълни, на което се противопостави категорично защитата на Ненчев, в лицето на адвокат Менко Менков.  \r\n\r\n Припомняме, процесът срещу Николай Ненчев тръгна в края на месец февруари 2017 г. \r\n\r\n Според обвинението в нарушение Николай Ненчев не е утвърдил проект за инвестиционен разход за ремонта на изтребителите и доставката на резервни части, като по този начин не е осигурил авиационната безопасност и летателната годност на самолетите за изтребителната авиация на ВВС. По делото срещу Николай Ненчев вече бяха разпитани настоящият държавен глава Румен Радев. Като свидетел се яви и президентът на България (2012-2017) Росен Плевнелиев, предаде News.bg. \r\n \n\t\t\t\t\t\t", "date": "2018.07.12", "title": "Министерството на Каракачанов шикалкави по делото срещу Николай Ненчев за безхаберието му съм авиацията"}
{"url": "http://www.bnews.bg/article/245114-ogromna_izmama_4000_detsa_prieti_po_bolest_v_detskite_gradini_borisov_i_fandakova_znayat", "text": "\n Над 4000 деца са приети неправомерно в детските градини с документи за хронични заболявания. Според сигнал, подаден от Инициативния комитет за качествена и иновативна образователна система, с това се злоупотребява и така се осигурява по-лесен достъп до местата в столичните детски градини. \r\n\r\n Васил Николов, председател на инициативния комитет за качествена и иновативна образователна система, който подава сигнала, заяви в студиото на „Тази сутрин“, че много от тези деца са приети всъщност с диагнози, които са извън списъците, които важат за предимства в детските заведения. Такива заболявания са атопичен дерматит, неинфекциозни гастроентерити и колити, и вродени аномалии на бъбреците. \r\n\r\n Николов е на мнение, че директорите на детските градини също извършват нарушения, защото и в момента не спазват тази наредба. Той допълни, че има дори деца, които са приемани без диагнози, след което родителите са били подтиквани да осигурят такова лекарско решение за детето си. Той обясни, че многократно са подавали сигнали и са търсили опит за диалог със съответните институции за разрешаване на проблем, сигнализирали са дори на министър–председателя. \r\n\r\n   \r\n \n\t\t\t\t\t\t", "date": "2018.07.12", "title": "Огромна измама: 4000 деца приети \"по болест\" в детските градини, Борисов и Фандъкова знаят!"}
{"url": "http://www.bnews.bg/article/245067-divna_okonchatelno_nyama_da_se_varna_na_stsenata", "text": "\n Дивна е взела окончателно решение да сложи край на музикалната си кариера, научи „Галерия“. След тежката катастрофа, Дивна изпадна в депресия и макар вече да се съвзема, е категорична, че няма да се върне на сцената. \r\n\r\n 21-годишната русенка почти не излизала от къщи и смятала, че всички я обвиняват за инцидента. „Постоянно чете негативни коментари за себе си в интернет. Разви фобия и се страхува, че ако излезе от дома си, ще бъде нападната от хейтъри“, разказват нейни близки. Дивна била убедена, че след инцидента не е останал нито един неин фен, въпреки високата популярност, която доби още на 11 години. „Няма да се върна на сцената“, категорична била младата певица пред продуцентите си. Плановете на талантливата изпълнителка били да се преквалифицира и да се отдаде на учението, което покрай музиката бе оставила на заден план. \r\n\r\n \"Аз не я съдя, аз съм й простила и съм й го казала. Ние се видяхме, говорихме си тийнейджърски неща – за момчета, за гримове, кой какво е чул, кой кого е видял, клюки… Но просто нещата се променят след такъв инцидент. Тя беше от близките ми приятелки“, разказа наскоро Кристин в интервю. Моделката днес се чувства много по-добре, а само преди дни захвърли и патериците. Въпреки това, възстановяването й ще продължи още дълго. \r\n\r\n Кристин е преодоляла и фобиите от автоматични врати и автомобили. Дори наскоро си направи клипче как се вози в колата на своя приятелка. Вече на задната седалка… \r\n \n\t\t\t\t\t\t", "date": "2018.07.12", "title": "Дивна окончателно: Няма да се върна на сцената!"}
{"url": "http://www.bnews.bg/article/245115-viden_ikonomist_balgariya_ne_e_gotova_za_evrozonata_a_i_ne_e_dobre_da_chukame_na_vrata_na_kashta_koyato_e_v_seriozen_remont", "text": "\n Еврозоната е като къща в ремонт. България не е готова да влезе в банковия съюз и еврозоната. Тази позиция заяви икономистът проф. Димитър Иванов в ефира на bTV. По думите му проблемът е с правилата и строгостта. \r\n\r\n \"Еврозоната се намира в сериозен ремонт. Не е много хубаво да чукаме на вратата на къща, която е подложена на такъв голям ремонт. Правителството спазва своите виждания и решения. Всички институции мълчат за кандидатстването в еврозоната\", обясни Иванов и припомни, че Всички южноевропейски държави в еврозоната, пострадаха при последната голяма икономическа и финансова криза. \r\n\r\n \"България не е готова за стриктните правила, които банковия съюз ще наложи. Ние трябваше да си направим структурните реформи\", заяви Иванов и добави, че монетарната система няма да реши проблемите с пенсионната реформа. \r\n\r\n \"Прекаленото бързане за влизане в банковия съюз и чакалнята на еврозоната ще ни попречат да извършим сериозните икономически и социални реформив държавата\", опасява се икономистът. \r\n\r\n Според него спрямо необходимите процеси, ако днес бъдем приети в банковия съюз, най-рано бихме могли да влезем в еврозоната през 2022 г. Ако днес получим покана за банковия съюз предстоят 7-8 месеца, в които той ще изследва колко е стабилна банковата ни система,  обясни Иванов. \r\n\r\n \"Членството в еврозоната изисква определени критерии. България покрива всички критерии и изисквания, но вътре, дълбоко в икономиката, имаме сериозни проблеми\", отсече Димитър Иванов. \r\n\r\n Иванов посочи че все пак информацията за кандидатстването ни в еврозоната и в банковия съюз е много оскъдна. Той получавал сигнали от свои колеги, че България е представила писма за участие в двата механизма. \r\n\r\n \"Вдигането на цените най-малко ме смущава\", заяви Иванов и допълни, че ще има инфлация, но тя ще е малка. \"Изискванията са валутния резерв да мине в ръцете на Европейската централна банка\", посочи той и обясни, че това означава, че ще загубим суверенитета си. \r\n\r\n Българската централна банка губи изцяло своята независимост. \"За мен е притеснително\", изтъкна икономистът. Даваме си суверенитета изцяло на Европейска централна банка и така губим изцяло валутния си суверенитет, а вече сме изгубили фискалния суверенитет, разтревожен е Иванов. \r\n \n\t\t\t\t\t\t", "date": "2018.07.12", "title": "Виден икономист: България не е готова за еврозоната, а и не е добре да чукаме на врата на къща, която е в сериозен ремонт!"}
{"url": "http://www.bnews.bg/article/245130-otkriha_nay_stariya_zapis_na_odiseya_na_omir", "text": "\n Археолози откриха древна керамична плоча, гравирана с 13 стиха от Омировата епична поема \"Одисея\", в близост до древния град Олимпия, южна Гърция. Плочата е датирана от III в. сл. Хр., от времето на Римска Гърция. Това вероятно е най-старият запис на творбата, твърдят от гръцкото Министерство на културата, цитирани от \"Гардиън\". \r\n\r\n \"Ако датата бъде потвърдена, плочата може да се окаже най-старият открит в Гърция запис на Омировата творба\", казват от гръцкото министерство. \r\n\r\n Пасажът от 13 стиха е от 14-ата песен и описва завръщането на Одисей на родния остров Итака след пътешествията, пише \"Клуб Z\" \r\n\r\n Плочата била открита след 3 години повърхностни разкопки на гръцки и германски археолози. Намирала се близо до останките на Храма на Зевс около мястото на провеждане на Олимпийските игри в западната част на полуостров Пелопонес. \r\n\r\n Създадена устно през VIII в. пр. Хр., епичната поема на Омир започва да се записва около идването на християнството – период, от който са открити няколко фрагмента в Египет. \r\n\r\n \r\n \n\t\t\t\t\t\t", "date": "2018.07.12", "title": "Откриха най-стария запис на \"Одисея\" на Омир"}
{"url": "http://www.bnews.bg/article/245127-polovin_ton_nelegalen_alkohol_izzeha_vav_varnensko", "text": "\n 461,1 литра нелегален етилов алкохол иззеха служители от митническа мобилна група от жилищен имот в град Аксаково, област Варна. Това съобщиха от агенция „Митници“.   \r\n\r\n При проверката в частния имот на 10.07.2018 г., митническите служители откриват в апартамент и в гаражно помещение на приземния етаж в сградата 5 пластмасови бидона с различна вместимост от 60 до 220 литра, съдържащи общо 461,1 литра жълта течност с мирис на етилов алкохол. Чрез измерване със сертифициран денситометър е установено, че течността в бидоните е с различно алкохолно съдържание- съответно 44, 46, 50 и 52 % vol.   \r\n\r\n За алкохола не са представени никакви документи за произход, обезпечен или платен акциз по Закона за акцизите и данъчните складове /ЗАДС/.   \r\n\r\n Взети са проби за лабораторен анализ на задържания продукт. След излизане на резултатите от лабораторните експертизи ще бъде образувано административнонаказателно производство, пише БЛИЦ. \r\n\r\n Това е втори случай на иззет нелегален алкохол от частен имот в град Аксаково при засилените проверки на Агенция „Митници\" срещу нерегламентираното производство и търговия с акцизни стоки в района на Черноморието. На 4 юли 2018 г, в гараж в града бяха открити от митническа мобилна група 1467 литра нелегален етилов алкохол с алкохолно съдържание от 32 до 97% vol.   \r\n\r\n Засиленият митнически контрол и проверки ще продължат през целия туристически сезон. \r\n  \r\n \n\t\t\t\t\t\t", "date": "2018.07.12", "title": "Половин тон нелегален алкохол иззеха във Варненско"}
{"url": "http://www.bnews.bg/article/245117-zakopchaha_10_svodnika_ot_balgarska_mrezha_za_prostitutsiya_vav_frantsiya", "text": "\n Десет сводника бяха задържани в Германия, Франция и България в началото на юли в рамките на операция срещу разбиване на мрежа за проституция в Източна Франция, по-конкретно в Страсбург и Анси, съобщава АФП, цитирана от БГНЕС. \r\n\r\n Престъпниците са принуждавали десетки български жени да проституират за тях. Петима от сводниците са задържани в България, а други трима – в Германия с европейска заповед. В най-скоро време те трябва да бъдат предадени на Франция. \r\n\r\n Двама от сводниците са задържани в Анси по обвинения в сводничество, пране на пари и организирана престъпност. Те могат да получат 20 години затвор. На младите жени от България им е обещана работа във Франция. \r\n\r\n Те са били настанени в Германия, но са готвени за проститутки в Страсбург. По-голямата част от изкарваните от тях пари са отивали за сводниците, които са били в България, но често са идвали във Франция и Германия, за да контролират жертвите си. \r\n\r\n Разследването започва в Страсбург през 2015 г. след информация от френското посолство в София. В него участват Главната прокуратура на България и прокуратурата на Германия. Извършени са проверки на над 20 жилища в София, Плевен, Бургас, както и на няколко апартамента в Германия и Франция. Жените, които са били принуждавани със сила да проституират, сега се настанени в специални места и им се оказва подкрепа от неправителствени организации. Разследването продължава и в момента, за да се открият още съучастници.  \r\n\r\n Снимката е илюстративна. \r\n  \r\n \n\t\t\t\t\t\t", "date": "2018.07.12", "title": "Закопчаха 10 сводника от българска мрежа за проституция във Франция"}
{"url": "http://www.bnews.bg/article/245111-tezi_dvamata_kakvo_tochno_rabotyat_dreben_kradets_gi_napravi_na_ludi_nikoy_ne_go_pazi_zashtoto_ne_bil_opasen", "text": "\n Както BNews вече съобщи,  , този път \"отклоняването на лицето\" както го нарича вътрешният министър Валентин Радев е било от болницата „Свети Георги” в Пловдив. \r\n\r\n Затворникът е бил закаран там под охрана, за да му бъдат извършени медицински манипулации, но при визитация на персонала било установено, че е изчезнал от стаята, посочва NOVA. Както вече коментираха наши читатели, въпросът е знае ли някой какво точно работят Цачева и В. Радев. А и както е добре известно, след подобни случаи точно тези двамата не напускат постовете си, уволняват директори на затвори или полицейски шефове. Те двамата отговорност пряка не носят. \r\n  \r\n59-годишният Младен Младенов е изчезнал в сряда по обяд и оттогава няма следа от него. Той е постъпил в здравното заведение в началото на седмицата за изследвания. Трябвало да остане няколко дни там. \r\n  \r\nЗатворникът е бил на лек режим и затова пред болничната му стая не е имало охрана. Не е създавал проблеми, не е бил и опасен, съобщиха от Министерството на правосъдието. \r\n  \r\nСлед като лекарите установили, че го няма, веднага са сигнализирали ръководството на Пловдивския затвор. Директорът Божил Иванов отказа да даде подробности за това как е изчезнал. Оказа се, че в здравното заведение има охранителни камери, както и охрана от частна фирма, разположена по всички входове на болницата. Никой обаче не е видял кога затворникът е изчезнал. \r\n  \r\nЗатова още вчера полицията е започнала да преглежда записите от охранителните камери, за да проследи от кой точно вход е излязъл лишеният от свобода. \r\n\r\n  Младен Младенов излежава присъда от една година и шест месеца. Осъден е за кражба. Оставало му да излежи още месец. Първоначално е бил настанен в затворническото общежитие в Смолян, но от скоро е преместен в Пловдив, тъй като му открили злокачествено заболяване. \r\n  \r\nПрез последните седмици Младенов няколко пъти е приеман в болница, за да му правят изследвания. Досега не е създавал проблеми, не е правил и опити за бягство. \r\n  \r\nЗа малко повече от година това е трето бягство на затворник от Пловдивския затвор. В края на февруари 2017 г. от там избяга Тома Ендрев. Преди три месеца пък изчезна Георги Танчев, известен като Жоро Манджата. Само преди две седмици от ареста на Трето РПУ избяга Петър Петров. Докато полицията в Пловдив го издирваше, той успя с такси да стигне до родния си град. Два дни остана в Монтана, след което сам се предаде в прокуратурата. \r\n  \r\nЗа всички тези бягства има назначени проверки, но досега няма нито един наказан. \r\n \n\t\t\t\t\t\t", "date": "2018.07.12", "title": "Тези двамата какво точно работят? Дребен крадец ги направи на луди, никой не го пази, защото не бил опасен..."}
{"url": "http://www.bnews.bg/article/245113-zaharieva_koe_ne_razbra_ne_ni_priemat_v_shengen_zaradi_koruptsiyata_druga_prichina_nyama", "text": "\n Холандия и Франция възпрепятстват България и Румъния да влязат в Шенгенската зона. Това заяви в интервю за \"Известия\" българският вицепремиер и министър на външните работи Екатерина Захариева. \r\n\r\n Това не е новина отдавна и е ясно защо не ни искат, но кабинетът упорито продължава да се хвали с постижения, а народът вижда как такива няма, корупцията царува, държава няма. \r\n\r\n \"Две държави – Холандия и Франция – все още изразяват опасения по повод приемането на България и Румъния в Шенген. След започването на миграционната криза мога да разбера тяхната тревога, но не мога да намеря реални аргументи за отказа“, отбеляза тя. \r\n\r\n Ако Захариева не е разбрала добре, холандският премиер Марк Рюте, един от европейските лидери, които се противопоставят най-остро на българското присъединяване в зоната за свободно пътуване посочи причините: липса на достатъчно резултати в борбата с корупцията и организираната престъпност. \r\n\r\n \r\n  \r\n \n\t\t\t\t\t\t", "date": "2018.07.12", "title": "Захариева, кое не разбра? Не ни приемат в Шенген заради корупцията, друга причина няма!"}
{"url": "http://www.bnews.bg/article/245116-tramp_prodalzhava_sas_zaplahite_shte_nalaga_sanktsii_na_firmite_investirali_v_severen_potok_2_kam_germaniya", "text": "\n Вашингтон повтори вчера предупреждението, че може да наложи санкции на западни фирми, инвестирали в руския газопровод \"Северен поток 2\" към Германия, предаде Ройтерс, цитирана от БТА. \r\n\r\n Според американското правителство Москва използва проекта, за да всее разкол в Европа. \r\n\r\n Бяхме ясни, че има риск от налагане на санкции на фирми, работещи в сектора на руския енергиен износ, каза пред Ройтерс говорител на Държавния департамент на САЩ. \r\n\r\n \"Смятаме, че (газопроводът) ще подкопае цялостната енергийна сигурност и стабилност на Европа, предоставяйки на Русия още един инструмент за оказване на политическа принуда на европейските страни, особено на Украйна. Русия разбира, че този проект разделя Европа и го използва да вземе преимущество\", добави той. \r\n\r\n Пет западни фирми са инвестирали в \"Северен поток 2\" - германските компании Унипер (Uniper) и Винтерсхал (Wintershall), австрийската О Ем Ви (OMV), френската Анжи (Engie) и англо-холандската Шел (Shell). \r\n\r\n , че иска разширяване на газопровода \"Северен поток\" и плаща милиарди за руски газ, докато САЩ плащат милиарди за защитата на Европа от Русия. \r\n\r\n \"Германия е заложник на Русия, защото получава толкова много енергия от нея...Те плащат милиарди долари на Русия, а ние трябва да ги защитаваме от Русия\", заяви Тръмп по време на работна закуска с генералния секретар на НАТО Йенс Столтенберг преди началото на срещата на върха на алианса. \r\n\r\n \"Така ние, американците, изглеждаме като идиоти - плащаме им сметките, а те пълнят джобовете на Русия\", беше казал президентът преди няколко дни пак във връзка с газовия проект. \r\n\r\n Във Федерална република Германия сме свободно обединени. Заради това можем да кажем, че провеждаме своя независима политика и вземаме независими решения, отговори на обвиненията канцлерът Ангела Меркел. \r\n \n\t\t\t\t\t\t", "date": "2018.07.12", "title": "Тръмп продължава със заплахите -  ще налага санкции на фирмите, инвестирали в \"Северен поток 2\" към Германия"}
{"url": "http://www.bnews.bg/article/245088-evtin_piar_toto_i_yana_lazhat_che_sa_razdeleni_za_da_mogat", "text": "\n Изпълнителят от група „СкандаУ“ Йонислав Йончев-Тото лъже, че с приятелката му Яна Червенкова са разделени. Това разкриха пред „Галерия“ източници от музикалните среди, които се кълнат, че съвсем наскоро са ги видели заедно да се гушкат. \r\n\r\n „Първоначално решихме, че са се сдобрили, но после стана ясна поредната машинация на Тото. \r\n\r\n Всичко е било ловка инсценировка от негова страна“, възмутени са колегите му. \r\n\r\n Цялата схема е била измислена от приятелката му Кака Яна, както рапърът я нарича. Половин година след победата му във „ВИП Брадър 2017“, рейтингът на Тото паднал значително и половинката му, която го играе пиар на „СкандаУ“, решила да го върне в играта. \r\n\r\n Красавицата го навила да излъже, че са разделени заради изневяра, с идеята след няколко месеца отново да се съберат. Целта е реклама и сработи безупречно. Откакто Тото разкри, че с Яна са разделени, медийните му изяви се утроиха. \r\n\r\n Разбира се, всяко едно негово телевизионно участие се заплаща, и то доста добре. Отделно, хонорарът на „СкандаУ“ за участие също е скочил. Рапърите вече искат по 5 бона, показа проверка на „Галерия“, а клубовете се пръскат по шевовете, откакто Тото е свободен мъж. Това не е всичко! \r\n\r\n Основната цел на фалшивата им раздяла била реклама на новото парче на „СкандаУ“ „Чужди усмивки“. Песента е посветена именно на „изневярата“ на Тото, като рапърът твърди, че я е написал 20 минути, след като Яна си изнесла багажа. За протокола – хитът има над 8 милиона гледания само за месец в YouTube, оглави хип-хоп класациите и е сред най-слушаните парчета по радиото и в клубовете. Човек би казал, че Тото доста е забогатял покрай раздялата си с Яна. \r\n\r\n И ако мислите, че рапърът не би излъгал за подобно нещо, ще припомним, че няма да му е за първи път. \r\n\r\n  Именно със същата измама изпълнителят влезе във „ВИП Брадър“. Тото заяви, че си няма приятелка, а по-късно призна истината.  Отново по идея на хитрата Кака Яна. \r\n \n\t\t\t\t\t\t", "date": "2018.07.12", "title": "Евтин пиар! Тото и Яна лъжат, че са разделени, за да могат... "}
