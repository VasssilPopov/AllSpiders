{"url": "http://www.bnews.bg/article/244124-desetki_raneni_pri_vzriv_na_miting_v_adis_abeba", "text": "\n Над 80 души бяха ранени при експлозия на политически митинг в Адис Абеба, столицата на Етиопия. Няколко от пострадалите са в критично състояние, но няма убити, съобщи в „Туитър” началникът на премиерския кабинет Фитсун Арега, цитиран от Ройтерс. \r\n\r\n Премиерът Абий Ахмед каза по-рано в телевизионно обръщение веднага след експлозията, че няколко души са загинали. \r\n\r\n Заместник-шефът на полицията в Адис Абеба каза пред местна телевизия, че в нападението са ранени 100 души, 15 от тях тежко, добавя Ройтерс. \r\n\r\n В обръщение по телевизията след експлозията Абий Ахмед каза, че това е „неуспешен опит на сили, които не искат Етиопия да е единна”. \r\n\r\n Митингът беше организиран в подкрепа на новия премиер, отбелязва Ройтерс. Той обаче се превърна в антиправителствена демонстрация. \r\n\r\n Според Сейум Тешоме, един от организаторите, експлозията е причинена от граната. Някой се опитал да я хвърли към сцената, на която премиерът произнасял речта си, предаде Ройтерс и припомни, че Абий Ахмед въведе серия от радикални реформи след встъпването си в длъжност през април. \r\n\r\n Този месец премиерът смая етиопците, заявявайки, че е готов да приложи изцяло подписаното през 2000 г. мирно споразумение с Еритрея, за да се сложи край на двегодишната война. \r\n\r\n Тя доведе до противоборство между двете страни и надпревара във въоръжаването. \r\n \n\t\t\t\t\t\t", "date": "2018.06.23", "title": "Десетки ранени при взрив на митинг в Адис Абеба"}
{"url": "http://www.bnews.bg/article/244128-kukata_ne_si_poplyuva_novata_mu_e_koritsa_na_pleyboy", "text": "\n Актьорът Мариан Вълев, когото познаваме като мафиота Куката от „Под прикритие“, е забил швейцарска манекенка. \r\nТя е позирала за корица на „Плейбой“, съобщи „Телеграф“. Двамата снимат заедно новия сериал „Ускорение“ и покрай общата си работа са се сближили и гаджосали. Джули Ордон не спира да се хвали с общи снимки с Куката в социалните мрежи, заради което от екипа смятат, че тя е направила първата крачка. \r\n  \r\n \n\t\t\t\t\t\t", "date": "2018.06.23", "title": "Куката не си поплюва! Новата му е корица на \"Плейбой\" "}
{"url": "http://www.bnews.bg/article/244097-esmer_s_nad_10_plastichni_operatsii_na_litseto", "text": "\n Над 10 пластични операции на лицето има бившата жена на футболиста Благой Георгиев – Есмер Омерова, пише „Галерия“.  \r\n\r\n С последната корекция обаче хирургът направо си е „оставил ръцете“, цъкат запознати. Татарката се е подложила на трета ринопластика, която да направи носът й съвършен. За съжаление, операцията имала обратен ефект и сега Есмер обмисляла да съди пластичния си хирург. \r\n\r\n Омерова е известна в Русия като двойничката на Анджелина Джоли именно заради поредицата от операции, на които се подложи, за да прилича на актрисата. След последната корекция обаче външният й вид се доближава повече до този на Майкъл Джексън. \r\n\r\n Есмер има три пластики на носа, две операции на бюста, четири корекции на джуките, пластика на скулите и на брадичката. Това са известните корекции, а за колко още не знаем… Снимки на Омерова, преди да легне под ножа, доказват колко различно е изглеждала преди. \r\n  \r\n \n\t\t\t\t\t\t", "date": "2018.06.23", "title": "Есмер с над 10 пластични операции на лицето"}
{"url": "http://www.bnews.bg/article/244123-sklad_za_barban_se_sruti_v_sasht", "text": "\n Склад с бърбън в САЩ се срути, а хиляди бурета с ценното питие започнаха да се търкалят надолу по хълм. \r\n\r\n Фабриката работи от 1792 г. и в склада й се съхраняват 20 000 барела. По първоначална информация обаче само 9000 от тях са били засегнати от сруватнето. Все още не е ясно дали течността в някои от тях е изтекла. \r\n\r\n Бърбън не е попаднал в близката река, сочат пробите от водата. \r\n\r\n При инцидента няма пострадали хора. \r\n \n\t\t\t\t\t\t", "date": "2018.06.23", "title": "Склад за бърбън се срути в САЩ"}
{"url": "http://www.bnews.bg/article/244130-prezidentat_na_zimbabve_otselya_pri_bombeno_napadenie", "text": "\n Президентът на Зимбабве Емерсън Мнангагва оцеля при бомбено нападениев град Булавейо, съобщават световните информационни агенции. \r\n\r\n Кадри от взрива на стадиона в града показват Мнангагва да напуска мястото след изказване пред поддръжници, когато бомбата е избухнала. \r\n\r\n Държавният глава не е пострадал, обяви говорителят му. Но сред ранените има висши официални лица, разкриват местни медии. \r\n\r\n Мнангагва дойде на власт през ноември миналата година, сваляйки от власт бившия си ментор Робърт Мугабе. Президентът е бил в Булавейо на предизборен митинг на партията си преди парламентарните избори, насрочени за 30 юли. Изборите ще са първите в Зимбабве, откакто Мугабе беше свален след 37 години на власт.   \r\n\r\n Говорителят на президента публикува изявление, в което се казва: \"През последните години имаше многократни опити за отнемане на живота на президента.\" \r\n\r\n Местно издание съобщава, че вицепрезидентът Кембо Мохади е получил наранявания по краката при взрива, но засега няма официално потвърждение. Вестникът определя експлозията като опит за атентат.  \r\n\r\n Други висши официални лица са били ранени, както и някои от телохранителите им.  \r\n\r\n Известен с прякора \"Крокодила\" заради политическата му ловкост и проницателност, Мнангагва получава военно обучение в Китай и Египет. \r\n \n\t\t\t\t\t\t", "date": "2018.06.23", "title": "Президентът на Зимбабве оцеля при бомбено нападение"}
{"url": "http://www.bnews.bg/article/244125-balgariya_e_14_ta_v_sveta_po_ploshti_i_produktsiya_na_chereshi", "text": "\n Откриха 11-ят традиционен празник на черешата в Кюстендил. Около 50 кметства, читалища, клубове, детски градини и училища участват в конкурс за най-добре аранжирана маса, щанд с череши, съобщава БНР. \r\n\r\n \"68 страни отглеждат череши. България по площи и продукция се нарежда на 14-то място в света\", обяснява проф. Димитър Домозетов, директор на института по земеделие. \r\n\r\n Гостите от страната и чужбина опитват от плодовете и сладката и сиропите произведени от тях. На щандовете позират кюстендилски невести, в традиционните носии-\"касмири\". \r\n \n\t\t\t\t\t\t", "date": "2018.06.23", "title": "България е 14-та в света по площи и продукция на череши"}
{"url": "http://www.bnews.bg/article/244129-hvanaha_begletsa_ot_loveshkiya_zatvor", "text": "\n Хванаха избягалия затворник Борис Иванов. Той е бил заловен в ниви над неохраняван железопътен прелез край Летница.  \r\n\r\n 48-годишният Борис Иванов, който е осъден на 13 години лишаване от свобода за блудства и кражби, избяга от затвора в Ловеч на 21 юни. \r\n\r\n В събота сутрин в операцията се включиха и служители на Специализирания отряд за борба с тероризма. След бягството му беше стартирана мащабна спецакция в Ловешко.  \r\n \n\t\t\t\t\t\t", "date": "2018.06.23", "title": "Хванаха беглеца от Ловешкия затвор"}
{"url": "http://www.bnews.bg/article/244115-trevozhna_statistika_okolo_80_telefonni_izmami_sa_registrirani_samo_prez_mesets_may", "text": "\n Данните от Националната полиция сочат за 78 телефонни измами само за един месец. Разкрити са едва 14 от тях. \r\n\r\n За същия период „ало” измамници са измъкнали от възрастни хора около 300 000 лева. \r\n\r\n Важно уточнение е това, че тези данни са само от регистрираните в полицията жалби, информира NOVA. \r\n \n\t\t\t\t\t\t", "date": "2018.06.23", "title": "ТРЕВОЖНА СТАТИСТИКА! Около 80 телефонни измами са регистрирани само през месец май!"}
{"url": "http://www.bnews.bg/article/244116-erdogan_opredeli_sebe_si_i_putin_kato_nay_opitnite_polititsi_v_oon", "text": "\n \"Аз и Владимир Путин сме най-опитните политици в Общото събрания на ООН\". Това заяви турският президент Реджеп Ердоган, отбелязвайки, че между тях съществуват много общи неща, предава БГНЕС. \r\n„Говорейки за опит, в Общото събрания на ООН има двама най-опитни политици – за други не мога да се сетя, може и да има – единият съм аз, а другият – Путин. Ако вземем общо президентските и премиерските мандати, излиза, че ние управляваме в течение на 15-16 години. Постигнали сме резултати, има и какво да се направи още“, заяви турският президент в интервю за националната телевизия ТРТ в навечерието на президентските и парламентарни избори, които ще се състоят на 24 юни.  \r\nЕрдоган посочи, че има с Путин, както и Турция с Русия, добри отношения. Като доказателство турският президент посочи операцията „Маслинова клонка“ в Северна Сирия, а също така преговорите за разрешаването на сирийската криза в Астана и Сочи. \r\n \n\t\t\t\t\t\t", "date": "2018.06.23", "title": "Ердоган определи себе си и Путин като най-опитните политици в ООН"}
{"url": "http://www.bnews.bg/article/244117-belgrad_izprashta_vissh_agent_na_udba_za_poslanik_v_makedoniya", "text": "\n Историческият договор между Скопие и Атина за разрешаване на спора за името бе посрещнат с пълно мълчание в Белград и много мъка. Само едно нещо, не е известно - кое е първото - мъката или мълчанието. Но посланието от Белград бе ясно и звучно. \r\n\r\n Вместо от Белград веднага да полетят писма и честитки с най-добри пожелания за елиминирането на един от най-тежките проблеми, който създаваше напрежение в целия регион, \"Белград се направи на ударен\". Според външния ни министър Ивица Дачич това било така, защото това нямало нищо общо с Белград. \"Не сме били поканени и нямало какво да честитим\". Защо Белград реагира по този начин? \r\n\r\n Да не би да става въпрос за мъка по \"Южна Сърбия\" (така наричат сръбските националисти Република Македония, бел.ред.)? Дали Дачич не слага прътове в колелетата на \"европейска Сърбия\" и дали тези прътове не му се подават от най-високо ниво? Дали не става въпрос за лична злоба на нашия любим лидер, защото друг се превърна в любим балкански политик? \r\n\r\n Зоран Заев реши спора с албанците, с гърците и с българите. С една дума става въпрос за човек, който разрешава проблеми, а Вучич е лице, което не само не разрешава проблемите, но създава и нови. А конфликтите просто ги замразява. \r\n\r\n Когато говорим за Договора за името, да споменем и друго място, където не е подкрепен - Москва. По този начин Сърбия отново застана на страната, на която твърди, че не не е. \r\n\r\n Всъщност не е вярно, че Македония не получи честитки от Белград. Получи, при това по дипломатическата поща! В момента, когато се подписваше историческото споразумение за разрешаване на спора за името, Сърбия оповести новината, че за нов посланик в Република Македония изпраща бившия шеф на Агенцията по сигурност и информация, или по просто казано УДБА ( зловещата Държавна сигурност от времето на югодиктатора Тито, бел.ред.). \r\n\r\n Няма как македонците да не разберат това сръбско послание. След като миналата година висшият агент Горан Живайлевич бе хванат в македонския парламент при опита за преврат на 27 април. След това се наложи Белград да го оттегли, но днес изпраща нов -агент от възможно най-висш ранг.  \r\n\r\n   \r\n\r\n Коментар на сръбския публицист Мият Лакичевич \r\n  \r\n \n\t\t\t\t\t\t", "date": "2018.06.23", "title": "Белград изпраща висш агент на УДБА за посланик в Македония! "}
{"url": "http://www.bnews.bg/article/244118-sotsiologat_yuriy_aslanov_v_studioto_na_barekov_i_bayraktarov_ima_prodalzhavashta_eroziya_na_doverieto_v_institutsiite_video", "text": "\n Има продължаваща ерозия на доверието в институциите, без изключение. Доверието в полицията е най-съкрушително спаднало, причината е масовото усещане за безнаказаност. Това обяви в студиото на Бареков и Байрактаров социологът Юрий Асланов, който през изминалата седмица показа последните социологически проучвания относно политическите нагласи у нас. \r\n\r\n Не е важно за управляващите какво се случва, важното е какво хората си мислят, че се случва, подчерта той и в тази връзка констатира, че политическите битки днес са се изродили в интерпретация на истината. Резултатът от последното проучване показва обаче, че каквото и да говори управлението публично, то се подлага от гражданите на съмнение, обяви Асланов. \r\n\r\n Гост в студиото бе и експертът по национална сигурност Николай Радулов. По думите му положението в този сектор е изключително лошо и кръгът не се затваря само с МВР, каквото се опитват да внушат управляващите. „В службите за сигурност и ДАНС наблюдаваме тотален отказ от контрол, в тези звена има абсолютна липса на специалисти”, заяви той и подчерта, че само по времето на Румяна Бъчварова 30% от тях са напуснали сектора.  \r\n\r\n \r\n\r\n Темата за вота на недоверие и поведението на БСП в парламента бе дискутирана в студиото със социалиста Атанас Зафиров. По думите му до решението за осъществяването на парламентарната процедура, при която ще се постави на гласуване предложение за отстраняване на правителството, се е стигнало заради тоталната липса на капацитет и желание сред управляващите да се изпълнят конституционните задължения. Българският народ загуби тотално доверие в Министерство на вътрешните работи, заключи социалистът. \r\n\r\n На въпрос на водещия Николай Бареков защо БСП не предприеме по-драстично мерки като напускане на парламента, Зафиров отклони темата като заяви, че нямало гаранция, че подобно действие ще доведе до желания резултат.  \r\n\r\n \r\n\r\n Разликата между софийското метро и нюйоркското метро е, че там водата след тропическа буря се отича за 15 минути, заяви известният журналист Васил Петев по повод наводненията от последните дни, които блокираха столицата и редица градове в страната. \r\n\r\n Проблемът е в това, че последните 25 години държавата не си е мърдала пръста в тази посока, при нас всичко е продуктово позициониране, липсва съдържание, отвън нещата изглеждат добре, отвътре всичко е прогнило. Така Петев обобщи причините за случващото се. \r\n\r\n В коментар на предстоящите местни избори журналистът прогнозира, че скандалните и компрометирани кметове на ГЕРБ като Иван Потрних /Варна/ и Иван Тотев /Пловдив/ отново ще бъдат преизбрани. Причината – „никой не иска да гласува против ГЕРБ, за да не си загуби работата”.  \r\n\r\n Като журналист, управляващ медии, Петев засегна и темата за свободата на словото. Според него основният проблем е автоцензурата, която се налага от факта, че медиите се издържат от рекламодатели, което по думите му ограничава възможността за обективност.  \r\n\r\n \r\n\r\n   \r\n \n\t\t\t\t\t\t", "date": "2018.06.23", "title": "Социологът Юрий Асланов в студиото на Бареков и Байрактаров: Има продължаваща ерозия на доверието в институциите (ВИДЕО)"}
{"url": "http://www.bnews.bg/article/244119-bezumie_horata_s_uvrezhdaniya_ostavat_bez_pensiya_vizhte_podrobnosti", "text": "\n Хората с увреждания, които очакват решенията на ТЕЛК при преосвидетелстване, остават по месец и повече без пенсия, докато новото решение влезе в сила, информира бТВ. \r\n\r\n Проблемът не се решава вече няколко години и засяга хиляди пациенти. \r\n\r\n Парадоксът е, че хора в подобно положени може да кандидатстват за еднократна социална помощ, но следващия месец, а парите ще получат след два месеца. \r\n\r\n Преписките на пациентите се изпращат в картотека, където има двуседмичен срок за обжалване, след това – в Националния осигурителен институт (НОИ), където текат още 14 дни. \r\n\r\n „Чакала съм по 3, по 4 – 5 месеца за парите. Не мога да чакам, нямаме с какво да си купим хляб”, разказва Радка Стефанова, чийто син е със заболяване. \r\n\r\n Нерядко хората в подобно положение нямат близки на които да разчитат, и зависят само от пенсията, която получават. \r\n\r\n „В периода, в който бях в НОИ, нямах тези индикации, ще проуча дали наистина е масов този проблем и какво решение може да се предложи”, коментира социалният министър Бисер Петков. \r\n \n\t\t\t\t\t\t", "date": "2018.06.23", "title": "БЕЗУМИЕ! Хората с увреждания остават без пенсия! Вижте подробности! "}
{"url": "http://www.bnews.bg/article/244120-silni_vetrove_v_severozapadna_balgariya_prichiniha_problemi_s_elektrichestvoto", "text": "\n Силният вятър остави населени места в Северозападна България без ток. \r\n\r\n Поривите бяха между 50 и 70 км/ч, а предупрежденията са дори и за по-висока скорост. \r\n\r\n Сигналите за места без ток са десетки. \r\n\r\n По данни на ЧЕЗ екипи работят от Видин до Белоградчик, а най-много сигнали са подадени в Брусарци и Вълчедръм, съобщава бТВ. \r\n \n\t\t\t\t\t\t", "date": "2018.06.23", "title": "Силни ветрове в Северозападна България причиниха проблеми с електричеството!"}
{"url": "http://www.bnews.bg/article/244113-krum_zarkov_poseche_gerb_ot_gerb_sa_genii_deset_godini_sa_na_vlast_i_vse_sa_vinovni_stari_pravitelstva", "text": "\n \"От ГЕРБ са гениални - 10 години са на власт и все са им виновни старите правителства.\" Така зам.-председателят на парламентарната група на БСП Крум Зарков коментира мненията, които се чуха от управляващата партия за внесения от левицата вот на недоверие. \r\nБСП внесе вота на недоверие към кабинета „Борисов 3“ \r\nНякои депутати от ГРЕБ изтъкнаха, че проблеми, които има държавата в сектор \"Сигурност\", се дължат на тежкото наследство, оставено от правителството на Орешарски. \r\n\r\n \"Ние чуваме тези обвинения по повод на всяка критика. Винаги са виновни предишните, но ако това е така, те трябваше да излязат пред хората по време на кампания и да кажат проблемите, а не да изписват страници с мерки. Помните ли обещанието за полицай във всяко село и за 6000 нови служители на МВР? Това не се случи, БСП ли е виновно?\", каза Зарков в предаването \"Седмицата\" по Дарик. \r\n\r\n \"Да обяснят защо мерките им не са проработили и какво ще направят. Останалото е прехвърляне на топката\", допълни той. \r\n\"Надявам се това правителство да падне\", каза още социалистът. Той посочи, че аргументите на БСП за вота на недоверие са обяснени подробно в 18 страници. \"Особено акцентираме върху проблемите с битовата престъпност, убийствата, бегълците от затворите, неразкритите престъпления\", каза Зарков. Той бе категоричен, че на този етап правителството не може да осигури сигурността на гражданите. \r\n\r\n Според него ситуацията е сериозна и в сектор \"Отбрана\". \"Въпреки многократно поеманите ангажименти, правителството няма ясен план и визия как да се справи с драматичната обстановка на Въоръжените сили, както в материален, така и в социален аспект\", посочи той. \r\n \n\t\t\t\t\t\t", "date": "2018.06.23", "title": "Крум Зарков посече ГЕРБ: От ГЕРБ са гении! Десет години са на власт и все са виновни стари правителства!"}
{"url": "http://www.bnews.bg/article/244126-makedoniya_veche_stroi_magistralata_kam_balgarskata_granitsa", "text": "\n Лично премиерът Зоран Заев даде старт на строителството на магистралата от Ранковце до Крива Паланка, недалеч от българската граница, предаде БГНЕС. \r\n\r\n Магистралата е с дължина от 23 км. и нейното строителство трябва да приключи до 2021 г. Заев съобщи, че в началото на следващата година трябва да започне и разширяването на пътя от Крива Паланка до граничния пункт с България Деве баир (Гюешево, бел.ред.). За строителството на тези пътни проекти властите са подсигурили 58 млн. евро чрез кредитни линии от Световната банка. \r\n\r\n \"За нас Коридор № 8 е много важен - той свързва Адриатическо с Черно море. Няма да спираме. Енергично ще изпълним тези значими за народа ни проекти\", подчерта македонският премиер Зоран Заев. \r\n\r\n \"Изграждаме пътна инфраструктура за развитието на тази част от Република Македония. Да създадем необходимите условия за движение на гражданите съгласно европейските стандарти. Подсигурихме общо 270 млн. евро за изграждането на пътища в дължина от около 800 км\", поясни той.  \r\n \n\t\t\t\t\t\t", "date": "2018.06.23", "title": "Македония вече строи магистралата към българската граница"}
{"url": "http://www.bnews.bg/article/244121-fenove_potanaha_v_skrab_pochina_osnovatelyat_na_grupa_pantera", "text": "\n Американският барабанист и продуцент Винсънт Пол Абът, известен като основател и участник в тежката метъл група Pantera, почина на 55-та си година. Това се съобщава на официалната Facebook страница във Facebook. \r\n\r\n Трябва да се отбележи, че понастоящем нищо не е известно за причините за смъртта на барабаниста на групата Pantera и Hellyeah. \r\n\r\n \"Винсънт Пол Абът, известен като Уини Пол, почина\", се казва в изявление на групата. \r\n \n\t\t\t\t\t\t", "date": "2018.06.23", "title": "ФЕНОВЕ ПОТЪНАХА В СКРЪБ! Почина основателят на група Pantera!"}
{"url": "http://www.bnews.bg/article/244114-gimnastichkite_ni_berat_chereshi_v_yaponiya", "text": "\n Ансамбълът ни по художествена оползотвори почивния си ден като посети черешова градина в Япония. \r\n\r\n Производителят е един от спонсорите на лагера им в Мураяма, а момичетата бяха поканени сами да си откъснат под от дървото, тъй като според местните - така е най-сладко. \r\n\r\n Освен вкусна, разходката стана и забавна с черешовата фотосесия, която си направиха гимнастичките. \r\n\r\n   \r\n \n\t\t\t\t\t\t", "date": "2018.06.23", "title": "Гимнастичките ни берат череши в Япония! "}
{"url": "http://www.bnews.bg/article/244127-propagandata_v_severna_koreya_otslabva_hulite_kam_sasht", "text": "\n През последните няколко месеца пропагандата в Северна Корея е променила тона и тематиката си. \r\n\r\n Плакати и афиши, показвани в столицата Пхенян и други градове, обикновено представяха САЩ като брутален империалистически агресор, а Южна Корея или Япония като отявлени съюзници на Вашингтон. \r\n\r\n Ала посетители в изолираната комунистическа държава твърдят, че са видели тези плакати, заменени от пропаганда, в която се прославя икономическия прогрес на страната и сближаването между Северна и Южна Корея. \r\n\r\n Водещите официозни вестници в тоталитарната държава също са променили тона си, което е знак, че страната започва да свежда неотдавнашното дипломатическо размразяване до обикновените хора. \r\n\r\n Огромното мнозинство от севернокорейците нямат почти никакъв достъп до информация, така че държавните медии и пропагандата на режима имат далеч по-голямо въздействие, отколкото в други части на света. \r\n\r\n С традиционното представяне на САЩ като основен враг, пропагандата не спира да показва по какъв начин ще отговори Пхенян, изобразявайки ракети, разрушаващи САЩ или войски, които разбиват нашествениците. \r\n\r\n Плакатите са предназначени да вдъхновяват патриотизма, да изграждат доверие в държавното ръководство и да дават представа, че борбите за живот са за по-голяма слава на страната. \r\n\r\n \"Огромните плакати обикновено се увеличават, само когато нещата в международен план са лоши\", изтъква Андрей Абрахамиан от Университета Грифит пред БиБиСи, като допълва: \"Те сигнализират за тежки времена и за по-твърда линия на САЩ към гражданите на Северна Корея. Те намаляват, когато напрежението отслабва.\" \r\n\r\n Така че когато времената са по-позитивни, пропагандата също ще бъде такава. \r\n\r\n След месеци на заплахи с война, Северна Корея тази година проведе исторически срещи на високо равнище както с Южна Корея, така и със САЩ, обещавайки - макар и неясно - да се откаже от ядрения си арсенал и да работи за мир. \r\n\r\n Чуждестранни гидове, които развеждат туристически групи в изолираната страна, казват, че през последните месеци разказът на пропагандата отчетливо се е променил. \r\n\r\n На мястото на агресивната реторика, сега фокусът е върху по-позитивни послания, като се приветства Декларацията от Панмичжон, подписана на срещата на високо равнище между двете Кореи на 27 април. \r\n\r\n \"Всички антиамерикански плакати, които обичайно виждам около пл. \"Ким Ир Сен\" и в магазините, всички те просто изчезнаха\", разкрива Роуън Биърд, тур мениджър в туристическа фирма. \r\n\r\n \"От пет години работя в Северна Корея, като никога преди не съм виждал да изчезват напълно\", допълва той. \r\n \n\t\t\t\t\t\t", "date": "2018.06.23", "title": "Пропагандата в Северна Корея отслабва хулите към САЩ"}
{"url": "http://www.bnews.bg/article/244131-opozitsiyata_v_turtsiya_sabra_5_miliona_dushi_na_miting_den_predi_vota", "text": "\n \r\nКандидатът за президентския пост в Турция от основната опозиционна Народно-републиканска партия (НРП) Мухарем Индже събра над 5 милиона души, свои привърженици на митинг в Истанбул. Той заяви, че ще бъде президент на 81 милиона турци, а не на десни или леви и обеща, че в рамките на 48 часа ще отмени извънредното положение в страната. \r\n\r\n Политикът призова за възстановяване на справедливата и независима съдебна система и се ангажира до 100 дни да изпрати отново турски посланик в Сирия. Това стана на митинг, на който в Истанбул се бяха стекли пет милиона души, съобщи БГНЕС, като се позовава на в. „Джумхюриет“. Митингът се проведе в истанбулския район Малтепе. „На митингите в Измир и Анкара бяхте много, но в Истанбул се събрахте пет милиона души“, каза Индже. \r\n\r\n   \r\n\r\n В речта си опозиционният кандидат обеща на привържениците си, че ако победи на утрешните избори, Турция ще стане друга страна. „Утре ще настъпи краят на дискриминацията, утре настъпва края на безсмисленото пилеене на държавни средства. През последните пет дни ние проведохме 107 митинга и ви благодаря за вашата подкрепа“, каза Индже на множеството. \r\n\r\n   \r\n\r\n Редица митинги провежда и действащият президент Реджеп Тайип Ердоган. През деня програмата му включва пет обръщения към неговите привърженици в различни райони на Истанбул. Голямото внимание на съперниците за президентския пост към Града на Босфора се обяснява с факта, че в Истанбул живее една пета от населението на Турция. Освен това се очаква утре и Индже, и Ердоган да гласуват именно в Истанбул. \r\n\r\n   \r\n\r\n Общо 635 журналисти от 34 страни са получили акредитации, за да отразяват предсрочните президентски и парламентарни избори в Турция, предаде Анадолската агенция. \r\n\r\n За представителите на медиите са създадени пресцентрове в Анкара, Истанбул и Диарбекир. В пресцентровете има монитори, по които ще се излъчват данните на Висшата избирателна комисия на Турция и на държавната Анадолска агенция. \r\n\r\n Общо 415 наблюдатели от осем международни организации са пристигнали в Турция, за да следят изборите в страната. Най-много са наблюдателите от Организацията за сигурност и сътрудничество в Европа (ОССЕ) - 234, информира Анадолската агенция. \r\n \n\t\t\t\t\t\t", "date": "2018.06.23", "title": "Опозицията в Турция събра 5 милиона души на митинг ден преди вота "}
{"url": "http://www.bnews.bg/article/244122-vnimanie_mnim_lechitel_mami_vazrastni_hora_v_burgasko_baba_ot_kameno_izgorya_s_1350_lv", "text": "\n Плъзна нова измамна схема, а в капана отново падат възрастни хора. Става въпрос за мними лечители, които заблуждават пенсионери и буквално взимат всичките им спестявания, за да ги излекуват, съобщава \"Флагман\". Жертва на схемата станала 70-годишна пенсионерка от Камено, която е изгоряла с 1350 лв. \r\n\r\n В края на ноември миналата година с нея се свързала 35-годишният криминално проявен Златко Д. от село Старо Оряхово, общ. Долни Чифлик. Дълго време мъжът се опитвал да я навие и обещавал, че ще направи и невъзможното, за да излекува болните съпруг и майка на жената. \r\n\r\n За времето от 1-ви до 14-ти декември възрастната жена е предоставила на Златко сумата отт 1350 лв. Дори е взимала назаем, за да осигури исканите средства. В началото на 2018 година обаче съпругът и майката на пенсионерката починали и тя разбрала, че е измамена. \r\n\r\n Отчаяната вдовица подала сигнал в полицията. След отлична работа ченгетата спипали 35-годишния Златко. Криминално проявеният мъж направил пълни самопризнания и върнал част от сумата в размер на 700 лв. Работата по цялостното документиране на престъпната дейност на 35 годишния мъж продължава от служители на Райнно управление-Камено, информира БЛИЦ. \r\n  \r\n \n\t\t\t\t\t\t", "date": "2018.06.23", "title": "ВНИМАНИЕ! Мним лечител мами възрастни хора в Бургаско, баба от Камено изгоря с 1350 лв.\r\n\r\n"}
{"url": "http://www.bnews.bg/article/244109-tsska_obyavi_tsenite_na_biletite_za_parviya_si_evromach", "text": "\n ЦСКА обяви цените на билетите за първия си евромач през този сезон, който е срещу ФК Рига на 12 юли. \"Червените\" пуснаха съобщение на официалната си страница, в което определиха следните цени: Сектор А - 20 лева, Сектор В - 12 лева, ВИП ложа - 150 лева. Секторите Г и Б ще бъдат затворени, тъй като там няма седящи места, а това е едно от условията на УЕФА. Талоните ще бъдат пуснати в продажба на 2 юли. \r\nЦялото съобщение на ЦСКА:  \r\nАрмейци, \r\n\r\n на 2 юли (понеделник) ще бъдат пуснати в продажба билетите за първия мач от първия квалификационен кръг на Лига Европа между ЦСКА и Рига.  \r\n\r\n Срещата ще се играе на стадион \"Българска армия\" на 12 юли (четвъртък), но началният час все още не е обявен. \r\n\r\n Феновете ще бъдат настанявани в секторите \"А\" и \"В\", а секторите \"Г\" и \"Б\" ще бъдат затворени, защото не разполагат със седящи места. \r\n\r\n Цените на билетите са както следва: \r\n\r\n - Сектор А - 20 лева \r\n\r\n - Сектор В - 12 лева \r\n\r\n  - ВИП ложа - 150 лева \r\n\r\n Деца до 7 години ще влизат на стадиона безплатно. \r\n\r\n Билети ще могат да бъдат закупени от фен магазина на \"Армията\" и от мрежата на Тикетпро, бензиностанциите на OMV, магазините на Office 1 и Orange, Билетен център на НДК и касите на \"Арена Армеец\". \r\n \n\t\t\t\t\t\t", "date": "2018.06.23", "title": "ЦСКА обяви цените на билетите за първия си евромач!"}
{"url": "http://www.bnews.bg/article/244110-uzhas_fekalni_vodi_se_izlivat_na_plazha_kabakum", "text": "\n Проблемът съществува от години, твърдят хора, които редовно посещават мястото. Отпадни води текат на един от най-известните плажове у нас- „Кабакум” край Варна. Оказва се, че проблемът далеч не е само естетически. Мръсотията крие сериозен риск за туристите. \r\n\r\n Хора, които редовно посещават плажа, казват, че замърсяването и ужасяващата миризма са от години. Проверки от властите се извършвали редовно, но действия по почистването в района все още не са предприети, съобщава NOVA. \r\n \n\t\t\t\t\t\t", "date": "2018.06.23", "title": "УЖАС! Фекални води се изливат на плажа „Кабакум”!"}
{"url": "http://www.bnews.bg/article/244105-katastrofa_na_am_trakiya_dvizhenieto_e_blokirano", "text": "\n Катастрофа блокира движението в района на 230 километър на АМ \"Тракия\" в посока Пловдив-Бургас. Вследствие на инцидента движението вече около час е силно затруднено, предава трафик Нюз. \r\n\r\n Ударът е станал в ранните часове на деня между две леки коли. Състоянието на шофьорите и пътниците се изяснява, а материалните щети са големи. Едната кола е буквално със смазана задница. И двата автомобила са в активна лента. На място има полиция и пожарна, периметърът е ограден с конуси. \r\n\r\n Заради ограничаването на движението в района се е образувало голямо задръстване. Съветваме да шофирате внимателно и по възможност да изберете обходни маршрути. \r\n \n\t\t\t\t\t\t", "date": "2018.06.23", "title": "Катастрофа на АМ \"Тракия\"! Движението е блокирано!"}
{"url": "http://www.bnews.bg/article/244106-spipaha_ogromno_kolichestvo_narkotitsi_nyama_da_poznaete_kade_sa_bili_skriti", "text": "\n Огромно количество наркотици, скрити във фалшиви трофеи от Световното първенство по футбол, спипа полицията в Аржентина. Става дума за над 150 килограма марихуана, 20 килограма кокаин и около 1800 дози дизайнерска дрога, изключително популярна в страната, съобщава \"Дарик\". \r\n\r\n Задържани са четирима мъже и две жени. Полицията конфискува намерените в тях пушки, пистолети и 400 000 аржентински песос. \r\n\r\n Органите на реда твърдят, че престъпната група се възползвала от Световното първенство по футбол и огромното търсене на сувенири, за да транспортира дрогата. \r\n \n\t\t\t\t\t\t", "date": "2018.06.23", "title": "Спипаха огромно количество наркотици! Няма да познаете къде са били скрити!"}
{"url": "http://www.bnews.bg/article/244111-zashto_zhiteli_na_dve_oryahovski_sela_predprieha_sobstvenorachno_remontirane_na_republikanski_pat_patna_agentsiya_spi", "text": "\n Акция „На пътя сме” започна тази сутрин в община Оряхово. Хора от селата Горни и Долни Вадин излязоха да кърпят със собствени средства и доброволен труд разбит републикански път, който не е бил ремонтиран от 40 години. \r\n\r\n Инициативата започнала като на шега във „Фейсбук”, но придоби съвсем реални измерения. \r\n\r\n Събрани са близо 4000 лв., с които да бъдат закърпени около 100 кв. м път, а за второто издание на инициативата местен бизнесмен е обещал да осигури асфалт. \r\n\r\n „Сговорна дружина планина повдига” беше мотото на хората днес – в бригадата има както мъже, така и жени, както млади, така и по-стари. Сред работници са и кметовете на селата. \r\n\r\n От Пътната агенция съобщиха, че са осигурени пари за ремонт и той ще започне началото на юли, но хората се съмняват в това и припомнят, че чакат от 12 години държавата да изпълни ангажимента си към тях, информира бТВ. \r\n \n\t\t\t\t\t\t", "date": "2018.06.23", "title": "Защо жители на две оряховски села предприеха собственоръчно ремонтиране на републикански път? Пътна агенция спи! "}
{"url": "http://www.bnews.bg/article/244108-za_primer_kasierka_predotvrati_obir_na_benzinostantsiya_v_simeonovgrad", "text": "\n Златомира успяла да се пребори със 17-годишен младеж, който я заплашил и се опитал да вземе дневния оборот. На записите от охранителните камери се вижда и кратката схватка, в която младата жена влиза с нападателя. Тя успява да то избута и да подаде сигнал до фирмата, която охранява обекта и младежът е задържан. \r\n\r\n „Започнах да го бутам и да крещя, че ще извикам полиция натиснах СОТ-овете и той избяга“, разказа Златомира. \r\n\r\n Тя обясни, че е доволна, че мъжът е задържан. Шефът на Златомира я е поощрил финансово за постъпката й. \r\n \n\t\t\t\t\t\t", "date": "2018.06.23", "title": "ЗА ПРИМЕР! Касиерка предотврати обир на бензиностанция в Симеоновград!"}
{"url": "http://www.bnews.bg/article/244102-sofiyantsi_nashtrek_shte_ima_li_opasni_valezhi_i_nov_potop_vizhte_tuk", "text": "\n Интензивни валежи, градушки и понижение на температурите се очакват в страната през уикенда. От Националния институт по хидрология и метеорология към БАН обаче заявиха, че няма опасност от наводнения, стига валежите да не са съчетани с определени обстоятелства, като например непочистени шахти. От пожарната също отхвърлиха апокалиптичните прогнози и въпреки това дадоха препоръки на гражданите за действия при наводнения, съобщава \"Дарик\". \r\nНад страната преминава бърз студен атмосферен фронт и понеже температурната разлика от двете му страни е много голяма, се очакват интензивни явления, обясни дежурният синоптик в Националния институт по метеорология и хидрология в БАН Мариана Попова: \"Те ще са в южните и източните райони. По-характерно за събота ще бъде силният вятър. Не бих казала, че това е необичайна обстановка. Случва се. Наистина трябва да й се обърне внимание, но нищо извънредно и необичайно няма в нея. Количеството на валежите засега не може да се прогнозира. Очакват се градушки. Самите валежи не са нищо изключително, но в съчетание с непочистени шахти, събрани боклуци или по-голям валеж, паднал за кратко на едно място, може да доведе до наводнение, но иначе не. Температурите в събота ще паднат със 7-8 градуса\". \r\nСпоред директора на пожарната главен комисар Николай Николов в последната седмица имало много сигнали за запушени шахти: \"Нямам статистика точно колко са запушените шахти, но вероятно са стотици. Към момента нищо апокалиптично или по-различно от досегашната обстановка. Както казват нашите колеги, продължава метеорологична динамичната\". \r\nНачалникът на сектор „Оперативна дейност” главен инспектор Стефан Стефанов пък даде препоръки за действия при наводнения: \"Хората първо не трябва да изпадат в паника вследствие на интензивни валежи и на частични наводнения. Изключително опасно е да пресичат силно течащи води с превозното средство или да се опиват да спасяват превозни средства. Само 15 см. силно течаща вода е в състояние да движи автомобилите и да ги носи по улиците надолу. Опасно е да застават под мостове, да влизат в подлези, да се опитват да ползват метрото или да се движат в дерета или други подобни места, където би могло в много близко време да се получи отток на вода\". \r\n \n\t\t\t\t\t\t", "date": "2018.06.23", "title": "Софиянци нащрек! Ще има ли опасни валежи и нов потоп? Вижте тук!"}
{"url": "http://www.bnews.bg/article/244101-vtori_epizod_barekov_i_bayraktarov_bez_tsenzura_na_zhivo_gledayte_tuk", "text": "\n Бареков и Байрактаров отново взривяват ефира с истини! Тече вторият епизод на \"Бареков и Байрактаров без цензура\". \r\n\r\n Можете да се включите на живо с въпроси и мнения или просто да чуете истината такава, каквато е!  \r\n\r\n ТЕЛЕФОН НА ЗРИТЕЛИТЕ: 02/ 914 44 33; 02/ 914 44 37 \r\n\r\n Не пропускайте: \r\nда се абонирате за канала на @B2bezcenzura в Youtube: \r\n\r\n \r\n\r\n и да харесате и последвате страницата във Facebook: \r\n\r\n \r\n\r\n Сигнали можете да изпращате на e-mail: b2bezcenzura@gmail.com \r\n\r\n \r\n\r\n   \r\n \n\t\t\t\t\t\t", "date": "2018.06.23", "title": "ВТОРИ ЕПИЗОД! “Бареков и Байрактаров без цензура” на живо! (ГЛЕДАЙТЕ ТУК)"}
{"url": "http://www.bnews.bg/article/244112-bivsh_igrach_na_livarpul_pretarpya_uspeshna_operatsiya_na_mozachen_tumor", "text": "\n Бившият футболист на Ливърпул Хосе Енрике, се е подложил на операция заради мозъчен тумор. Това съобщи самият футболист в социалната мрежа \"Инстаграм\". \r\n\r\n Испанецът пусна фотос, на който е със съпругата си, а към него той прибави следния текст: \"Съжалявам, че не бях наоколо от известно време. Това бяха най-тежките няколко седмици в живота ми. Преди около месец научих, че имам рядък мозъчен тумор и трябваше да мина през операция, за да го премахна. Вече се възстановявам и съм толкова благодарен. Животът е много скъп\". \r\n\r\n Фенове разгорещено коментират снимката с познатия рефрен: \"You'll never walk alone\". Ливърпул също не пропусна да пожелае на бившия си футболист бързо възстановяване с пост в социалната мрежа \"Фейсбук\". \r\n \n\t\t\t\t\t\t", "date": "2018.06.23", "title": "Бивш играч на Ливърпул претърпя успешна операция на мозъчен тумор"}
{"url": "http://www.bnews.bg/article/244103-shok_1_5_godini_lishavane_ot_svoboda_zaradi_greshna_ekspertiza_vizhte_podrobnosti", "text": "\n Потърпевшият е художник от Стара Загора. \r\n\r\n Художник от Стара Загора прекарва година и половина в затвора заради притежание на вещество, което се оказва хранителна добавка. Извършилите първоначалния тест обаче констатират, че то е комбинация от амфетамин, метаамфетамин, кокаин и хероин, информира бТВ. \r\n\r\n Мариян не помни момента на ареста си съвсем точно, защото бил пиян. Прекарва зад решетките цели три месеца преди да се срещне с обещания му още в началото служебен адвокат. \r\n\r\n Впоследствие наема свой. Именно той се усъмнява в експертизата и така веществото, което Михаил купува от аптека, е изпратено за повторен анализ в Института по криминология в София. \r\n\r\n Когато е задържан, у Мариян е намерено и малко количество марихуана – 0,2 гр. Затова сега искат да го съдят повторно. \r\n\r\n Освен това, магистратите вече са разпоредили потърпевшият да плати разноските по делото в размер на 2300 лева, в които влиза и цената на грешната експертиза. Наложена му е и глоба от 500 лева за притежание на канабис. \r\n\r\n Адвокатът ще обжалва, а клиентът му е твърдо решен да съди България. И броени дни след излизането си на свобода Мариян си купил билет за Англия. Възнамерява да заживее и работи там, защото се страхува, че у нас може пак да го арестуват „за една торба цимент”. \r\n \n\t\t\t\t\t\t", "date": "2018.06.23", "title": "ШОК! 1,5 години лишаване от свобода, заради грешна експертиза! Вижте подробности!"}
{"url": "http://www.bnews.bg/article/244107-sram_sotsialnite_otkazaha_invalidna_kolichka_na_dete_s_uvrezhdaniya", "text": "\n Социалните в Стара Загора отказаха инвалидна количка на 6-годишно дете с детска церебрална парализа. Мотивът - въпреки, че е със 100% инвалидност, Мишо е прекалено малък, а законът не предвижда колички за деца като него, съобщава NOVA. \r\n\r\n „Детската инвалидна количка, каквато тя иска, не фигурира в така наречено Приложение 7 към Правилника за прилагане на Закона интеграция на хората с увреждания. Ние просто го нямаме по списък”, обясни Павлина Делчева, директор на „Социално подпомагане” – Стара Загора. \r\n\r\n Докато чака това да бъде променено, за да може да извежда момченцето си навън, майка му Антония купила това, което може да си позволи -  количка за бебета. \r\n\r\n Жената отглежда двете си деца сама. За да се грижи подобаващо за тях и да покрива специалните нужди на Мишо, работи. Тегли и кредити, за да осигури необходимите за сина й терапии. От държавата получава 930 лева. \r\n\r\n А за да не бъдат деца като Мишо затворници в домовете си, докато не станат възрастни, се готвят промени, обясняват социалните. \r\n \n\t\t\t\t\t\t", "date": "2018.06.23", "title": "СРАМ! Социалните отказаха инвалидна количка на дете с увреждания! "}
{"url": "http://www.bnews.bg/article/244104-kucheta_otkriha_sleda_ot_izbyagaliya_zatvornik_boris_lovech_zakipya_ot_politsiya_i_zhandarmeriya", "text": "\n Жандармерия, отряд за борба с тероризма и десетки полицаи издирват в момента избягалия затворник Борис Иванов, съобщава Нова тв. Следови кучета са намерили дрехи на беглеца и са по следите му. \r\n\r\n Униформените претъсрсват всеки храст и са убедени, че съвсем скоро ще го заловят. Главният секретар на МВР Младен Маринов също е бил на място в късните часове в петък, за да даде инструкции за издирването. Прекъснат е пътя в близост до жп. прелеза Ловеч. Под полицейска блокада е целият район между ловешките села Александрово, Дренов и Деветаки. \r\n\r\n Властите вярват, че рецидивистът Борис Иванов ще бъде намерен до края на деня. Хората от съседните села се надяват издирваният мъж да не е в района и да не притеснява възрастните хора. Иванов е рецидивист, осъждан за блудства и кражби. До момента е излежал половината от присъдата си. След като избяга по време на работа извън затворническото общежитие в Ловеч, той е в неизвестност втори ден. \r\n\r\n Припомняме, че на 21 юни Иванов избяга от затвора в Ловеч, където е излежавал 13-годишна присъда за блудства и кражби.  48-годишният Борис Иванов излежавал 13-годишна присъда за блудство и кражби, постановена през 2011 година. В началото на месеца е преместен в общежитие от отворен тип, тъй като излежал 7 години от присъдата си. През деня чистел в млекопреработвателен цех извън затвора. Около 10:30 часа в четвъртък служител от фирмата съобщил за липсата му, споделя \"БЛИЦ\". \r\n\r\n \r\n  \r\n \n\t\t\t\t\t\t", "date": "2018.06.23", "title": "Кучета откриха следа от избягалия затворник Борис! Ловеч закипя от полиция и жандармерия!\r\n\r\n"}
