{"url": "http://www.bnews.bg/article/243436-na_tramp_ne_mozhe_da_mu_se_vyarva_toy_razrushi_doverieto", "text": "\n Решението на президента на САЩ Доналд Тръмп да оттегли подкрепата си за заключителното комюнике от Г-7 чрез съобщение в \"Туитър\" разруши доверието. Отговорът на Европа трябва да бъде по-голямо обединение. \r\n\r\n Това заяви външният министър на Германия Хайко Маас, който коментира възникналото напрежение в края на срещата на Г-7 в Квебек, информира \"Ройтерс\". \r\n\r\n \"Всъщност не е реална изненада, ние сме виждали това със споразумението за климата или със сделката с Иран\", отговори Маас на въпрос да коментира решението на Тръмп да изтегли подписа си от декларацията, договорена на форума в Канада. \r\n\r\n В рамките на секунди вие можете да разрушите доверието с 280 думи в \"Туитър\", подчерта той и добави, че сега ще отнеме много повече време да се възстанови изгубеното доверие. \r\n \n\t\t\t\t\t\t", "date": "2018.06.10", "title": "На Тръмп не може да му се вярва, той разруши доверието"}
{"url": "http://www.bnews.bg/article/243431-dete_zagina_pri_katastrofa_na_patya_pirdop_klisura", "text": "\n Деветгодишно дете е загинало, а жена е пострадала при катастрофа на пътя Пирдоп – Клисура, съобщиха от МВР. \r\n\r\n Инцидентът е подаден тази сутрин около 9:50 ч. \r\n\r\n При катастрофата са се ударили челно два автомобила. Жената е откарана в болница за лечение. Точните причини за инцидента се изясняват. \r\n \n\t\t\t\t\t\t", "date": "2018.06.10", "title": "Дете загина при катастрофа на пътя Пирдоп – Клисура"}
{"url": "http://www.bnews.bg/article/243428-nataliya_ot_otkradnat_zhivot_zapochva_golyam_remont_zaradi", "text": "\n Актрисата Дария Симеонова започна основен ремонт в дома си заради бебето, което очаква в края на годината. Звездата е бременна и вече спря изявите си на сцената и пред камера, за да не навреди работата ѝ на развитието на детето. Вместо обаче да се отдаде на лежане и ядене вкъщи, както много бъдещи майки, тя се зае с освежаването на дома, пише \"Уикенд\".  \r\n\r\n По стара българска традиция, преди раждането на дете, се прави ремонт, подменят се мебелите и всичко се чисти основно. Точно това ще правят Дария и избраника й Антон цяло лято. След много догадки дали след раждането актрисата ще се върне на снимачната площадка на „Откраднат живот”, преди няколко дни тя внесе яснота. „Свърши”, отсече тя. Явно сериалът за нея вече е затворена страница поне докато бебето отрасне.\".  \r\n  \r\n \n\t\t\t\t\t\t", "date": "2018.06.10", "title": "Наталия от \"Откраднат живот\" започва голям ремонт заради..."}
{"url": "http://www.bnews.bg/article/243435-zatvaryat_chast_ot_am_trakiya_kam_moreto_zaradi_pozhar", "text": "\n Служители на АПИ затварят част от АМ „Тракия” на път за морето заради задимяване, научи bTV. \r\n\r\n Причината за намалената видимост е голям пожар в съседна на магистралата нива. Наш зрител ни изпрати видео от мястото на редакционната поща. \r\n\r\n Магистралата ще бъде затворена в района на 334-336 км, преди Карнобат. \r\n\r\n До достигане на нужната видимост всички автомобили ще се отбиват по обходни маршрути. \r\n\r\n   \r\n \n\t\t\t\t\t\t", "date": "2018.06.10", "title": "Затварят част от АМ „Тракия” към морето заради пожар"}
{"url": "http://www.bnews.bg/article/243430-chestvame_vsichki_balgarski_svetii", "text": "\n Втората неделя след петдесятница честваме деня на всички светии.Празникът е нов за православния календар. В неделя църквата отбелязва един от най-новите празници в православието. \r\n\r\n Отдаваме почит на канонизираните историческите личности, живели по нашите земи. \r\n\r\n Повече от 100 са канонизирани те у нас светци. Включително четирима князе и царе, патриарси, епископи и войни. \r\n\r\n По повод празника сутринта се провежда тържествена литургия в Патриаршеската катедрала \"Свети Александър Невски\". \r\n \n\t\t\t\t\t\t", "date": "2018.06.10", "title": "Честваме всички български светии"}
{"url": "http://www.bnews.bg/article/243418-milata_vizhte_kakvo_se_sluchi_na_zornitsa_lindareva_v_dubay", "text": "\n Кошмарен се оказа за Зорница Линдарева последният й престой в Дубай. \r\n\r\n Красавицата от „ВИП Брадър“ и „Биг Брадър: Мост Уонтед“ се разболя в емирството и се върна оттам отпаднала и с възпалено гърло. \r\n\r\n „Възможно е климатикът в хотелската стая да ме е разболял. Не съм сигурна каква точно е причината, но се наложи да пия два антибиотика. Като се върнах в България, 10 дни не излизах от жилището си. Не се чувствах никак добре, през цялото време си лежах”, сподели пред „Уикенд“ моделката. \r\n  \r\n \n\t\t\t\t\t\t", "date": "2018.06.10", "title": "Милата… Вижте какво се случи на Зорница Линдарева в Дубай! "}
{"url": "http://www.bnews.bg/article/243416-kakva_e_vrazkata_mezhdu_big_bradar_i_izmamenata_zhasmin_koyato_dade_400_bona_na_alo_izmamnitsite", "text": "\n 65-годишната Жасмин Куртева, която даде рекордната сума от 420 000 лева на телефонни измамници, е хазяйка на адвокатите на \"Биг Брадър\", съобщават \"Телеграф\", като се позовава на съседи на възрастната дама. \r\n\r\n Тя работи като главен акционер в застрахователно дружество. Информацията бе потвърдена от продуцента на популярното риалити Нико Тупарев. Смятайки, че помага на полицията да залови телефонни измамници, Жасмин предала колосалната сума на няколко пъти, като оставяла парите в картонени кашони до контейнери за боклук до дома си на ул. \"Янтра\" в центъра на София. Когато отишла за трети път да тегли 180 000 лева от банка, служителите най-сетне се усъмнили и подали сигнал в МВР. \r\n\r\n Куртева е съсобственик на триетажна къща до Орлов мост. Първите два етажа са нейни, а последният - на мъж, жена и дъщеря им. \r\n\r\n \"Тя живее на втория етаж, а долният го дава на три фирми под наем\", призна съсед. Едно от дружествата е адвокатско и е на юристите на \"Биг Брадър\" и продуцентската къща \"Междинна станция\" на Иван и Андрей. \r\n\r\n \"Наели сме един апартамент и там работят хората. Плащаме си наем. Явно измамниците стават все по-добри психолози. За жалост адвокатите ни не са подозирали, че е възможно да се случи такова нещо, за да помогнат на жената, която не е давала вид на лековерна. Научили са от медиите за грандиозната измама\", призна Нико Тупарев. \r\n \n\t\t\t\t\t\t", "date": "2018.06.10", "title": "Каква е връзката между „Биг брадър“ и измамената Жасмин, която даде 400 бона на „ало“ измамниците?! "}
{"url": "http://www.bnews.bg/article/243420-izdirvan_dilar_se_predal_sam_na_bg_vlastite", "text": "\n На 7 юни 2018 г. издирваният с червена бюлетина на Интерпол Мартин Георгиев – Джито се е предал в ГДБОП в присъствието на адвокат, съобщиха чак днес от спецпрокуратурата. \r\n\r\n Георгиев е обвинен е обвиняем по досъдебно производство за разпространение на наркотици от 2015 г., като е сочен за ръководител на групата. \r\n\r\n Той е бил задържан първоначално за 24 часа, а след това мярката е удължена до 72 часа. \r\n\r\n Мартин Георгиев е син на Мила Георгиева, доведена дъщеря на бившия шеф на митниците Христо Кулишев и се смята за едно от основните лица в т.нар „Килърите 6”. Майка му е разследвана за източване на ДДС у нас и за кражба на близо 26 млн. евро от ЕС в Румъния. \r\n\r\n Сайтът „Биволъ” съобщи още вчера за прибирането на Георгиев, като по данни на изданието той тихомълком се е върнал у нас и задържането му не е било официално оповестено с цел мярката му да бъде променена в по-лека с помощта на конкретни длъжностни лица. \r\n\r\n „Биволъ” твърди, че разследването срещу майката на Джито не е напреднало заради политически протекции. \r\n \n\t\t\t\t\t\t", "date": "2018.06.10", "title": "Издирван дилър се предал сам на БГ властите "}
{"url": "http://www.bnews.bg/article/243421-takova_chudo_kato_ministara_na_turizma_nikolina_angelkova_ne_sam_sreshtala", "text": "\n Стане ли дума за море и шум – веднага се сещате за Валери Симеонов нали? Е, „нашият“ пак се е вихрил по морето. Бил на проверка… колко е жалко да си в такава изолация, че само с шумът от музиката за се занимаваш. \r\n\r\n А и няма как да не подминем Ангелкова, която пък не „говори“ на един език с тоалетния министър. Почетният председател на Българската асоциация на туристическите агенции Донка Соколова заяви пред Дарик, че било недопустимо от три оплаквания за реда в \"Слънчев бряг\", две да са за шума. \r\n\r\n Соколова подчерта, че за 50 години в бранша \"такова чудо като министъра на туризма Николина Ангелкова не е срещала\". \r\n  \r\n\"Учуди ме заявлението на министъра на туризма, че \"Слънчев бряг\" не е санаториум. Общо взето ме потресе, защото значи, че за нея не е позната организацията на туристическото обслужване. Не знам как да го коментирам\", каза Соколова. \r\n \n\t\t\t\t\t\t", "date": "2018.06.10", "title": "Такова чудо като министъра на туризма Николина Ангелкова не съм срещала!"}
{"url": "http://www.bnews.bg/article/243429-sarbiya_padna_v_krakata_na_bremennata_preslava_vizhte_kak_pee_s_dragan_koich_keba_a_publikata", "text": "\n Сърбия полудя по хита на Преслава Bogovi zemljom hode, който тя изпълни в Белград заедно с Драган Коич – Кеба.   Двамата промотирах песента Bogovi zemljom hode в няколко медии, които останаха очаровани от миньончето от Добрич и стигнаха до заключението, че „Преслава е колкото красива, толкова и талантлива“. \r\nПесента е качена и в ютуб, където фенове на Преслава не само от България не пестят суперлативи.  Облечена в черен тоалет тя умело успя да прикрие коремчето си. А ето го и самото парче: \r\n  \r\n\r\n \r\n\r\n   \r\n \n\t\t\t\t\t\t", "date": "2018.06.10", "title": "Сърбия падна в краката на бременната Преслава! Вижте как пее с Драган Коич – Кеба, а публиката... "}
{"url": "http://www.bnews.bg/article/243422-7_dushi_v_aresta_sled_sofiya_prayd", "text": "\n Седем души са били задържани от полицията след „София прайд” и шествията в подкрепа на семейните ценности вчера в София. \r\n\r\n По-голямата част – заради носене на забранени предмети или липса на документи за самоличност. \r\n\r\n Два от арестите се случиха по време на паралелното шествие на \"Национална съпротива\" в защита на традиционното семейство, на метри от събитието на \"София прайд\". \r\n\r\n Информацията, е че две момичета от парада са преминали през консервативната проява. \r\n \n\t\t\t\t\t\t", "date": "2018.06.10", "title": "7 души в ареста след „София прайд“"}
{"url": "http://www.bnews.bg/article/243427-erdogan_zaplashi_avstriya_sas_sveshtena_voyna", "text": "\n Турският президент Реджеп Ердоган заплаши Австрия със свещена война. \r\n\r\n Ердоган остро разкритикува решението на Австрия да затвори джамии и да изгони финансирани от Турция имами, определяйки решението като антиислямско, информира АФП. \r\n\r\n Държавният глава на Турция обеща да предприеме действия. \r\n\r\n \"Тези мерки, предприети от канцлерът на Австрия, страхувам се, че водят света към война между кръста и полумесеца\", каза Ердоган по време на реч в Истанбул. \r\n\r\n По-рано тази седмица австрийското правителство съобщи, че може да изгони до 60 финансирани от Турция имами и техните семейства, а също така ще затвори седем джамии заради разпространение на \"политики ислям\". \r\n\r\n Решението разгневи Анкара. \r\n\r\n В предизборната си реч Ердоган заяви още: \"Те съобщиха, че ще изритат нашите религиозни хора от Австрия. Мислите ли, че няма да реагираме, ако направите такова нещо\". \r\n\r\n \"Това означава, че ние ще трябва да направим нещо\", добави той, но не обясни. \r\n\r\n В Австрия живеят около 360 000 граждани от турски произход, от които 117 000 са с турски паспорти. \r\n \n\t\t\t\t\t\t", "date": "2018.06.10", "title": "Ердоган заплаши Австрия със свещена война"}
{"url": "http://www.bnews.bg/article/243426-kolko_struva_syankata_na_plazhovete_po_rodnoto_chernomorie", "text": "\n След началото на туристическия сезон много българи предпочитат през почивните дни да пътуват до родното Черноморие. С какви цени обаче ни посрещат стопаните на плажовете? \r\n\r\n На Север, в курорта „Златни пясъци”, трябва да броим по 8- 10 лева за чадър и същата сума за шезлонг. Във Варна цената е наполовина – по пет лева за ползване на всяка от двете екстри. \r\n\r\n На Юг - в „Слънчев бряг”, цената запазва миналогодишните нива - 9 лева за чадър и толкова за шезлонг. В Созопол тарифата е с 2 лева по-ниска. \r\n\r\n Българите, избрали да почиват на родното Черноморие в началото на юни, когато все още напливът на чужденци не е голям, смятат, че цените не съответстват на предлаганите услуги. \r\n\r\n Ако концесионерите на плажните ивици не успеят да задоволят изискванията на плажуващите, са длъжни да им предоставят възможност за свободен достъп до пясъка. \r\n\r\n Освен процентно съотношение, според закона, свободната и платената зона трябва да бъдат равнопоставени по отношение достъпа до морето. \r\n \n\t\t\t\t\t\t", "date": "2018.06.10", "title": "Колко струва сянката на плажовете по родното Черноморие?"}
{"url": "http://www.bnews.bg/article/243413-plastmasovite_izdeliya_ne_otpadali_napalno", "text": "\n Не е възможно пластмасовите изделия да отпаднат напълно, смятат родни производители на полимерни опаковки. Страната ни има традиции в изработването и рециклирането на пластмасови изделия, но все още липсва връзка, която да осигури връщането на вече използвания продукт за преработка в завода. Според производители обаче гласовете за тотална забрана на пластмасовите изделия за еднократна употреба у нас са преувеличени. \r\n\r\n “Директивата на Евросъюза никъде не се говори за забрана. Целта е полимерните опаковки, били то за еднократна и за многократна употреба да се достигне до 2030 година до почти 100% рециклиране, а не забрана“, каза инж. Людмил Илиев - производител на полимерни опаковки, пред БНТ. \r\n\r\n Мерките за ограничаване на вредите от използване на найлоновите торбички у нас вече са дали резултат, обяснява Илиев и дава пример с изделията си, в които 40% от материала е рециклиран. Това е пътят и за другите продукти за еднократна употреба, които трябва да бъдат изхвърляни разделно в определените за това контейнери. Малкото хора, които го правят, обаче са обезсърчени. „Да кажем, аз събирам разделно и после минава камионът и всичко събира на едно - кое му е разделното - не знам“, заяви Татяна Борисова. \r\n\r\n Според производители идеята за използването на биоразградима пластмаса не е удачна, защото у нас липсват подходящи сметища, където продуктът да се разгражда. Възможна алтернатива на пластмасовата чаша е биоразградимата чаша. Изобретението, патентовано от пловдивчанин, е създадено от натурални и екологично чисти зърнени продукти и може да бъде изядено след употреба. \r\n\r\n „Идеята е да не замърсяваме с добре познатите пластмасови хартиени чаши. Интересът е много голям, предимно в България, но вече започваме да продаваме и в Европа“, каза Мирослав Запрянов - производител на биоразградима чаша. Вкусните чаши се продават в търговската мрежа на цена от 50 стотинки. Заради засиления интерес от фирмата вече разработват и други екопродукти. \r\n \n\t\t\t\t\t\t", "date": "2018.06.10", "title": "Пластмасовите изделия не отпадали напълно… "}
{"url": "http://www.bnews.bg/article/243415-koy_iztegli_vsichkite_si_spestyavaniya_za_spasitelnata_operatsiya_na_boyan_petrov_i_kakvo_e_stanalo_kogato_vizhda_flanelkata_mu", "text": "\n При полета в Шиша Пангма видях планина, която изглеждаше страшно страшна. Красива, но като пустиня. Усетих Боян самотен, сам с върха. \r\n\r\n Това сподели биологът Петко Петков, който е бил учител на изчезналия в Хималаите алпинист Боян Петров и оглави акцията по издирването му в Непал. \r\n\r\n Петков посочи, че в други планини има хора, експедиции се движат по маршрута, които биха помогнали на бедстващ алпинист. \r\n\r\n Боян Петров сближи Непал и Китай. И най-силното беше, когато ръководителят на китайската експедиция, каза, че този прецедент ще остане в историята и вече няма да има граници при спасяване на алпинисти, посочи билогът. \r\n\r\n „Изтеглих си всичките спестявания – 30 хил. долара и мислех, че ще стигнат. Застраховката на Боян е нормална планинска – 36 хил. долара. Но те казаха 200 хил. долара за 3 дни -  три хеликоптера и шерпи. Синът ми Кирил каза, че ще намерим парите и им каза - 50 хил. на следващия ден, 100 хил., ако се намери тялото и 150 хил., ако се намери жив и е свален в болница. Така той заложи парите да са критерий, че ще бъде по-качествено търсенето. Всички пари бяха само от негови близки и приятели. Не е похарчен един държавен лев”, уточни Петков. \r\n\r\n По думите му финансовият стимул по-късно е изиграл лоша шега - непалската компания решила, че трябва да вземе на всяка цена 100 хил. долара и шерпите започнали борба кой по-бързо ще го намери, а за китайската страна пък било чест да го намери първа вместо непалците. \r\n\r\n В един момент легендата „Боян” не можеше да се оцени с пари – непалските шерпи спаха на трети базов лагер без екипировка, а китайските - на 8000 метра в щурмова палатка. Това е явлението Боян Петров – обединител на хората. \r\n\r\n „Отивах да спася не големия алпинист Боян, а Сънчо”, каза Петков и си спомни, че когато получил намерената му фланелка, сякаш го прегърнал. \r\n\r\n Той го познава от дете. Описва го като мил и скромен – с щръкнала коса, големи бузи и искрени очи, които искаха да научат всичко. \r\n\r\n „Водих кръжок по зоология в Зоологическата градина. Децата започнаха да идват всеки ден - извеждах ги в природата, показвах им животните. Боян винаги мечтаеше да пътува и не пропускаше нито една моя експедиция. Работихме по темата за прилепските пещери в България и трябваше да посетим над 200 пещери”, посочи той. \r\n\r\n Прякорът Сънчо се е появил при една пещерна експедиция. „Отивахме до една пещера и Боян беше доста изморен от ходенето. Каза, че малко ще полегне пред пещерата и ще влезе след нас. „Влязох с едно момиче Теди и забравихме за него. След час и половина излязохме и го видяхме, че продължава да спи. И тогава се роди прякора”, каза Петков. \r\n\r\n Учителят признава, че се е притеснявал за експедициите на Боян и винаги е опитвал да не ги следи. \r\n \n\t\t\t\t\t\t", "date": "2018.06.10", "title": "Кой изтегли всичките си спестявания за спасителната операция на Боян Петров? И какво е станало, когато вижда фланелката му… "}
{"url": "http://www.bnews.bg/article/243432-obarnat_tir_blokira_patya_stara_zagora_dimitrovgrad", "text": "\n Обърнат тир блокира днес движението на пътя Стара Загора – Димитровград. \r\n\r\n Заради инцидента движението се извършва двупосочно в едната лента. \r\n\r\n Няма данни за пострадали или ранени. \r\n\r\n Преместването на тира обаче наложи намесата на специализирана техника, заради което едната лента беше затворена. \r\n \n\t\t\t\t\t\t", "date": "2018.06.10", "title": "Обърнат тир блокира пътя Стара Загора – Димитровград"}
{"url": "http://www.bnews.bg/article/243425-v_palna_misteriya_kim_chen_un_pristigna_v_singapur_za_sreshtata_s_tramp", "text": "\n Лидерът на Северна Корея Ким Чен-ум пристигна в Сингапур, където във вторник ще се срещне с американския президент Доналд Тръмп. \r\n\r\n Придвижването на лидера от Пхенян обаче беше обвито в пълна мистерия, съобщава БГНЕС. \r\n\r\n От летището в севернокорейската столица излетяха най-малко три самолета.  Единият от тях беше старият съветски Ил-62 - личният самолет на Ким, официално известен като \"Chammae-1\" или „Goshawk-1”, но неофициално наричан \"Air Force Un\". Гардовете на лидера обаче преценили, че машината не е достатъчно сигурна и затова Ким Чен-ун се качил на „Боинг 747” на компанията „Air China”. \r\n\r\n Според сайта за проследяване на полетите Flightradar24, той излетял с номер на полета CA122 - стандартно означение за маршрута на авиокомпанията от Пхенян до Пекин. Във въздуха обаче номерът на полет е променен на CA061. \r\n\r\n Край на конспирацията сложи външният министър на Сингапур Вивиан Балакришнан, след като публикува снимка в Twitter как се ръкува с Ким Чен-ун. \r\n\r\n Ким бе вкаран в града-държава с конвой от повече от 20 превозни средства, включително линейка. \r\n\r\n Стотици сингапурци се струпаха по улиците, за да направят собствени снимки на черната лимузина на лидера. Тя била със затъмнени стъкла, въпреки че в Сингапур това е забранено – дори за колата на премиера. \r\n\r\n Репортери и фотографи бяха обсадили тротоарите извън хотел \"Сейнт Реджис“, където Ким трябва да отседне. Видимостта към лобито на хотела е максимално намалена. \r\n\r\n Освен на три официални снимки, публикувани от правителството на Сингапур, часове след кацането му Ким не е видян никъде. \r\n\r\n Властите в страната домакин на историческата среща съобщиха, че разходите по организирането й ще бъдат около 20 млн. сингапурски долара. Почти половината от тази сума е похарчена за охрана. \r\n\r\n Не е ясно кой ще плати хотелската сметка на севернокорейската делегация. \r\n \n\t\t\t\t\t\t", "date": "2018.06.10", "title": "В ПЪЛНА МИСТЕРИЯ: Ким Чен-ун пристигна в Сингапур за срещата с Тръмп "}
{"url": "http://www.bnews.bg/article/243409-shef_v_disni_se_otteglya_zaradi_seksualni_posegatelstva", "text": "\n Съоснователят на студио \"Пиксар\" и творчески директор на \"Уолт Дисни анимейшън стюдиос\" Джон Ласитър ще напусне поста си в края на годината, след като миналата година беше обвинен в сексуални посегателства, предадоха световните информационни агенции. \r\nОт \"Дисни\" съобщават, че до края на 2018 г. Ласитър - живата легенда на съвременната анимация, ще работи като консултант, преди окончателно да преустанови функциите си в компанията. \r\nПрез ноември миналата година Джон Ласитър си взе 6-месечен отпуск, след като срещу него бяха отправени няколко обвинения в сексуално домогване. Ласитър тогава поднесе извиненията си на служителките, които са станали обект на непочтително отношение от негова страна, пише БТА. \r\n\"Изминалите шест месеца ме накараха да преосмисля живота, кариерата и приоритетите си. Оставайки верен на изкуството на анимацията и вдъхновен от творческия талант на \"Пиксар\" и \"Дисни\", реших, че краят на тази година е подходящ момент да насоча вниманието си към нови креативни предизвикателства\", се посочва в изявлението, направено от 61-годишния Джон Ласитър. \r\n \n\t\t\t\t\t\t", "date": "2018.06.10", "title": "Шеф в Дисни се оттегля заради сексуални посегателства "}
{"url": "http://www.bnews.bg/article/243417-piyan_shofyor_vozi_detsa_dregerat_otchete", "text": "\n От сутринта във Варна се провежда акция на КАТ за проверка на алкохол на водачите. При рутинна проверка полицаите спипали пил шофьор на автобус да вози деца. Алкохолната проба на водача отчела 1,27 промила алкохол, пише Дир.БГ. \r\n\r\n След проверката полицаите се свързали с фирмата, за да пратят друг шофьор, който да поеме курса, а виновният водач е арестуван. На място е извикан и екип на ДАИ, който ще проучи фирмата, която е поела превоза. \r\n\r\n Акцията във Варна се провежда през почивните дни. От КАТ предупреждават, че, предвид старта на летния сезон, подобни акции ще бъдат доста често явление по морските пътища. \r\n\r\n Преди десетина дни полицията задържа 48-годишен пиян шофьор на автобус от Бургас в Златоград преди да потегли с ученици на екскурзия. Водачът е бил с 1,27 промила алкохол в кръвта, установени с дрегер. \r\n \n\t\t\t\t\t\t", "date": "2018.06.10", "title": "ПИЯН шофьор вози деца! Дрегерът отчете… "}
{"url": "http://www.bnews.bg/article/243433-nadal_goni_rekord_za_11_titli_ot_edin_meydzhar_turnir", "text": "\n Носителят на 10 титли от Откритото първенство на Франция Рафаел Надал, излиза в днешния финал срещу австриеца Доминик Тийм, информира Агенция \"Фокус\". Испанецът е абсолютен фаворит, но срещу себе си има състезател, който не само го е побеждавал три пъти от девет мача, но и заяви пред всички, че не се страхува и че има план.  \r\n\r\n 24-годишният Тийм този сезон го победи в Мадрид, а миналия – в Рим. Дебютант на финал от Големия шлем, Тийм ще се опита да стане вторият австриец с „мейджър“ титла след Томас Мустер. \r\n\r\n Очакванията към Надал преди 116-ия му финал в кариерата са големи. Той може да стане първият играч в Откритата ера с по 11 титли от три различни турнира, както и да изравни постижението на Маргарет Корт - 11 трофея от един „мейджър“ турнир. \r\n \n\t\t\t\t\t\t", "date": "2018.06.10", "title": "Надал гони рекорд за 11 титли от един \"мейджър\" турнир"}
{"url": "http://www.bnews.bg/article/243412-palna_ludost_vegani_iskat_zatvaryaneto_na_zooparka", "text": "\n Вегани ще протестират днес с искане да бъде затворена зоологическата градина в София. Те се събират в 12 часа пред входа на зоопарка от страната на \"Симеоновско шосе\", недоволството им ще продължи до 15 часа.  \r\n\r\n Скандалите са много и са потресаващи! Преди години избягаха цяло стадо бизони от Софийския зоопарк, пише на страницата на събитието във фейсбук. От Българския вегански съюз твърдят още:  \r\n\r\n През 2014 г. тигър от Софийския зоопарк неочаквано се разходи на свобода, заради небрежен служител, който не затворил добре клетката му. \r\n\r\n През 2010г. глутница озверели кучета се промъкнали в столичния зоопарк и разкъсали до смърт осем муфлона, четири елена и една сърна. \r\n\r\n Условията са ужасни. Животните са принудени да живеят в затвор, без каквато и да е вина в супер мизерни и окаяни условия. Всеки, който е ходил там, знае за проблема. Организираме този протест с искане зоопарка да бъде затворен. Разчитаме да ни подкрепят колкото се може повече хора за да покажем, че София не иска зоопарк, че пленените животни трябва да бъдат незабавно освободени и пуснати в защитени паркове (част от техните хабитати), където ще имат километри площ, а състоянието и адаптацията им ще се следи 24/7. Елате и ни подкрепете!  \r\n\r\n 227 души са заявили във фейсбук, че ще присъстват на протеста. \r\n \n\t\t\t\t\t\t", "date": "2018.06.10", "title": "Пълна лудост: Вегани искат затварянето на зоопарка! "}
{"url": "http://www.bnews.bg/article/243414-ubietsat_na_pelov_bil_agent_na_mvr", "text": "\n Марио Панчев – мъжът, който ликвидира избягалия затворник Владимир Пелов, но после сам почина от раните си, е бил агент на МВР. Това обяви в студиото на „Тази неделя” бившият вътрешен министър Румен Петков. \r\n\r\n Както писа медията ни, МВР за пореден път претърпя тотална излагация, а репликата на Валентин Радев за „малшанса“, е доказателство, че системата не работи. \r\n\r\n Интересно и любопитно е, че в социалните мрежи все повече започва да се среща #Закривай това правителство! \r\n\r\n Ако следваме логиката, то едва ли има сектор, който да не е раздиран от скандали. Какво обаче ще се случи нае само премиерът Бойко Борисов… чакаме да видим… \r\n \n\t\t\t\t\t\t", "date": "2018.06.10", "title": "УБИЕЦЪТ на Пелов бил агент на МВР! "}
{"url": "http://www.bnews.bg/article/243419-ofitsialno_prezaredi_balgariya_na_nikolay_barekov_parviyat_i_edinstven_chlen_na_aliansa_na_konservatorite_u_nas", "text": "\n ПП „Презареди България“, председателствана от евродепутата Николай Бареков, официално е първата и единствена българска партия пълноправен член на Алианса на консерваторите и реформистите в Европа /АКРЕ/. Членството бе парафирано с пълно мнозинство по време на тържествена церемония този уикенд в Баку, Азербайджан, където се състоя срещата на най-високо ниво на АКРЕ с участието на близо 500 консерватори от цял свят. Подписите си под Декларацията от Рейкявик, основополагащ манифест на всички консерватори в света, положиха Николай Бареков и президентът на АКРЕ – Ян Захрадил. \r\n\r\n По повод приема на „Презареди България“ Захрадил изрази надежда Николай Бареков да продължи мандата си на евродепутат и в следващия парламент. Ричард Милсъм, главен изпълнителен директор на АКРЕ, благодари за усилията и приноса на Бареков към консервативната общност до момента. \r\n\r\n Молбата за членство в знаменития и влиятелен клуб на консерваторите бе подадена от българския евродепутат преди две години в чешката столица Прага. Самият той е първият индивидуален член на Консервативния съюз, а сега вече статут получи и партията му – „Презареди България“, наследник на ПП „България без цензура“. На практика Бареков е първият българин, подписал Декларацията от Рейкявик, а заседанието в Баку официално легитимира и реши въпроса коя партия единствена представлява консервативните политически ценности в България. \r\n\r\n „Това е изключително вълнуващ момент за нас, защото с гордост можем да заявим, че България официално става част от световното семейство на най-модерната политическа идеология – консерватизма“, заяви Бареков в официалната си реч, приветствана от Ян Захрaдил. Според евродепутата и председател на „Презареди България“ има изключителна символика в това, че приемането в Консервативния алианс се случва именно в Баку. „От тези земи древните българи са тръгнали към Европа преди шестнадесет века, за да можем днес да се наречем част от Европейската общност. София е по средата между Брюксел и Баку. Моята страна е най-старата европейска държава, която е запазила името си и до днес. Българите са на кръстопътя между Изтока и Запада, но не като място за сблъсък, а като център на многовековни ценности“, обясни Бареков. „Идеите, на които сме съмишленици, са единствените възможни политически идеи в днешния динамичен, алианиран полу-виртуален свят. Човечеството достига върховете на своето развитие чрез надграждане върху устоите, а не върху тяхното отрицание. Подронването на класическия подход води до тероризъм, икономически кризи, подхранване на социалната бедност и липса на образование. Либералното мислене действа чрез отрицание, реваншизъм и посредственост в политиката, чиито резултат е край на либерализма като желана доктрина. Консерватизмът е бъдещето без алтернатива в политиката“, заяви Бареков на форума в Баку. „За мен е изключителна чест да присъединя родината си в авторитетния клуб на консерваторите. Със сигурност моята партия ще допринесе към консервативните ценности чрез добродетелите на сънародниците ми. Вярвам, че ще бъдем достойни представители на АКРЕ сред българската общественост и благодаря за доверието!“, каза в заключение Бареков. \r\n\r\n Николай Бареков взе участие и в ключовия панел на срещата на най-високо равнище в Баку, която бе приветствана от президента на Азербайджан Илхам Алиев и от парламента на кавказката държава. В дискусията, посветена на Шенген и Брекзит, участие взеха множество евродепутати, сред които  Барбара  Капел от Австрия, баронеса Мобарик и Амжад Башир от Великобритания. Като представител на българската делегация, заедно с румънския евродепутат Ребега, Бареков призова за незабавно приемане на България в Шенгенското пространство. „България и Румъния заслужават да станат част от Шенген, защото се справихме с мигрантската вълна, за да спасим Европа от нашествениците. Шенгенското споразумение е наследство от миналото и трябва да бъде преразгледано“, заяви Бареков в дебата. \r\n\r\n Българският евродепутат взе участие в множество двустранни срещи с колеги-консерватори от цял свят. \r\n \n\t\t\t\t\t\t", "date": "2018.06.10", "title": "ОФИЦИАЛНО: „Презареди България“ на Николай Бареков – първият и единствен член на Алианса на Консерваторите у нас!\r\n\r\n"}
{"url": "http://www.bnews.bg/article/243408-novi_promeni_za_priema_v_detskite_gradini", "text": "\n Промени в наредбата за прием на деца в общинските детски градини и в подготвителните групи в общинските училища в София пусна за обсъждане Столична община.  \r\n\r\n Те предвиждат да се увеличи отново квотата от 30 на 40% за прием на деца по социални критерии. Намаляването й бе прието тази година с цел да успеят да се запишат повече хлапета по общите критерии. При извършените до момента класирания обаче става ясно, че тази квота до известна степен не гарантира приема на братчетата и сестричетата. Поради тази причина, предлагаме да бъде върнато досегашното съотношение – 40% /за социални критерии/ и 60% /по общи критерии/, обясняват от Столична община. \r\n\r\n Промените въвеждат и правила за допълнителен надпланов прием, като това ще става не по решение на директора на градината, а от работна група, назначена със заповед на кмета на Столична община, в която ще участват експерти, представители на родителски, работодателски и синдикални организации.  \r\n\r\n Промените, които ще се обсъждат до 5 юли, трябва и да намалят административната тежест за родителите, като по-голямата част от критериите за прием на деца в детските градини ще се удостоверяват по служебен път.  \r\n\r\n Във връзка със задължителното предучилищно образование за децата на 5-годишна възраст, тези от тях, които посещават почасово  детските градини, автоматично ще бъдат приемани в целодневна организация, след навършване на необходимата възраст.  \r\n\r\n Друга цел на промените е да синхронизират наредбата за прием с изискванията на Регламент (ЕС) 2016/679 за защита на личните данни, уточняват от Столична община. \r\n \n\t\t\t\t\t\t", "date": "2018.06.10", "title": "НОВИ промени за приема в детските градини! "}
{"url": "http://www.bnews.bg/article/243407-velosipedistat_naryazal_gumite_na_lineykata_chetiri_chasa_tya_bila", "text": "\n Линейката, чийто гуми бяха нарязани от колоездач вчера, е била над 4 час извън строя, в които не е можела да помага на други нуждаещи се хора. Това посочи д-р Делян Георгиев, завеждащ смяна в Бърза помощ по повод агресивната проява от преди ден, когато велосипедист спука гумите на колата, защото е спряла върху велоалея. \r\n\r\n Той коментира, че всеки екип е жизненоважен за София, а това не е бил просто автомобил, спрял неправилно. \r\n\r\n \"За съжаление не е първи инцидент за нашия център. Това е груба, арогантна проява. Веднъж екипът ни е изваден от строя за дълго време до отстраняване на материалните щети, след това се поставя в риск животът на пациента. Слава богу състоянието на пациента беше обратимо, но ако трябваше да го транспортираме до болница ситуацията се усложнява\", обясни Георгиев. \r\n\r\n Всички в Спешния център са били потресени. „Няма обяснения за това. Това е въпрос на възпитание и манталитет. Това е необяснимо, линейка е това за Бога, не автомобил в нарушение. Имаме право да спираме близо до адреса, за да спасим човешки живот”, посочи той. \r\n\r\n По думите му би искал да разбере мотивите на колоездача да спука гумите на линейката, но на този етап още няма заловен извършител. \r\n \n\t\t\t\t\t\t", "date": "2018.06.10", "title": "Велосипедистът нарязал гумите на линейката, четири часа тя била… "}
{"url": "http://www.bnews.bg/article/243402-tazhno_nameriha_tyaloto_na_udavenoto_dete_v_r_struma", "text": "\n Спасителите откриха тялото на изчезналото в река Струма момче. Около 60 души участваха в операцията по издирването му. Снощи 11-годишният Светлин влязъл във водата на нерегламентирания плаж и не излязъл. \r\n\r\n Кирил влиза първи в реката още снощи. „Районът го познавам перфектно, отидох, имаше и имаше други момчета, които седяха отвън. Влязох вътре, потърсих, видях и казах, че детето не е там. Не можех да го намеря, въпреки че там съм хвърлял камъчета като ученик и съм ги намирал”, посочи той пред БТВ. \r\n\r\n Двете момичета, които били в реката заедно с изчезналото момче разказали, че го видели как потъва. Децата използвали мястото за плаж. \r\n\r\n Издирването снощи продължи до късно и се сключиха сили на противопожарна безопасност, екипи от Национален екип за действия при наводнения, БЧК, полиция, доброволци от община Кресна, обобщи Валентин Стоичков, зам.- кмет на община Кресна. \r\n\r\n Преди години на същото място се удавило друго момче, разказват местните. \r\n \n\t\t\t\t\t\t", "date": "2018.06.10", "title": "Тъжно: Намериха тялото на удавеното дете в р. Струма! "}
{"url": "http://www.bnews.bg/article/243403-kilometrichna_opashka_na_tursko_balgarskata_granitsa", "text": "\n 15 км опашка от ТИР-ове се е натрупала на ГКПП Капъкуле край турско - българската граница, съобщиха турски медии. На другия ГКПП Хамзабейли/Лесово опашката е достигнала 8 км. \r\nСпоред представители на турската митница опашките откъм турската страна са поради забавяне на работата на българските митници на ГКПП Капитан Андреево и Лесово. \r\nТурските шофьори се оплакаха пред камерите от липсата на хигиенни съоръжения на граничните пунктове. По думите им митниците в края на всяка седмица се задръстват от ТИР-ове, принудени са да чакат по 10-15 часа. Те призоваха турските и българските митнически власти да решат съвместно проблема с опашките от ТИР-ове. \r\nПо думите им проблемът е наболял отдавна, но и турската, и българската страна не полагат достатъчно усилия, за да бъде решен. \r\nТурските медии съобщиха, че на българска страна също се е натрупала опашка от ТИР-ове, която е около 10 км. \r\n \n\t\t\t\t\t\t", "date": "2018.06.10", "title": "Километрична опашка на турско - българската граница! "}
{"url": "http://www.bnews.bg/article/243423-ne_se_tarpi_gorivata_poskapvat_ryazko_vizhte_kolko_struva_litar_benzin_ili_dizel", "text": "\n Цените на горивата скочиха точно преди началото на летния сезон. В 11 области на страната литърът се продава на цени над средните за страната. \r\n\r\n Според статистиката най-масовият бензин - А95, струва малко над 2,20 лева, като на места цената премина психологическата граница от 2,30 лева за литър. От началото на година бензинът е поскъпнал с 16 стотинки, а дизелът - със 17, съобщава НТВ. \r\n \n\t\t\t\t\t\t", "date": "2018.06.10", "title": "НЕ се търпи: Горивата поскъпват рязко! Вижте колко струва литър бензин или дизел… "}
{"url": "http://www.bnews.bg/article/243411-raztarsvashto_ot_sapruga_na_onkobolnata_nana_znaete_li_kakvo_e", "text": "\n Мислили ли сте как се чувства човек, чувайки диагнозата \"Имате рак\", а знаете ли как се чувства човек, който чува \"Жена ви има рак\". Аз исках да направя всичко за нея и да преборим болестта. Имало е моменти, в които не съм бил достатъчно загрижен, а понякога със сигурност е изглеждало, че съм прекалено загрижен. Затова искам да кажа \"извинявай\". Това заяви в \"Събуди се\" Джонатан - съпругът на Нана Гладуиш. \r\n\r\n В своя изповед към Нана той заяви: \"Казах си, трябва да победим този рак и ще направя всичко, за да успеем. Направих го. Исках да ме мислиш за \"скала\", някого на когото можеш да разчиташ винаги. Исках да ти дам най-доброто лечение, да съм в болницата при теб. \r\n\r\n Минахме през много труден период и съжалявам, ако не винаги съм взимал най-правилните решения. Съжалявам, ако не съм. Моля те, чуй ме, обичам те, Нана, ти си всичко за мен\", каза Джонатан. \r\nНана разказа драматичните истории на свои приятелки, които са чули диагнозата рак. Тя благодари на съпруга си, че е до нея, защото при много нейни приятелки, не е било така. Гладуиш си спомни за нейна позната, която не е искала да се подложи на интервенция, защото, ако си махне гърдата, мъжът й щял да я изостави. Малко по-късно издъхнала. Друга позната на Нана пък признала, че имала операция за отстраняване на гърдата преди 10 години, но мъжът й все още дори не знае коя от двете й гърди е премахната. \"Всичко при тях изглеждаше добре, но зад стените на дома им, те не са били сплотено семейство. Та това са 10 години\", добави тя. \r\nДжейсън - сънът на Нана бе също в студиото и усмихнато показа подкрепа към двамата си родители. \r\n \n\t\t\t\t\t\t", "date": "2018.06.10", "title": "Разтърсващо от съпруга на онкоболната Нана: Знаете ли какво е… "}
{"url": "http://www.bnews.bg/article/243434-rabotodatelite_ne_iskat_zakonoproekta_za_balgarskata_avtomobilna_kamara", "text": "\n Асоциацията на индустриалния капитал в България, Българската стопанска камара и Българската търговско-промишлена палата изпратиха официалното си становище против проектозакона за Българската автомобилна камара. \r\n\r\n Те настояват за отхвърляне на законопроекта и отправят покана за провеждане на срещи с парламентарните групи и ресорната парламентарна комисия \r\n\r\n Позицията им е изпратена до председателя на НС Цвета Караянчеа, председателите на парламентарните групи, Халил Летифов, Петър Кънев и Хасан Адемов. \r\n\r\n Организациите настояват за незабавно изтегляне на законопроекта. Законопроектът се отхвърля и от всички представителни браншови организации в сектора на автобусните и товарните превози. Аргументите за отхвърлянето са: \r\n\r\n Законопроектът регламентира създаването на неправителствена организация (Българска автомобилна камара - БАК) с изключителни държавни функции. \r\n\"Транспонира\" се вече възприето европейско законодателство. \r\nЧрез предвиденото задължително членство в БАК на предприятията от сектора се нарушава принципът на свобода на сдружаване. \r\nСъздават се условия за нарушаване на конкуренцията в автотранспортния сектор. \r\nУвеличава се административната и финансова тежест върху предприятията в сектора. \r\nБлокира се напълно контролът от страна на държавата върху законосъобразното функциониране на организации, които осъществяват държавни функции. \r\nНа Управителния съвет на БАК е дадена възможност да \"доразвива/дописва\" заложеното в Закона чрез собствени актове. \r\nУзаконява се явен конфликт на интереси. \r\nСтруктурата и компетентността на органите на камарата не се подчиняват на свободната воля на членовете, а на волята на законодателя. \r\n\r\n Според организациите предложеният законопроект влиза в драстични противоречия с Конституцията, Закона за защита на конкуренцията, Закона за предотвратяване и установяване на конфликт на интереси, Закона за юридическите лица с нестопанска цел и други принципи и норми на националното и международното законодателство. \r\n\r\n Освен това от АИКБ, БСК и БТПП смятат, че чрез новия закон се създават предпоставки за нелоялна конкуренция, картелиране на пазара. Законът по тяхно мнение възпроизвежда основните слабости на съществуващи модели на \"квази саморегулиране\", срещу които не действат ефективни механизми за противодействие - нито от страна на държавата, нито от страна на членската маса. \r\n\r\n Трите организации са категорични, че зад текстовете на законопроекта прозират очевидни партикуларни корпоративни лобистки интереси. \r\n \n\t\t\t\t\t\t", "date": "2018.06.10", "title": "Работодателите не искат законопроекта за Българската автомобилна камара"}
{"url": "http://www.bnews.bg/article/243405-mvr_pretarsva_vilite_kray_botevgrad_tarsyat_kolev_no_da_ne_stane_kato_v_novi_iskar", "text": "\n Продължава издирването на избягалия от централния софийски затвор Радослав Колев, съобщава Нова ТВ. В ход е поредна акция на полицията в Ботевград и района. Претърсват се вили, както и цялата околност заради сигнали, че рецидивистът се укрива именно там. \r\n\r\n Според бащата на Колев той най-вероятно вече е извън страната. Полицията обаче смята, че беглецът няма ресурс да напусне България и се крие у нас. \r\nРадослав Колев избяга от централния софийски затвор на 3 април заедно с друг лишен от свобода Владимир Пелов, след като двамата извършиха въоръжено нападение над надзиратели. Оттогава въпреки многото сигнали от граждани за местонахождението на двамата, Колев не е заловен. Пелов бе убит при престрелка с друг криминално проявен - Марио Панчев, в центъра на Ботевград по-рано тази седмица. Пелов е издъхнал на място, а Панчев бе тежко ранен и вчера бе съобщено, че е починал в болницата. \r\n\r\n Няколко часа отне на полицията в нощта срещу сряда да разпознае Пелов като жертва на престрелката и се наложи идентификацията да бъде направена чрез пръстови отпечатъци. Причината според властите била промененият външен вид на затворника беглец, когото дори брат му не могъл да разпознае с категоричност. По случая още тече разследване, но според информацията до момента Пелов е нападнал Панчев, а като възможни мотиви се сочат неуредени финансови сметки, вероятността Панчев да издаде Пелов, както и личен мотив. \r\n \n\t\t\t\t\t\t", "date": "2018.06.10", "title": "МВР претърсва вилите край Ботевград! Търсят Колев, но да не стане като в Нови Искър... \r\n"}
{"url": "http://www.bnews.bg/article/243410-vremeto_v_sledvashtite_dni_nyama_da_e_mnogo_hubavo", "text": "\n Причината за времето е плитък циклон. Обстановката в Северозападна България се успокоява. Това каза Маргарита Попова от БАН. \r\n\r\n Над Западната част от страната ще продължат валежите и бурите, но не с такава интензивност като вчера. Валежите са от 25-30 литра на квадратен метър. На Изток ще бъде предимно слънчево. Очакваме  малко по-ниски температури-около 25-30 градуса. \r\n\r\n През първата половина на седмицата ще вали само в планинските райони. В сряда валежите ще започнат и в Западна България, но до края на седмицата те ще обхванат цялата страна.   \r\n \n\t\t\t\t\t\t", "date": "2018.06.10", "title": "Времето в следващите дни: Няма да е много хубаво…"}
{"url": "http://www.bnews.bg/article/243406-5_romski_familii_organizirali_biznesa_s_prosyatsi_v_tuluza_karali_gi_da", "text": "\n Представители на пет ромски фамилии са организирали бизнеса с просяци в Тулуза. Преди ден френската полиция обяви, че са задържани 11 организатори на това престъпление. \r\n\r\n Четирима от арестуваните вече са с обвинение. Установено е, че върху просяците било упражнявано робство. Те били връзвани, бити, наръгвани с нож. Обещавали им да тръгнат за Франция, за да работят нормална работа, съобщава Нова ТВ. Там им взимали документите и ги пращали по кръстовищата. \r\n\r\n Работили от 7 до 21 часа. Имали минимум от 400 евро. Ако не го изпълнят следвало насилие. Някои от просяците били с психични проблеми. Лидерите на банди си препродавали „работниците“ за 500 евро един на друг. В момента те са настанени в социални домове. Очаква се тези дни да бъдат екстрадирани. Арестуваните ги грозят по 20 години затвор. \r\n \n\t\t\t\t\t\t", "date": "2018.06.10", "title": "5 ромски фамилии организирали „бизнеса“ с просяци в Тулуза! Карали ги да… "}
{"url": "http://www.bnews.bg/article/243404-golyama_data_28_godini_ot_parvite_demokratichni_izbori_sled_komunizma", "text": "\n Преди 28 години – на 10 юни 1990 г. се провеждат първите свободни демократични избори след падането на социализма. В този ден е първият кръг за избор на Велико народно събрание (ВНС), което написва новата Конституция на Република България. На втория, на 17 юни се попълват 18 места, посочва в свой материал БГНЕС. \r\n\r\n Гласуването е по т.нар. механично комбинирана система – половината от 400-те депутати се избират по пропорционално, а другата половина - мажоритарно. \r\n\r\n ВНС работи от 10 юли 1990 до 2 октомври 1991 г., когато се саморазпуска. В изборите участват 6 976 620 от всички, имащи право на глас. БСП получава 47,1% от гласовете, СДС – 36,2%, ДПС - 5,75% БЗНС - 4%, Отечествен съюз - 0,5%. \r\n\r\n Като мандати това са БСП с 211 депутатски места, СДС – 144, ДПС – 23, БЗНС – 16, Отечествен съюз – 2, двама независими, 1 от Отечествената партия, 1 от СДП (немарксисти). \r\n\r\n БСП получава абсолютно мнозинство във ВНС. Сравнително неголемият изборен резултат от 36,2 % за СДС е разочароващ и е в разнобой с категоричната победа на антикомунистическите сили в Централна Европа. \r\n\r\n И до днес има две версии за случилото се. Според някои от хората от десния спектър преименуваната комунистическа партия организира мощна изборна манипулация, за да запази властта в ключовия за развитието на България момент. Левите пък са на мнение, че радикализмът на новите партии е изплашил хората извън големите градове и затова хората в провинцията са дали гласа си за БСП. \r\n\r\n Политическото противопоставяне между БСП и СДС предопределя нестабилността на институциите в първия период от българския преход и започва необуздан преход на елитите. Едно след друго се сменят правителства: две на БСП, оглавени от Андрей Луканов (6 февруари - 22 декември 1990 г.), коалиционно, оглавено от Димитър Попов (20 декември 1990 - 8 ноември 1991 г.), на СДС, оглавено от Филип Димитров (8 ноември 1991 - 30 декември 1992 г.), експертно на Любен Беров (30 декември 1992 - 17 октомври 1994 г.), служебно на Ренета Инджова (17 октомври 1994 г. – 26 януари 1995 г.), на БСП, оглавено от Жан Виденов (26 януари 1995 - 12 февруари 1996 г.). \r\n\r\n Не успяват да изпълнят пълния си мандат и първите парламенти, разтърсвани от скандали, разпадане на парламентарни групи, създаване на нови партии. \r\n \n\t\t\t\t\t\t", "date": "2018.06.10", "title": "Голяма дата! 28 години от първите демократични избори след комунизма!"}
{"url": "http://www.bnews.bg/article/243424-shofyor_na_avtobus_s_uchenitsi_beshe_hvanat_piyan_i_drogiran", "text": "\n 41-годишен водач на автобус, превозващ ученици, е задържан тази сутрин във Варна. \r\n\r\n Проверката на автобуса, собственост на частна фирма, потеглящ за ученическа екскурзия, е установила, че водачът има 1,27 промила в издишания въздух, съобщиха от МВР. \r\n\r\n По-късно допълнителни тестове показали, че е употребили и наркотици. \r\n\r\n Той е задържан за 24 часа. По случая е образувано досъдебно производство. \r\n \n\t\t\t\t\t\t", "date": "2018.06.10", "title": "Шофьор на автобус с ученици беше хванат пиян и дрогиран"}
