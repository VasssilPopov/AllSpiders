{"url": "http://www.bnews.bg/article/243373-zakrivay_tozi_parlament_7_mi_den_mayki_na_detsa_s_uvrezhdaniya_sa_pred_narodnoto_sabranie_samo_chetirima_deputati_sa_gi_otrazili", "text": "\n Майки на деца с увреждания протестират вече 7 дни до Народното събрание.  \r\n\r\n Четирима депутати – толкова са дошли до палатката на протестиращите за седмица. Хората тук обаче усещат подкрепата на обществото.  \r\n\r\n „Непрекъснато идват хора без нашите проблеми, които ни носят вода, храна, въженце, за да си уплътняваме палатката. Виждаме огромна подкрепа от обществото, за разлика от народните представители, които са вътре. Излизат един по един, качват се по колите, гледат в другата посока”, заяви Вера Иванова от Конфедерацията за защита правата на децата пред БТВ. \r\n\r\n Моят син е вече на 20 години. Просто сме тук, защото знаем, че когато нас ни няма, нашите деца са обречени на смърт. Това е истината. Няма друга истина”, отбеляза и Диана Димитрова – майка на дете с увреждане от Варна. \r\n\r\n Заедно с омбудсмана Мая Манолова майките подготвиха нов закон за личната помощ. \r\n\r\n „Днес премиерът беше в Народното събрание, ние го чакахме и тук от всички страни на парламента да дойде и да ни каже защо плаче. Ако може някак си, господин премиер, да се разберем, не да плачем, тоест ние да си плачем, ама вие не да плачете, а да вършите работа. Искаме закон за личната помощ, искаме сериозни промени, искаме да не се молим да надживяваме децата си”, категорична е Валентина Христова – майка на дете с увреждане от София. \r\n\r\n „Децата просто имат грижа 24 часа, ние сме до тях и се изхабяваме, но просто нищо не се случва. Искаме закон за личната помощ, искаме регистри, искаме просто да бъдем чути”, посочи Лиляна Иванова, която е майка на дете с увреждане от Силистра.  \r\n\r\n Безсрочни протести на майки на деца с увреждания се подготвят в Бургас, Варна и Враца. \r\n \n\t\t\t\t\t\t", "date": "2018.06.08", "title": "#Закривай този парламент! 7-ми ден майки на деца с увреждания са пред Народното събрание, само четирима депутати са ги „отразили“! "}
{"url": "http://www.bnews.bg/article/243376-zhurnalistat_dimitar_bayraktarov_razmaza_valeri_simeonov", "text": "\n \r\n\r\n - Г-н Байрактаров, какво се случва с Валери Симеонов. Ще успее ли да въдвори тишина в държавата? \r\n\r\n - В Закона за устройството на територията се прокарват текстове, с които се допуска построяването на кабелни мрежи, без да има разрешение. С това на практика се постигат няколко ефекта – излиза се от регулация, данъчните не знаят колко абоната имаш и на практика си неконтролируем за изграждане на трасета. Законопроектът не е приет все още. Припомняме, че Валери Симеонов има кабелна телевизия, но има и на други места подобни мрежи. Има заявка за създаването на голям консорциум от няколко телевизии, с които да се удари хазартът. Онлайн хазартът с подобни мрежи става детска игра, що се отнася до контрола му. \r\n\r\n - Има предложение да се слагат табелки в заведенията, на които да пише „събрание“. По този начин де да не се закачат от Валери Симеонов. С каква цел лидерът на НФСБ прави подобни промени? \r\n\r\n - Има такива табелки. Предложени са. Например, ако си напишете „партийно събрание“, да не може да ви се извършва проверка. Става дума за точка 7 в закона. Навремето се слагаха табелки на дискотеките „частен клуб“ и можеше да се пуши. Това нещо се нарича корупция. Хората, които се отчитат тук и там, няма да се проверяват. Истината е, че предвижда една огромна врата в закона, който е направен от Симеонов и министър Ананиев. Първо, вицепремиерът няма право да ходи и да прави проверки. По закон той е никой в тази си роля. Ако аз имах дискотеки и той се появи да ме проверява, щях да го изгоня. Без значение каква чета полицаи е пристигнал. Става въпрос за частна собственост. От действията му прозира, че нещата не са толкова чистоплътни, какво той се опитва да ни ги представя. Законът за устройство на територията по всякакъв начин се променя, за да се обслужват интереси, които касаят изграждането на кабелни трасета. Тук говорим за бизнес, който след себе си води милиони и милиарди левове. Ние не можем да обвиним Симеонов, но как пък неговите депутати гласуват в синхрон с идеите му? Кажете ми, каква е разликата, ако има табелка партийно събрание, вдига се шум, както в дискотека? Въпросът вече е за кого ще има „събрание“, и за кого – не! Да разбираме ли, че който си плати, ще има право на заведение, а който не си дава парите на разни хора – не? Акциите на Валери Симеонов са абсурдни. Следващия път, когато намали музиката в 23:00 часа на някое заведение, да си носи шах, табла и „Не се сърди, човече“, за да забавлява младите хора. \r\n\r\n - С каква тема ще започне предаването ви в „Евроком“ – „Бареков и Байрактаров без цензура“? \r\n\r\n - Още в първото си издание на 16-и юни в 9:00 часа ще покажем журналистическо разследване за това, как вицепремиер извършва незаконно строителство и се „справя“ със закона. Ще разкажем за наглата корупция по високите етажи на властта. Гледайте какво ще покажем! \r\n\r\n - Как ще коментирате и репликите му пред BGonAir, ще ходел с дегизировка в Слънчев бряг, както убития Пелов? \r\n\r\n - Дегизировката му е най-малкият проблем! Той няма право да прави проверки. Един полицай, за да те заснеме с камера, трябва да има документ за правоспособност, че може да работи с техниката. Какъв кетап има Валери Симеонов и как може да сме сигурен, че е измерил правилно с уреда високите децибели? Нека да покаже документ за правоспособност за работа с т. нар. от него „шумомер“. И кой закон му дава правото със синекурната си длъжност да извършва подобни проверки? Този човек гони туристите. Започвам да си мисля, че обслужва чужди интереси, защото със сигурност не са български. Гони руски туристи, обезселява общини с високи данъци, за да има къде да се настанят бежанци и евтина работна ръка, гони руски туристи, чиито редици и без това оредяха. Без да имам доказателства, но по пътя на логиката от това се възползва Гърция. През 2016 г. Корнелия Нинова извади касови бележки с баснословни суми, на които продават храна в училищата търговците. Става въпрос за 450 000 деца. Защото се продават на 5-10 пъти по-скъпо храни, които дори не се знае с какво качество са. Порожанов най-после промени наредбата. Защо българските производители да не доставят качествени храни на децата? Познайте кой беше първият, който нападна Порожанов? Естествено – Валери Симеонов. Чии интереси напрактика обслужва вицепремиерът? Така той прави услуга на гръцки, турски, македонски, полски и каквито и да са други стоки. Вкарват ни боклуци – гадни краставици и картофи. Производителите на череши са прави, че стачкуват. Купуват им за 40 стотинки на килограм стоката, а после я продават на 3-4 лева. Толкова ли пък скъпо и трудно е да я закараш до борсата? 10 пъти повече се печели от човека, който копае. Това вече е картел на група търговци, които се обединяват и си определят една цена. Това ли е патриотизмът на правителството и на Валери Симеонов? Същото е с розите. Имаме един вицепремиер, който обслужва антибърски интереси, но никой не смее да го каже! Той дори си позволи да \"издебне\" Бойко Борисов, който беше в чужбина и в качеството си на негов заместник да унищожи марката \"кисело мляко\".  \r\n\r\n - Защо Бойко Борисов не предприеме мерки. Говореше се, че Веселин Марешки може да бъде резерва в правителството. Вместо Волен Сидеров, но е ли възможно премиерът да изключи от коалицията Симеонов? \r\n\r\n - И аз това се питам. Явно вече Бойко Борисов е станал съучастник и изгодата се разпределя. Не можем да го докажем, но има очевидни факти и поведение. Случаят с кравата Пенка е показателен. Отиде да пасе в Сърбия и я осъдиха на смърт. Ако с вас преминем границата и кажем истината, ще ни осъдят на смърт. Става въпрос за едни мракобесни времена от едно време, които наложиха. Заради „великата ограда“, сега трябва да се записваш, за да преминеш границата. По соца също имаше такива гранични райони. Към какво ни връщат „патриотите“ – към социализъм ли?До такава степен се е самозабравил Валери Симеонов, че е решил, че държавата му е собственост. Кара се на журналисти, диктува какво да го питат. Не може да си представите колко съпротива имаше срещу нашето предаване с Николай Бареков! Навремето при Тодор Живков дискотеките работеха до 4:00 часа. Сега Симеонов, който е в пенсионна възраст, иска да изгони младите хора… \r\n \n\t\t\t\t\t\t", "date": "2018.06.08", "title": "Журналистът Димитър Байрактаров размаза Валери Симеонов! "}
{"url": "http://www.bnews.bg/article/243370-lekari_sreshtu_patsienti_koy_pecheli_bitkata_v_speshnoto_i_tryabva_li_da_se_plashta", "text": "\n Един репортаж, излъчен по телевизията и касаещ заплащане на такса за амбулаторен преглед на дете в спешно отделение, повдигна отново въпроса за това какво заплаща пациентът, когато посети спешното отделение на болница. \r\nЗа да бъдат предотвратени конфликти в спешните отделения занапред, е важно да се поясни какво е спешно състояние, кога пациентът заплаща за оказаната му медицинска помощ и в кои случаи му се полага безплатна такава, пише medicalnews. \r\n\r\n Спешно състояние-как се определя? \r\n\r\n Дефиницията за спешно състояние се съдържа в МС „Спешна медицина“. Преценката дали едно състояние е спешно е изцяло медицинска, т.е лекарите преценяват дали състоянието е спешно като прилагат обективните критерии на тази дефиниция към конкретното състояние на пациента. \r\n\r\n Спешно състояние е  всяка остра или внезапно възникнала промяна в здравето на човека, изразяваща се в нововъзникнало или в промяна на съществуващо заболяване, увреждане или друго състояние или обстоятелство, а също и усложнение при родилка, застрашаващо здравето и живота на майката и плода, с достатъчна по сила тежест, което може да доведе до смърт или до тежки или необратими морфологични или функционални увреждания на жизненозначими органи и системи, в това число критични нарушения в жизненоважните функции, загуба на функция на орган или на част от тялото, временна или постоянна инвалидизация, ако не се предприемат незабавни медицински действия, целящи физиологична стабилност и/или ефективно дефинитивно лечение на пациента. \r\n\r\n Болката в ухото е симптом, а не заболяване. В конкретния случай няма никакви обективни данни пациентът да се е намирал в животозастрашаващо състояние, което може да доведе до смърт или тежки и необратими увреждания на органа или инвалидизация. \r\n\r\n Притеснението на родителите не е критерий за спешност, макар да е напълно разбираемо и обяснимо във всяка ситуация, в която детето е болно, чувства болка или някакъв дискомфорт. В същото време обаче спешните отделения са място за хора в състояния, отговарящи на горните критерии и които наистина следва да получат адекватно, незабавно лечение, за да не изгубят живота си или да не получат трайно увреждане. \r\n\r\n За пояснение: спешни случаи не са конюктивитите, хремата, наличието на кърлеж, температурата (освен в някои случаи), натъртвания, чуждо тяло в окото. При всички положения е ясно, че пациентът не може да прецени винаги дали състоянието му е спешно или не, но в съответствие с преценката на лекаря и крайният извод за състоянието му, ще заплати оказаната му помощ или тя ще бъде безплатна. \r\n\r\n Какво (не) се заплаща в болниците? \r\n\r\n В болниците не се заплаща оказаната спешна медицинска помощ до хоспитализацията без значение от осигурителния статус на пациента. Ако спешният пациент бъде хоспитализиран, той ще заплати оказаната му болнична помощ само ако не е осигурен, на основание чл. 109 от Закона за здравното осигуряване. Осигурените пациенти не заплащат лечението по клинична пътека или амбулаторна/клинична процедура, по която са били хоспитализирани. \r\n\r\n Болниците не оказват извънболнична медицинска помощ по договор с РЗОК. Те не могат и нямат право да сключват договори с НЗОК за оказване на този вид помощ и ненапразно тя е наречена ИЗВЪНболнична. \r\n\r\n Ето защо, ако пациентите получат такава помощ в болница, то те дължат заплащане за същата. Ако лекарят прецени, че пациентът не отговаря на критериите за спешност, няма основание да му окаже безплатна медицинска помощ. Ако го направи, тя няма да бъде заплатена нито от РЗОК, нито от МЗ по реда на Методиката за субсидиране на лечебни заведения. Първична или специализирана извънболнична медицинска помощ се оказва само от ОПЛ (общопрактитуващи лекари) или специалисти от извънболничната помощ. \r\n\r\n В Наредбата за осъществяване на достъп до медицинска помощ изрично се посочва, че „лечебните заведения, сключили договор с НЗОК за оказване на медицинска помощ, не могат да определят цени и да изискват и приемат плащания/доплащания от задължително здравноосигурените лица за предоставяната им медицинска помощ от пакета по ал. 1, за която лицата имат съответното направление, издадено по реда на тази наредба.“ \r\n\r\n Болниците нямат сключен договор за оказване на ИЗВЪНболнична медицинска помощ, защото НЯМА клинична пътека, клинична процедура или амбулаторна процедура, по която да се сключи такъв договор. Следователно, имат право да изискват плащане във всички случаи, когато не е налице спешно състояние и когато пациентът не е хоспитализиран. \r\n\r\n Къде можем да бъдем прегледани след работното време на личния лекар, ако имаме притеснения за здравето си? \r\n\r\n   \r\n\r\n Националният рамков договор предвижда задължение за изпълнителите на извънболнична помощ да осигуряват достъп до медицинска помощ извън обявения си работен график по един от следните начини: \r\n\r\n  чрез дежурен кабинет на груповата практика за ПИМП, в която е съучредител;   \r\nчрез дежурен кабинет, организиран на функционален принцип на базата на сключен договор с други лечебни заведения и утвърден от лечебните заведения график за осигуряване на дейността на кабинета;   \r\nпо договор с най-близко разположеното лечебно заведение за болнична помощ, което е разкрило дежурен кабинет или разкрит филиали за спешна медицинска помощ;   \r\nиндивидуално чрез 24-часово осигуряване на консултации по телефона, осъществяване на необходимите дейности в амбулаторията или в дома на пациента по преценка на ОПЛ; \r\n\r\n Подчертавам, че лечебните заведения, с които ОПЛ може да сключи договор  трябва да се намират на отстояние не повече от 35 км от месторазположението на практиката на ОПЛ (относимо за всеки един от адресите на практиката едновременно).   \r\n\r\n От посочените права (и задължения) се ползват всички пациенти, като никъде в закона не е предвидено, че неспешен преглед на дете (или пенсионер, инвалид и т.н) в спешно отделение не се заплаща. Подобни изключения няма, което е обяснимо. \r\n\r\n Спешните отделения имат важна функция в системата на здравеопазването и е наша (на всички ни) отговорност да се съобразяваме с това, защото следващият път може някой от нас да се нуждае от спешна помощ, която няма да получим своевременно, защото спешният екип ще е ангажиран да вади трън от петата на някой притеснен пациент посреднощ. Нека бъдем отговорни както към своето, така и към здравето на всички нас. И да не забравяме, че в някои държави повикването на линейка от неспешен пациент струва много повече от 30 лева. \r\n \n\t\t\t\t\t\t", "date": "2018.06.08", "title": "Лекари срещу пациенти: Кой печели битката в СПЕШНОТО и трябва ли да се плаща?! "}
{"url": "http://www.bnews.bg/article/243366-kamen_donev_propishtya_ot_falshiv_profil_vav_feysbuk", "text": "\n Камен Донев влезе в новините, след като в медиите бе разпространена негова фалшива публикация от социалните мрежи. \r\n\r\n В измисления текст, който бе представен като цитат на актьора, се твърдеше, че Донев е организирал разточително празненство за абитуриентския бал на дъщеря си. \"Аз не публикувам във Фейсбук, нито в Туитър, нито в която и да е друга социална мрежа. Ако имам нещо да кажа, го казвам на сцената. Моля хората да не вярват на такива неща — не е мое, не е моят стил, не съм го писал аз\", коментира в студиото на \"Тази сутрин\" Донев. \r\n\r\n \"През годините имаше няколко идентични случая, включително и в жълтата преса, които аз подминавах — но този път няма да подмина и ще си търся правата… Човек не трябва да се гневи, но много неприятно чувство изпълва сърцето, половин ден не бях на себе си, защото не може да се защитя, а дори и не ползвам Фейсбук\", добави той. \"На абитуриентите бих казал, че най-хубавото нещо, което могат да направят сега, е да живеят пълноценно, а не с бъдещето\", каза още Донев. \r\n \n\t\t\t\t\t\t", "date": "2018.06.08", "title": "Камен Донев пропищя от фалшив профил във Фейсбук "}
{"url": "http://www.bnews.bg/article/243359-lyubo_neykov_i_miloto_na_tayna_sreshta", "text": "\n Тайна среща си уговориха актьорите Любо Нейков и Калин Сърменов-, видя  \"България Днес\". \r\n\r\n Двамата актьори се срещнаха в столично заведение, където мистериозно обсъждаха бъдещи съвместни проекти. Двамата се редуваха в разговора, като слушащият задължително кимаше одобрително с глава. \r\n\r\n Двамата са говорили за постановката \"Скакалци\", в която участват актьори от \"Комиците\", както и за други общи постановки. Двамата дори са обсъдили съвместно турне между Нейков и компания и звездите на Сатиричния театър. \r\n\r\n За да съгласува евентуалните дати за представленията, Нейков пожела да ги запише, но нямаше бял лист и реши да импровизира. Той извади салфетката изпод чашата и започна да драска тайни кодове по нея. След това внимателно я сгъна и я прибра на място, където никой не може да я види. \r\n\r\n По време на срещата стана ясно, че Любо Нейков отново се е върнал към стар досаден навик - пушенето. Комикът запали няколко цигари, докато разговаряха, и нервно смукваше от тютюневия папирос. Заради наднорменото тегло лекарите категорично забраняват на Нейков да посяга към алкохол и цигари, но той очевидно не успява да се пребори с вредния навик. Въздържание показа единствено по отношение на високоградусовите напитки - утоли жаждата си единствено с минерална вода и кола. \r\n\r\n Милото също се беше насочил към безалкохолните напитки. Но Сърменов беше човекът, който привличаше повече внимание към себе си - говореше на висок тон, ръкомахаше и генерираше огромни количества енергия по време на комуникацията. \r\nНейков и Сърменов си тръгнаха заедно от заведението, като се насочиха към Сатиричния театър. По време на кратката си разходка по тротоара те продължиха активно да разговарят и да редят планове за проектите си. \r\n\r\n След раздялата им Любо Нейков остана на тролейбусната спирка, но не да чака градския транспорт. Той се обади на шофьор, който да дойде да го вземе с автомобил и да го откара към следващата задача от работния му ден.  \r\n \n\t\t\t\t\t\t", "date": "2018.06.08", "title": "Любо Нейков и Милото на тайна среща"}
{"url": "http://www.bnews.bg/article/243351-brutalno_kanie_uest_snima_chisto_golata_kim_kardashiyan_v_unizitelna_poza_foto_18", "text": "\n На снимката Ким е надупена чисто гола, легнала по корем на ръба на матрак. \r\n\r\n Преди броен дни американската хип-хоп звезда Кание Уест пусна дългоочаквания си нов албум „YE“ с многозначителна корица. На фона на планините в Уайоминг, където са правени записите, Уест е написал „Мразя, че съм биполярен. Страхотно е!“. Корицата предизвика доста положителни реакции, но американският таблоиден сайт TMZ.com разкри, че рапърът е имал далеч по-шокираща идея за обложката на своя албум. Централна роля в нея играе не кой да е, а съпругата на Уест Ким Кардашиян - при това в съвсем позната светлина. \r\n\r\n От TMZ са се добрали до шокиращо фото на риалити кралицата, направено от самия рапър. На снимката Ким е надупена чисто гола, легнала по корем на ръба на матрак. Огромният ѝ бюст се очертава съвсем ясно в профил, но фокусът е върху закръгленото ѝ дупе, изложена фронтално на показ - дори цепката ѝ се вижда в пълната си прелест. Според човек от екипа на семейство Уест, снимката в крайна сметка е била отхвърлена заради прекалено подчинената и унизителна поза на Ким. Това е лесно разбираемо в контекста на случващото се в Холивуд, но феновете на най-известната риалити звезда могат отново да се порадват на разголения ѝ задник. Снимката вижте \r\n \n\t\t\t\t\t\t", "date": "2018.06.08", "title": "Брутално: Кание Уест снима чисто голата Ким Кардашиян в унизителна поза (ФОТО 18+)"}
{"url": "http://www.bnews.bg/article/243371-raztarsvashti_dumi_ot_bashtata_na_pokriliya_se_zatvornik_kolev_kakvo_mu_kaza_sled_ubiystvoto_na_pelov_vizhte_video", "text": "\n Бащата на затворника Радослав Колев, който през месец април избяга от Софийския затвор, разбрал по телевизията за бягството на сина си. Според него най-вероятно синът му е зад граница. \r\n\r\n След убийството на рецидивиста Владимир Пелов в сряда вечерта в Ботевград, Колев все още се издирва от полицията. Със съпругата си били на масата, когато по новините съобщили за бягството, а половинката му се пошегувала, че това може да е синът им. \"Ще умра от смях, ако това е Радослав\", пошегувала се жената. \r\n\r\n „Както бяхме на масата, влязоха с извадени пистолети, прегледаха всички стаи. Прибраха Христо (другият му син)”, разказа Ангел пред Нова телевизия. \r\n\r\n „Чувствам се много зле, чувствам се провален като родител. Сгреших, че не съм си стоял повече време вкъщи”, каза още родителят на беглеца. „Да внимава, да се пази, да мисли добре и да не наранява хора. Ради, обичам те!”, каза в заключение той. \r\n\r\n \r\n\r\n   \r\n \n\t\t\t\t\t\t", "date": "2018.06.08", "title": "Разтърсващи думи от бащата на покрилия се затворник Колев! Какво му каза след убийството на Пелов – вижте! (ВИДЕО)"}
{"url": "http://www.bnews.bg/article/243348-lyubovnitsata_na_krisko_se_varna_na_rabota_raparat_y_spryal_krancheto", "text": "\n Габровеца Криско е пословично известен с „практичното“ си отношение към парите – тоест да ги пести.И служители и бивши негови приятели и приятелки разказват безброй истории за това колко стиснат е музикантът. Поредното доказателство идва от информацията, че сегашното му гадже Цветелина се е върнала на работа защото „не желаела неговите пари“. Дали това е защото не ги иска или Кристиян Талев просто не обича да споделя и не й дава остава само в територията на предположенията. \r\n\r\n Любовницата на певеца била принудена да се издържа сама и не можела да разчита на финансова помощ от гаджето си, носи клюка в светските среди. Това условие било поставено на масата ясно и уж за да докаже, че не е с него заради „богатството му“, брюнетката трябвало да се издържа сама.Стюардесата Цветелина, летяла през няколко дни с чартърни полети, на които обгрижвала основно тузари, по-богати от гаджето й. \r\n\r\n За нейно щастие, тя успявала да си докара достатъчни доходи от заплата и командировъчни за да води сносен начин на живот. Оказва се, че „бонусите“ под формата на бакшиш обаче вдигали истински нивото й на живот, коментират нейни колеги. \r\n\r\n Когато габровеца допусна Цвети в дома си тя работеше на две места - основно  като стюардеса, а допълнителни доходи „изчукваше“, като танцьорка в нощните клубове. В началото на връзката им, ревнивия рапър я спрял от работа след като се усъмнил, че някой по-богат от него може да му я открадне.Сега обаче, цицията в него надделяла и той е преценил, че е по-добре за „спестовната му книжка“ Цвети да се издържа сама, шушукат столични клюкари. \r\n \n\t\t\t\t\t\t", "date": "2018.06.08", "title": "Любовницата на Криско се върна на работа, рапърът й спрял кранчето"}
{"url": "http://www.bnews.bg/article/243375-prostrelyanata_simona_se_vrashta_kam_zhivota_zapochna_da", "text": "\n 22-годишната Симона Тодорова, която бе простреляна в Слънчев бряг, вече реагира на определени сигнали, но лекари все още я държат упоена заради тежките мозъчни травми. \r\n\r\n От болницата уточниха пред \"24 часа\", че момичето е със стабилни показатели, продължава битката за възстановяване на жизнено важни функции. Рано е обаче да се каже дали тя ще се възстанови напълно, тъй като куршумът е засегнал важни мозъчни центрове. \r\n22-годишната красавица от Дряново е в реанимацията на УМБАЛ Бургас, където бе приета на 2 юни вечерта. Симона диша самостоятелно, отваря и затваря очи, довериха запознати. \r\nМедици от отделението споделят, че досега не са имали случай на оцелял пациент, прострелян в главата, но Симона явно е късметлийка, а освен това тя бе оперирана от известния бургаски неврохирург д-р Николай Недев. \r\nЦелият екип на реанимация прави и невъзможното младото момиче да бъде върнато към живота, коментират от болницата. \r\nЗадръжаният за стрелбата по Симона Михаил Станчев, който преди да рани приятелката си, застреля хазартния бос Коста Николов-Миджурина, от когото ревнувал, остава в ареста. \r\nТой няма да обжалва мярката си за неотклонение пред Бургаския апелативен съд. \r\n \n\t\t\t\t\t\t", "date": "2018.06.08", "title": "Простреляната Симона се връща към живота! Започна да..."}
{"url": "http://www.bnews.bg/article/243374-bravo_balgarski_lekari_otstraniha_tumor_s_rekorden_razmer_patsientat_se", "text": "\n Български лекари извършиха у нас успешна сложна операция на мозъчен тумор с рекорден размер.  \r\n\r\n Пациентът се чувства добре още в първия ден след операцията, която е продължила 11 часа. \r\n\r\n Туморното образувание е било с рекордни размери, заемайки цялата дясна половина на главата и избутвайки мозъчното полукълбо. \r\n\r\n Пациентът е в изключително добро състояние, а мозъчните му функции са напълно запазени, пише БТВ. \r\n\r\n „Този случай е уникален по простата причина, че такъв тип пациент с напреднал тумор с такава големина на първия ден след операцията е в изключително добро състояние”, заяви неврохирургът доц. д-р Васил Каракостов. \r\n \n\t\t\t\t\t\t", "date": "2018.06.08", "title": "БРАВО! Български лекари отстраниха тумор с рекорден размер, пациентът се… "}
{"url": "http://www.bnews.bg/article/243356-bum_sluchaite_na_sifilis_zachestyavat", "text": "\n 20 % увеличение на случаите на сифилис и 22% увеличение на тези с гонореята в сравнение с 2016 г., показват новите данни на Public Health England. \r\nДиагнозите на полово предаваните инфекции в Обединетото кралство остават непроменени като цяло, съобщава се относително същият брой като предходната година. Британските специалисти по здравеопазването изразяват загриженост относно спадането на теста за хламидиите. Въздействието на полово предаваните болести остава най-голямо при младите хора на възраст между 15 и 24 години, като сред най-изложените на риск са хората с различна от традиционната ориентация. \r\nХламидията остава най-разпространената болест, която представлява повече от 200 000 случая през изминалата година - почти половината (48%) от всички нови диагнози на полово предаваните инфекции през 2017 г. Тестването в специализираните клиники за полово предаваните заболявания е намаляло с 61% от 2015 г., което според експертите може да означава свиване на ресурсите. Това обаче може да отразява и увеличаването на използването на комплекти за тестване вкъщи - и наличието на тестване в други условия. \r\n \n\t\t\t\t\t\t", "date": "2018.06.08", "title": "Бум: Случаите на сифилис зачестяват… "}
{"url": "http://www.bnews.bg/article/243358-bitkata_na_selskite_kmetove_zashto_iskat_stariya_asfalt_ot_trakiya", "text": "\n Конкуренция между кметовете от селата на община „Раковски” за това кой да вземе използваната пътна настилка след ремонта на магистрала „Тракия”, за да оправи разбитите улици в населеното си място, съобщава NOVA. \r\n\r\n Десетки хиляди тонове стар асфалт са стоварени в депото край пловдивското село Белозем. Много от улиците в малките населени места в областта не са ремонтирани от повече от половин век. Сега дори отделни граждани плащат по 100 лв. на камион, за да им докарат стар държавен асфалт, с който да запълнят дупките пред домовете си. \r\n\r\n „Кметовете, които искат да получат от него, трябва да изпратят чрез общината си искане до Областното пътно управление в Пловдив. Когато искането е до 10 000 лева, което е горе-долу около 800 тона асфалт, решението се взима от АПИ. Когато е над 10 000 лева, минава през Министерството на финансите. След като се получи разрешение, кметът на съответното село със собствени средства трябва да си вземе материала”, поясни в „Здравей, България” инж. Христо Тунчев от Агенция „Пътна инфраструктура” (АПИ). \r\n\r\n „По-голямото количество от асфалта ще бъде за селата Белозем и Чалъкови. Община Раковски има едно от първите в България създадени общински предприятия, които имат съответните категории за строителство на улици. Ние ще го направим с наши сили, тоест няма да ангажираме външен ресурс”, заяви от своя страна кметът на Раковски Павел Гуджеров. \r\n\r\n Той изрази надежда този асфалт да стигне за около 20 км улици и прогнозира, че ще издържи с години. \r\n\r\n „Винаги е имало разбирателство между кметовете. Тази година ще има поне две улици с нов асфалт. Имаме бюджет от около 100 000 лева за нови улици. Засега това можем, това правим, което също е нещо”, каза от своя страна кметът на село Белозем Иван Тачев. \r\n\r\n Междувременно ремонтът на АМ „Тракия” е към своя край, но повече асфалт за други села няма да има. \r\n \n\t\t\t\t\t\t", "date": "2018.06.08", "title": "Битката на селските кметове: Защо искат стария асфалт от „Тракия“? "}
{"url": "http://www.bnews.bg/article/243361-brutalno_bezhanets_iznasili_14_godishno_momiche_i", "text": "\n 14-годишно момиче бе изнасилено и убито от 20-годишен бежанец от Ирак в Германия. Още в началото на юни обаче мъжът е успял да напусне Германия. \r\n\r\n Али Б. е летял заедно със семейството си от Дюселдорф за Истанбул, а оттам е продължил към Ербил в Северен Ирак. Предполагаемият извършител и семейството му са пътували с фалшиви имена, заяви шефът на полицията във Висбаден Щефан Мюлер и уточни, че при проверките не е било сверено дали имената от билетите отговарят на данните от разрешителните за пребиваване в Германия. \r\n\r\n Междувременно бе съобщено, че заподозреният е бил заловен в Северен Ирак. По думите на германския вътрешен министър Хорст Зеехофер, иракчанинът е бил задържан от кюрдски сили за сигурност, които се задействали по молба на Федералната полиция. \r\n\r\n Али Б. е пристигнал в Германия през есента на 2015, след което многократно е попадал в полезрението на полицията - включително за изнасилването на 11-годишно момиче. Властите обаче не успели да докажат, че Али Б. е извършител на деянието. \r\n \n\t\t\t\t\t\t", "date": "2018.06.08", "title": "БРУТАЛНО: Бежанец изнасили 14-годишно момиче и… "}
{"url": "http://www.bnews.bg/article/243346-lyubimiyat_na_emiliya_se_sadi_s_banka_za_25_miliona", "text": "\n Жорж Башур, който загуби сина си Фади при катастрофа с годеницата си – фолк звездата Емилия, има реноме на доста сериозен бизнесмен с интереси за десетки милиони левове. Оказва се обаче, че една голяма част от фирмите му са със запори, а други в момента са в ликвидация. Това показва справка в Търговския регистър, която „Уикенд” направи. На практика бизнесмена в момента изпитва сериозни финансови трудности, макар че според приятелите му е далеч от фалита. \r\n\r\n Запорите са наложени над дяловете на Жорж Башур, заради разправиите му с „ДСК Лизинг”, които се точат от години. Включително, ограничението тегне и над компании със съвсем семпло участие на бизнесмена, от порядъка например на 67 лева от общия капитал. Но законът си е закон, а недоразуменията на предприемача с лизинговата компания се точат от години. В дъното е покупката и ремонтът на „Детмаг”, сграда в центъра на столицата, известна от десетилетия на децата в цяла България, днес приютила няколко скъпи бутици.    \r\n\r\n Башур, който е син на българка и сириец, пристигнал  да учи у нас за инженер-химик по времето на соца,  се заплита в историята с лизинга през 2007 г. По това време култовият магазин вече е станал собственост на „ДСК Лизинг”. Компанията го купува от Общинска банка за над 10 млн. евро. С други думи за квадратен метър в сградата от близо 2000 кв.м. са платени по над 5000 евро - една наистина респектираща цена за мащабите и финансовото положение в България.   \r\n\r\n „ДСК Лизинг” обаче по неясни причини продава магазина на фирма на Жорж Башур. Сделката е направена с помощта на Даниел Величков, шеф на „ДСК Лизинг” и приятел на предприемача, припомнят си юристи. Фирмата „БТ Пропъртис” на сириеца трябва да изплати „Детмаг” за няколко години. Каква е била договорката не е ясно, но „ДСК Лизинг” претендира за огромни пари – колосалните 25 млн. евро.  \r\n\r\n Впрочем, интересът на сириеца към апетитния магазин не е никак случаен. Строителството и управлението на имоти са основните занимания на Жорж Башур от десетилетия. Дори при бума на новото строителство преди години той е сред най-големите и сериозни играчи в бранша и реализира с успех редица сгради в столицата и по морето. Затова не е изненада и интересът му към „Детмаг”, който бързо може да върне вложеното в него. Едно са обаче плановете, друго е това, което се случва.   \r\n\r\n Сириецът започва ремонт на сградата. Той обаче се проточва твърде дълго, а се чуват най-различни слухове, включително и за надписвани сметки, за поделени пари с шеф от лизинговата компания и т.н. Кое вярно и кое не, е трудно да се каже и докаже, но е факт, че в един момент през 2009 г. внезапно спират вноските по лизинга. По това време кризата обхваща целия свят, а какво да кажем за нашите мащаби. Тук строителният бизнес също зацикля и не е чудно, че лизингът за да взема „Детмаг” в центъра на София се оказва непосилен.   \r\n\r\n Следват дълги разправии и взаимни обвинения кой кого прецакал и изиграл. Все пак договорът е прекратен през 2011 г. Тогава са наложени и запорите над фирмените участия на Жорж Башур. Но нещата не приключват с това. Продължават безплодните преговори за „Детмаг”. „ДСК Лизинг” иска за него 25 млн. евро, но сириецът дава само 6,5 млн. евро.  Фирмата му „БТ Пропъртис” твърди, че е похарчила близо 2 млн. лева за ремонти в магазина. В един момент събирането на тези пари е прехвърлено с цесия към „БГ Билдинг Консулт” - фирма, свързана със  забравената вече компания „Юпитер Лизинг”,  която има индиректни връзки с лица от някогашната империя ВИС. Да припомним, че навремето на дружеството „Юпитер” беше отнет лиценза.   \r\n\r\n Започват дела между фирмите на сириеца и „ДСК Лизинг”. Стига се до изпълнителни листове, до намеса на съдия-изпълнител. Любопитното в тази история е, че фирмите около Башур водят делата срещу „ДСК Лизинг” с години, при това в Пернишкия окръжен съд. В крайна сметка „ДСК Лизинг” си получава обратно имота. Спорът обаче продължава още няколко години, понеже фирмите на Башур не се отказват току-така от 2-та милиона, които претендират, че били дали за подобренията.   \r\n\r\n С това обаче неприятностите в бизнеса на Башур не свършват. Преди години се оказа, че има проблем с негови сгради и в столичния квартал „Манастирски ливади”. Там от другата страна на барикадата са ирландци. Те твърдят, че щедро са платили, за да имат свои имоти в чужбина. Фирмата-строител на Башур обаче не успяла да довърши договорените апартаменти до ключ. Ирландците започват дело и доказват, че са дали 3 млн. лева за изграждането на комплекса в южния квартал. \r\n\r\n Те вадят изпълнителен лист срещу фирмата на Жорж Башур. След това сградите са предложени на търг. По-голямата част от парите отиват в ОББ, в чиято полза е ипотекиран мащабният жилищен комплекс.   \r\n \n\t\t\t\t\t\t", "date": "2018.06.08", "title": "Любимият на Емилия се съди с банка за 25 милиона "}
{"url": "http://www.bnews.bg/article/243372-vizhte_kade_shte_mestyat_nepalnoletnite_zatvornitsi_ot_boychinovtsi", "text": "\n Непълнолетните затворници от поправителния дом в Бойчиновци ще бъдат преместени в затвора във Враца до края на юли, съобщиха от правосъдното министерство. Във Враца са изградени нови помещения, които отговарят на европейските изисквания. \r\n\r\n „Стаите, чийто ремонт е в довършителен етап, се намират в рамките на територията на затвора във Враца, но в отделна масивна сграда и в отделен двор. Почти напълно е завършен и ремонтът на сградата, която е предвидена за училище на младежите. В обособения терен на затвора във Враца ще бъде изградено място за престой на открито и зона за фитнес занимания. Към днешна дата в Бойчиновци са настанени общо 26 лишени от свобода, от тях 17 са непълнолетни, 9 са навършили 18 години”, пише в съобщението. \r\n\r\n След преместването сградата в Бойчиновци ще бъде ремонтирана и там ще се изпращат затворници от Враца. „По този начин ще се постигне разтоварване на затвора и пълно съответствие с европейските изисквания за 4 кв. м. на задържано лице”, обясни началникът на врачанския затвор старши комисар Ангел Кабатлийски. \r\n \n\t\t\t\t\t\t", "date": "2018.06.08", "title": "Вижте къде ще местят непълнолетните затворници от Бойчиновци "}
{"url": "http://www.bnews.bg/article/243340-mara_otvarachkata_se_hvali_s_pantofki_za_2_bona", "text": "\n Мара Отварачката обича да демонстрира висок стандарт на живот.Фолк изкушението Мария пусна видео в Инстаграм, на което безгрижно поклаща крака, докато разбирачи от в модните среди забелязаха, че розовоте й мокасини са на небезизвестната марка Гучи. \r\n\r\n   \r\n\r\n Оказва се, че цената на пантофките в официалния сайт на марката е 995 долара, което е близо 2 хиляди български лева. С чепици на същата марка се кипрят и доста холивудски красавици, сред които моделите Джиджи Хадид, Кендал Дженър и холивудските актриси Дакота Джонсън и Сиена Милър, пише Блиц. \r\n \n\t\t\t\t\t\t", "date": "2018.06.08", "title": "Мара Отварачката се хвали с пантофки за 2 бона"}
{"url": "http://www.bnews.bg/article/243357-vizhte_kakav_e_prioritetat_na_putin_za_mondiala_v_rusya", "text": "\n За президента Владимир Путин Световното първенство е повод за гордост, дългоочаквана възможност да покаже постиженията на Русия и да укрепи международния й престиж. За руския лидер сигурността на състезанието е основен приоритет и е наредил да бъдат взети мерки за париране на всякакви потенциални заплахи по суша, море и въздух, пише Асошиейтед прес. \r\n\"За Русия цялото събитие трябваше да бъде упражнение по използване на мека сила\", казва Марк Галеоти, старши изследовател в Института за международни отношения, който отблизо следи руските служби за сигурност. \"Руснаците ще се опитат да гарантират, че могат да сторят всичко възможно то да е безопасно\", каза той. \r\nНо въпреки старателните приготовления много са предизвикателства за сигурността в една страна, която се е борила със сепаратистко съпротивително движение в Северен Кавказ, преминала е през серия от самоубийствени бомбени и други терористични атаки през годините и е започнала военна кампания в Сирия. Радикални ислямисти от всякакъв сорт горят от нетърпение да атакуват Мондиала, за да уязвят Русия и да увеличат собствената си популярност. \r\nОсъзнавайки надвисналата опасност, руските правоохранителни органи са прекарали последните няколко години, подготвяйки се усърдно за събитието - проследявайки радикални групи, монтирайки системи за сигурност и провеждайки учения. \r\n\"Мога да ви уверя, че всички аспекти са взети предвид и сме взели под внимание всички заплахи\", казва Алексей Сорокин, шеф на организационния комитет на Мондиала и добавя: \"Ще бъде намерен правилният баланс между сигурността и удобството на феновете\". \r\nКато част от мерките за сигурност властите са въвели т.нар. \"паспорт на запалянкото\" - карта с чип, издадена след цялостна проверка на онези, които искат да посетят мачовете от Световното първенство. \r\nНа миналогодишната Купа на конфедерациите руските власти изработиха черен списък със 191 фенове с криминални прояви, а само часове преди започване на състезанието на десетки други, включително членове на местни радикални групи, не бе разрешено да посетят проявата. \r\nИгор Зубов, заместник-министър на вътрешните работи на Русия наскоро обеща, че полицията няма да допусне никакви сблъсъци и бързо ще депортира всички чужди фенове, които нарушават обществения ред. \r\nПри мерките за сигурност властите стигнаха дотам, че затвориха пристанищата в близост до градовете домакини на състезанието за всички потенциално опасни товари за два месеца от 25 май до 25 юли. Забраната, която включва различни химически компоненти, пречи на нормалното функциониране на големи автомобилни заводи и други индустриални предприятия в цяла Русия. \r\nРуските власти затегнаха и правилата за въздушния трафик, силно разширявайки зоните, забранени за полети в близост до градовете домакини на Световното първенство и близките спортни обекти. \r\nРуското министерство на отбраната и Федералната служба за сигурност (ФСС), основната служба приемник на КГБ, са разположили модерно антидронно оборудване във всичките 11 града, които ще приемат Мондиала, включително някои системи, използвани за защита на руската военновъздушна база в Сирия от атаки с дронове. \r\nРуската армия ще защитава обектите, свързани със световното първенство, с противовъздушни ракети и други оръжия, а ескадрили от изтребители са в готовност да бъдат вдигнати по тревога за отразяване на всякаква въздушна атака. \r\nЗа Зимната олимпиада в Сочи през 2014 г. бяха взети подобни всеобхватни мерки за сигурност, но сигурността на Световното първенство е много по-сериозно предизвикателство, защото градовете домакини са 11. \r\n\"Сочи е разположен така, че (руснаците) можеха напълно да контролират достъпа до града и те го направиха. Световното обаче е събитие, продължаващо един месец и на различни места и в градове из цялата страна\", казва Галеоти и добавя: \"Ако говорим реалистично, това е много по-трудно за контролиране\". \r\nТой отбеляза, че Русия разчита на широкообхватни операции за сигурност и проверката на всеки човек, но радикалните ислямисти все още представляват заплаха. \r\n\"Руснаците са доста добри при справяне с терористични заплахи, но в епохата на терористите от типа \"вълк единак\", радикализирани чрез интернет, с нарастващ риск джихадизмът да се разпространи и сред централноазиатските гастарбайтери, ще бъде много трудно да се опитат и да гарантират наистина пълна сигурност\", казва Галеоти. \r\nЦентърът Джейнс по въпросите на тероризма и бунтовниците също посочи в неотдавнашен доклад, че ислямистките бунтовници, включително руските джихадисти, завръщащи се от Сирия, са главната заплаха за Мондиала. \"Въпреки че тенденциите за терористични атаки в Русия намаляват, Световното първенство е важна вдъхновяваща цел за потенциални терористи\", казва анализаторът от центъра Крис Хокинс. \r\nСпоред Путин около 9 хиляди жители на Русия и други бивши съветски републики са се присъединили към джихадистите в Сирия. Той изтъкна необходимостта да се парира заплахата, която те представляват, като основен мотив за руската военна кампания в Сирия. \r\nРуският лидер ясно даде да се разбере, че властите няма да се поколебаят да използват всички средства за отстраняване на заплахата. \r\nНеотдавна в документален филм Путин припомни как отивал на церемонията за откриването на Олимпиадата в Сочи, когато получил доклад, че отвлечен пътнически самолет се насочва право към града. Той разказва, че е инструктирал армията да действа в съответствие със стандартната процедура, предвиждаща, че самолет, представляващ заплаха, трябва да бъде свален, ако не може да бъде отклонен. \r\nМалко по-късно, служителите разбрали, че тревогата е лъжлива: инцидентът не бил отвличане, а пиянски скандал и самолетът безопасно продължил по маршрута си за Турция. \r\nРусия преживя поредица от терористични атаки през 2000-те години, последица от сепаратистките войни в Чечения и ислямисткото съпротивително движение, разпространило се в района на Северен Кавказ. \r\nТе включваха самоубийствена бомбена атака в московското летище Домодедово през януари 2011 г., отнела живота на 37 души и ранила повече от 180, двойния самоубийствен атентат в московското метро през март 2010 г., отнел живота на 40 души и ранил повече от 120 и двойна самоубийствена атака във Волгоград, струвала живота на 34 души. \r\nВолгоград е един от градовете домакини на Мондиала и неговият кмет Андрей Косолапов уверява, че сега той е безопасен. \r\n\"Направили сме подобрения и службите за сигурност, както и жителите на Волгоград винаги внимават\", казва той и допълва: \"Поучихме се от примера на предишни Световни първенства в други градове и други страни. Сигурен съм, че това ще бъде най-добрият Мондиал в историята\". \r\nПрез април 2017 г. самоубийствен бомбен атентат в Санкт Петербург, друг град домакин на Световното първенство отне живота на 16 души и рани повече от 50. Руските власти идентифицираха атентатора в Санкт Петербург като 22-годишен руснак, роден в централноазиатската страна Киргизстан и вербуван от групировката \"Ислямска държава\". \r\nГалеоти отбелязва, че главната руска вътрешна служба за сигурност ФСС има здрави разузнавателни ресурси в района на Северен Кавказ в юга на Русия, но нейната експертиза по отношение на мюсюлманските групи другаде в Русия и останалите бивши съветски републики е значително по-слаба. \r\n\"Те имат много, много добри разузнавателни мрежи в Северен Кавказ\", казва Галеоти и добавя: \"Но не са толкова ефективни с мрежите си в мюсюлманските общности извън този район. ФСС почти няма ресурси и има относително малък опит с джихадизма сред дошлите от Централна Азия, и затова разчитат на данните, предоставяни им от техните централноазиатски партньори, което (. . .) не е много добре\". \r\nРуските власти са осуетили множество атентати, свързани с \"Ислямска държава\" в последните месеци. \r\nЕдин от тях включва група заподозрени в Санкт Петербург, които са планирали да взривят знаковата за града Казанска катедрала и други оживени места миналата есен. \r\nПрез декември Путин се обади на американския президент Доналд Тръмп, за да му благодари за това, което Кремъл описва като помощ от ЦРУ, предотвратила атентатите в Санкт Петербург. \r\nПри друг неотдавна подготвян атентат, разкрит от руската ФСС, службата съобщи, че е арестувала няколко заподозрени членове на спяща клетка на \"Ислямска държава\", планиращи атаки в Москва и получаващи заповеди от групировката в Сирия чрез мобилно приложение. \r\nРуските и западните разузнавателни служби тясно обменяха информация, за да гарантират сигурността на Олимпийските игри в Сочи през 2014 г., но това сътрудничество в сигурността замря, след като отношенията между Русия и Запада стигнаха до най-ниската си точка след края на Студената война във връзка с кризата в Украйна, войната в Сирия и най-накрая с отравянето на бившия руски двоен агент и дъщеря му във Великобритания. \r\n\"Мисля, че все още има определена степен на сътрудничество, но. . . то е по-неохотно, по-бавно и затова по-малко ефективно\", казва Галеоти. \r\n  \r\n \n\t\t\t\t\t\t", "date": "2018.06.08", "title": "Вижте какъв е приоритетът на Путин за Мондиала в Руся! "}
{"url": "http://www.bnews.bg/article/243347-totsa_se_peche_v_sahara", "text": "\n \"Мис България\" 2009 г. Антония Петрова замина на гореща почивка в средиземноморските страни. \r\n\r\n Петрова сподели екзотични кадри от зелен оазис в пустинята Сахара. Тя не пропусна да се увековечи сред декорите от сагата \"Междузвездни войни\". Преди да се насочи към Тунис, където се е снимала и пред колизея от римско време Ел-Джем, Петрова се е отбила и в музея на Салвадор Дали в родното му градче в Испания. \r\n\r\n На повечето кадри Антония е с туристическо облекло, а блузките по тялото подчертават бюста ѝ. Петрова е зарадвала феновете си и със снимка по черно горнище на бански с обемни бели точки на фона на палми и кристален басейн. \r\n\r\n От една година Антония е свободна жена, след като официално сложи край на брака си с руския бизнесмен Александър Бередин. Тогава тя каза, че не е виждала в него бащата на децата си и ще стане майка, ако срещне подходящ човек. \r\n \n\t\t\t\t\t\t", "date": "2018.06.08", "title": "Тоца се пече в Сахара "}
{"url": "http://www.bnews.bg/article/243363-fandakova_si_prikazva_a_v_sofiya_dve_godini_se_disha_opasen_smog", "text": "\n През периода 2015 г.- 2017 г. всички станции, намиращи се на територията на Столична община, са отчели замърсяване на въздуха над нормата. Това заяви адвокат Димо Господинов от \"Група за чист въздух\" в ефира на БНР. По думите му, засегнати са всички граждани на София, като замърсената среда освен, че причинява дискомфорт, така също и уврежда здравето на столичани. \r\n\r\n Вчера Софийския градски съд даде ход на делото на \"Група за чист въздух\" срещу Столичната община. От организацията не искат компенсиране на огромния кръг засегнати - всички хора, които живеят, учат или работят на територията на Столична община за периода 2015-2017 година, а искат преустановяване на замърсяването. \r\n\r\n Господинов обясни, че всички адвокати по делото ще работят абсолютно безплатно, но \"Група за чист въздух\" апелират за събиране на средства, тъй като 15 хил. лв са необходими за експертни оценки и разноски по делото. \r\n\r\n Според „Групата за чист въздух“ Столична община трябва да преустанови бездействието си и да предприеме мерки за избягване на наднорменото замърсяване на въздуха в София. \r\n \n\t\t\t\t\t\t", "date": "2018.06.08", "title": "Фандъкова си приказва… а в София две години се диша опасен смог! "}
{"url": "http://www.bnews.bg/article/243360-tsska_levski_v_10_ti_krag_vizhte_palnata_programa_za_sezon_2018_2019", "text": "\n Стана ясна пълната програма на Първа лига за сезон 2018/2019 година. Дербито между ЦСКА-София и Левски ще се състои в 10-ия кръг. Пловдивското дерби между Ботев и Локомотив ще се състои в петия кръг, а \"канарчетата\" ще бъдат домакин. Сребърният медалист от миналия сезон гостува на шампиона Лудогорец в друг мач от 5-ия кръг. \r\n\"Орлите\" приемат и Левски в 12-ия кръг на първенството. \r\n\r\n Новият сезон стартира на 20 юли, а на 31 март 2019 година ще започнат плейофите. Първенството в елита ще продължи до 30 май, а на 2 юни ще завършат и баражите за определяне на изпадащите/влизащите в Първа лига. \r\n\r\n Пълната програма за сезон 2018/2019 година \r\n\r\n 1 кръг \r\nВитоша (Бистрица) - Дунав \r\nЦСКА-София - Локомотив (Пловдив) \r\nСлавия - Берое \r\nЛудогорец - Етър \r\nВерея - Септември (София) \r\nБотев (Пловдив) - Левски \r\nЧерно море - Ботев (Враца) \r\n\r\n 2  кръг \r\nДунав - Ботев (Враца) \r\nЛевски - Черно море \r\nСептември (София) - Ботев (Пловдив) \r\nЕтър - Верея \r\nБерое - Лудогорец \r\nЛокомотив (Пловдив) - Славия \r\nВитоша (Бистрица) - ЦСКА-София \r\n\r\n 3  кръг \r\nЦСКА-София - Дунав \r\nСлавия - Витоша (Бистрица) \r\nЛудогорец - Локомотив (Пловдив) \r\nВерея - Берое \r\nБотев (Пловдив) - Етър \r\nЧерно море - Септември (София) \r\nБотев (Враца) - Левски \r\n\r\n 4  кръг \r\nДунав - Левски \r\nСептември (София) - Ботев (Враца) \r\nЕтър - Черно море \r\nБерое - Ботев (Пловдив) \r\nЛокомотив (Пловдив) - Верея \r\nВитоша (Бистрица) - Лудогорец \r\nЦСКА-София - Славия \r\n\r\n 5 кръг \r\nСлавия - Дунав \r\nЛудогорец - ЦСКА-София \r\nВерея - Витоша (Бистрица) \r\nБотев (Пловдив) - Локомотив (Пловдив) \r\nЧерно море - Берое \r\nБотев (Враца) - Етър \r\nЛевски - Септември (София) \r\n\r\n 6 кръг \r\nДунав - Септември (София) \r\nЕтър - Левски \r\nБерое - Ботев (Враца) \r\nЛокомотив (Пловдив) - Черно море \r\nВитоша (Бистрица) - Ботев (Пловдив) \r\nЦСКА-София - Верея \r\nСлавия - Лудогорец \r\n\r\n 7 кръг \r\nЛудогорец - Дунав \r\nВерея - Славия \r\nБотев (Пловдив) - ЦСКА-София \r\nЧерно море - Витоша (Бистрица) \r\nБотев (Враца) - Локомотив (Пловдив) \r\nЛевски - Берое \r\nСептември (София) - Етър \r\n\r\n 8 кръг \r\nДунав - Етър \r\nБерое - Септември (София) \r\nЛокомотив (Пловдив) - Левски \r\nВитоша (Бистрица) - Ботев (Враца) \r\nЦСКА-София - Черно море \r\nСлавия - Ботев (Пловдив) \r\nЛудогорец - Верея \r\n\r\n 9 кръг \r\nВерея - Дунав \r\nБотев (Пловдив) - Лудогорец \r\nЧерно море - Славия \r\nБотев (Враца) - ЦСКА-София \r\nЛевски - Витоша (Бистрица) \r\nСептември (София) - Локомотив (Пловдив) \r\nЕтър - Берое \r\n\r\n 10 кръг \r\nДунав - Берое \r\nЛокомотив (Пловдив) - Етър \r\nВитоша (Бистрица) - Септември (София) \r\nЦСКА-София - Левски \r\nСлавия - Ботев (Враца) \r\nЛудогорец - Черно море \r\nВерея - Ботев (Пловдив) \r\n\r\n 11 кръг \r\nБотев (Пловдив) - Дунав \r\nЧерно море - Верея \r\nБотев (Враца) - Лудогорец \r\nЛевски - Славия \r\nСептември (София) - ЦСКА-София \r\nЕтър - Витоша (Бистрица) \r\nБерое - Локомотив (Пловдив) \r\n\r\n 12 кръг \r\nДунав - Локомотив (Пловдив) \r\nВитоша (Бистрица) - Берое \r\nЦСКА-София - Етър \r\nСлавия - Септември (София) \r\nЛудогорец - Левски \r\nВерея - Ботев (Враца) \r\nБотев (Пловдив) - Черно море \r\n\r\n 13 кръг \r\nЧерно море - Дунав \r\nБотев (Враца) - Ботев (Пловдив) \r\nЛевски - Верея \r\nСептември (София) - Лудогорец \r\nЕтър - Славия \r\nБерое - ЦСКА-София \r\nЛокомотив (Пловдив) - Витоша (Бистрица) \r\n\r\n 14 кръг \r\nДунав - Витоша (Бистрица) \r\nЛокомотив (Пловдив) - ЦСКА-София \r\nБерое - Славия \r\nЕтър - Лудогорец \r\nСептември (София) - Верея \r\nЛевски - Ботев (Пловдив) \r\nБотев (Враца) - Черно море \r\n\r\n 15 кръг \r\nБотев (Враца) - Дунав \r\nЧерно море - Левски \r\nБотев (Пловдив) - Септември (София) \r\nВерея - Етър \r\nЛудогорец - Берое \r\nСлавия - Локомотив (Пловдив) \r\nЦСКА-София - Витоша (Бистрица) \r\n\r\n 16 кръг \r\nДунав - ЦСКА-София \r\nВитоша (Бистрица) - Славия \r\nЛокомотив (Пловдив) - Лудогорец \r\nБерое - Верея \r\nЕтър - Ботев (Пловдив) \r\nСептември (София) - Черно море \r\nЛевски - Ботев (Враца) \r\n\r\n 17 кръг \r\nЛевски - Дунав \r\nБотев (Враца) - Септември (София) \r\nЧерно море - Етър \r\nБотев (Пловдив) - Берое \r\nВерея - Локомотив (Пловдив) \r\nЛудогорец - Витоша (Бистрица) \r\nСлавия - ЦСКА-София \r\n\r\n 18 кръг \r\nДунав - Славия \r\nЦСКА-София - Лудогорец \r\nВитоша (Бистрица) - Верея \r\nЛокомотив (Пловдив) - Ботев (Пловдив) \r\nБерое - Черно море \r\nЕтър - Ботев (Враца) \r\nСептември (София) - Левски \r\n\r\n 19 кръг \r\nСептември (София) - Дунав \r\nЛевски - Етър \r\nБотев (Враца) - Берое \r\nЧерно море - Локомотив (Пловдив) \r\nБотев (Пловдив) - Витоша (Бистрица) \r\nВерея - ЦСКА-София \r\nЛудогорец - Славия \r\n\r\n 20 кръг \r\nДунав - Лудогорец \r\nСлавия - Верея \r\nЦСКА-София - Ботев (Пловдив) \r\nВитоша (Бистрица) - Черно море \r\nЛокомотив (Пловдив) - Ботев (Враца) \r\nБерое - Левски \r\nЕтър - Септември (София) \r\n\r\n 21 кръг \r\nЕтър - Дунав \r\nСептември (София) - Берое \r\nЛевски - Локомотив (Пловдив) \r\nБотев (Враца) - Витоша (Бистрица) \r\nЧерно море - ЦСКА-София \r\nБотев (Пловдив) - Славия \r\nВерея - Лудогорец \r\n\r\n 22 кръг \r\nДунав - Верея \r\nЛудогорец - Ботев (Пловдив) \r\nСлавия - Черно море \r\nЦСКА-София - Ботев (Враца) \r\nВитоша (Бистрица) - Левски \r\nЛокомотив (Пловдив) - Септември (София) \r\nБерое - Етър \r\n\r\n 23 кръг \r\nБерое - Дунав \r\nЕтър - Локомотив (Пловдив) \r\nСептември (София) - Витоша (Бистрица) \r\nЛевски - ЦСКА-София \r\nБотев (Враца) - Славия \r\nЧерно море - Лудогорец \r\nБотев (Пловдив) - Верея \r\n\r\n 24 кръг \r\nДунав - Ботев (Пловдив) \r\nВерея - Черно море \r\nЛудогорец - Ботев (Враца) \r\nСлавия - Левски \r\nЦСКА-София - Септември (София) \r\nВитоша (Бистрица) - Етър \r\nЛокомотив (Пловдив) - Берое \r\n\r\n 25 кръг \r\n\r\n Локомотив (Пловдив) - Дунав \r\nБерое - Витоша (Бистрица) \r\nЕтър - ЦСКА-София \r\nСептември (София) - Славия \r\nЛевски - Лудогорец \r\nБотев (Враца) - Верея \r\nЧерно море - Ботев (Пловдив) \r\n\r\n 26 кръг \r\nДунав - Черно море \r\nБотев (Пловдив) - Ботев (Враца) \r\nВерея - Левски \r\nЛудогорец - Септември (София) \r\nСлавия - Етър \r\nЦСКА-София - Берое \r\nВитоша (Бистрица) - Локомотив (Пловдив) \r\n \n\t\t\t\t\t\t", "date": "2018.06.08", "title": "ЦСКА - Левски в 10-ти кръг, вижте пълната програма за Сезон 2018/2019"}
{"url": "http://www.bnews.bg/article/243350-na_kulata_promahon_e_strashno_stotitsi_kamioni_v_lapite_na_mitnitsite", "text": "\n Стотици шофьори са блокирани на граничния пункт \"Кулата - Промахон\" заради бавната обработка на товарите от екипите на Агенция \"Митници\". \r\nЗа това алармираха международни превозвачи, които чакат повече от 12 часа да влязат или да излязат от страната, предаде БНР. \r\nБлизо 10 километра е колоната от чакащи камиони преди Граничния пункт \"Кулата\". Аналогична е ситуацията и на гръцка територия. През цялата нощ превозвачите са се придвижвали изключително бавно. \r\nПричината за огромното задръстване е бавната обработка на митническите кантари. Един камион се обработва средно за осем минути, твърдят превозвачи. \r\nСпоред шофьорите е недопустимо в най-натоварения сезон за търговия със земеделски стоки, които се развалят бързо, Агенция \"Митници\" да командирова екипи от други гранични пунктове, които не познават спецификата на работа на \"Кулата\". \r\nОт контролната агенция са заявили, че правят всичко възможно да оптимизират пропускането на камионите, но трафикът е изключително голям. Според тях един камион се обработва средно за шест минути. Повече от 400 камиона чакат на българска територия, което означава, че за да преминат, са необходими около 40 часа. \r\nОбластният управител на Благоевград Бисер Михайлов се е разпоредил на граничния пункт да бъде осигурена линейка и вода за шофьорите. \r\n \n\t\t\t\t\t\t", "date": "2018.06.08", "title": "На \"Кулата - Промахон\" е страшно: Стотици камиони в „лапите“ на митниците! "}
{"url": "http://www.bnews.bg/article/243328-10_prichini_poradi_koito_tryabva_da_piete_bira", "text": "\n Всички знаем, че бирата е алкохолна напитка, която обикновено се пие с определени ястия, особено в Северна Америка и Европа. Бирата има по-голямо съдържание на протеини и витамин В от виното, докато съдържанието на антиоксиданти е еквивалентно на това на виното. \r\n\r\n Хмелът, основен компонент за пивоварната бира, са богатите източници на флавоноиди, които са мощни антиоксиданти. Би трябвало да знаете също, че бирата е много добър източник на някои минерали, които играят важна роля в различни метаболитни процеси. Ако се приема в умерени количества, то определено може да увеличи здравето ви по много начини. \r\n\r\n Ето 10 причини, поради които трябва да пиете бира: \r\n\r\n \r\n1. Бирата може да понижи лошия холестерол, тъй като съдържа фибри, които ефективно намаляват нивата на LDL холестерола. \r\n2. Беше доказано, че бирата ефективно предотвратява образуването на кръвни съсиреци. \r\n3. Бирата поддържа здравето на бъбреците ви и бутилката от тази напитка намалява ежедневно риска от развитие на камъни в бъбреците с 40%. \r\n4. Бирата повишава нивата на витамин В, тъй като е богат източник на няколко витамини от вида B (B1, B2, B6 и B12). Експертите също така твърдят, че хората, които пият бира, имат 30% по-високи нива на витамин B6 в сравнение с техните консуматори, които не пият, и удвояват нивата на винопроизводителите. Бирата също е с високо съдържание на витамин В12. \r\n5. Според едно проучване, повишените нива на силиций в бирата могат да направят костите ви по-силни. \r\n6. Бирата съдържа лактофлавин и никотинова киселина, съединения, които насърчават съня и могат да излекуват безсънието ви. \r\n7. Бирата намалява риска от сърдечен удар - пиенето на бира намалява риска от сърдечен удар. За сравнение, можем да кажем, че хората, които пият бира, имат 40 до 60% по-нисък риск от сърдечен удар, за разлика от тези, които не пият бира. \r\n8. Бирата увеличава паметта - бирата също е добра за паметта. Много учени потвърждават, че бирата ще увеличи паметта ви. Хората, които пият бира, имат по-малък шанс да получат болест на Алцхаймер и деменция в сравнение с тези, които не пият бира. \r\n9. Бирата се бори със стреса - експертите от Университета в Монреал установиха, че 2 чаши бира на ден понижават стреса и тревогата, свързани с работата. \r\n10. Бирата прави кожата млада и красива - експертите казват, че пиенето на бира прави кожата ви по-красива и по-млада. Това е чудесно за жените. Бирата съдържа специален вид витамини, които регенерират кожата и подобряват пигментацията, което прави кожата по-гладка и еластична. \r\n \n\t\t\t\t\t\t", "date": "2018.06.08", "title": "10 причини, поради които трябва да пиете бира!\r\n"}
{"url": "http://www.bnews.bg/article/243334-kompozitor_pravi_tayniya_lichen_horoskop_na_lili_ivanova", "text": "\n Композитор чете по звездите какво ще се случи с най-голямата звезда на родната сцена.  Тодор Филков прави тайния личен хороскоп на Лили Иванова, но отказва твърдо да сподели какво му нашепват те за нея. \r\n\r\n Тонрежисьорът от БНР е и композитор на едни от най-големите шедьоври сред песните на Лили, сред които и „Невероятно”. И е един от малкото, с които примата продължава да е в прекрасни отношения, пише „Телеграф”. Освен, че е автор на едни от най-разпознаваемите й песни, като „Искам те”, „Какво си ти” и „Последната любов”, Тодор Филков също така работи и като доайен тонрежисьор в БНР. Лили обаче се допитва до него за най-важните стъпки в живота и кариерата си. \r\n\r\n И е една от малкото щастливки, които имат привилегията поне веднъж в месеца да получават информация от него какво вещаят небесните тела. Дори много от колежките му в радиото не могат да се похвалят с подобна чест. \r\n\r\n Освен за Лили Иванова, Филков пише емблематични песни за Йорданка Христова—„Жива вода”, „Сенки под измислено небе”, а за Васил Найденов—„Любовта продължава”.  За Камелия Тодорова той пише песните „Ден и нощ”, а за Богдан Томов—„Фото моля”. Нели Рангелова пък изпява благодарение на него „Циганско лято”. Писал е също така песни за Татяна Лолова, Панайот Панайотов, Доника Велкова, Ани Върбанова и други. \r\n  \r\n \n\t\t\t\t\t\t", "date": "2018.06.08", "title": "Композитор прави тайния личен хороскоп на Лили Иванова"}
{"url": "http://www.bnews.bg/article/243344-eto_kade_oshte_shte_hodi_metroto", "text": "\n Столичната община е подготвила проект за нови 15 спирки на метро в София, тъй като строежът на третия лъч е в напреднала фаза. \r\n\r\n Общината планира допълнително разширяване в квартал „Люлин” – между втори и трети микрорайон. \r\n\r\n От квартал „Младост” линията ще стига до Симеоновския лифт. Метро ще има и в кв. „Слатина”, и в Студентския град – ще стига до НСА. \r\n\r\n От организацията „Спаси София” одобряват плана за разширяване на метрото, но не и за сметка на останалия транспорт в града. \r\n\r\n Засега разширяването на метрото е на етап обществено обсъждане. Едва след това предстои гласуване в общинския съвет, съобщи БТВ. \r\n \n\t\t\t\t\t\t", "date": "2018.06.08", "title": "Ето къде още ще ходи метрото!"}
{"url": "http://www.bnews.bg/article/243355-natsionalnata_biblioteka_nabira_sredstva_za_parvata_v_balgariya_zala_istoriya_na_knigata", "text": "\n Националната библиотека \"Св. св. Кирил и Методий\" започва набирането на средства с цел създаването на първата в България зала \"История на книгата\". Тя ще включва оригинални, дигитални и холограмни изображения на едни от най-ценните книги в Библиотеката. \r\n\r\n   \r\n\r\n Средствата ще се набират чрез благотворителна изложба, която се открива на 12 юни в Библиотеката, а инициативата бе обявена днес на пресконференция в БТА. \r\n\r\n По повод 140-ата годишнина на Библиотеката ще бъде организирана поредица от събития и инициативи, а кулминацията ще бъде на 7 декември, когато е откриването на залата, каза директорът на Националната библиотека доц. д-р Красимира Александрова. \r\n\r\n В залата ще има постоянна експозиция, но периодично там ще бъдат показвани и други ценни материали. Ще има виртуални книги, документи, които могат да се четат на специализиран компютърен терминал, ще има възможност за показване на триизмерни изображения и евентуално посетителите ще могат да видят умалено копие на Гутенбергова преса. \r\n\r\n „Чрез тази зала искаме да постигнем симбиоза между библиотечната практика и нейните проекции в областта на културния туризъм“, заяви доц. Александрова. \r\n\r\n Ежегодното финансиране на Библиотеката е 16 320 лева на щатна бройка. В момента там работят 206 души, като тези пари са разпределени за заплати, дейности и т.н. Цялата сума се равнява на 3 милиона лева, а по думите на доц. Александрова те са крайно недостатъчни. \r\n\r\n „Цялата сграда има нужда от ремонт. Останали сме назад от колегите в Европа по отношение на модернизацията. С много труд успяхме да дигитализираме едва 10% от документите, които притежаваме. Не се противопоставям на традиционните форми, с които обслужваме нашите потребители, но за мен е недопустимо да се дават ценни и старинни материали на хора, които нямат нужните познания за тяхното съхранение. За нас е приоритет да запазим тези документи и чрез нашите съмишленици и тази благотворителна изложба се надявам да решим и този належащ проблем“, добави Александрова. \r\n\r\n В инициативата ще се включат известният български художник и писател Петър Георгиев – Рей, който е дал идеята за дарителската изложба, и скулпторът Христо Михайлов.  \r\n\r\n „Всяка книжовна институция има нужда от допълнителни доходи, а нито едно правителство не може да отдели достатъчно пари. Когато миналата година посетих Библиотеката, видях една невероятна сграда, която се нуждае не само от тази зала, но и от сериозен ремонт. Така дойде и идеята за тази изложба. Аз дарявам 6 мои картини, чрез чиято продажба ще могат да се наберат средства за нуждите на Библиотеката и силно се надявам, че тази инициатива ще се превърне в ежегодна“, каза Петър Георгиев - Рей. \r\n\r\n Георгиев направи съпоставка между Канада, където живее и България и обясни, че за разлика от хората в родината му, там от малки се научават да даряват и да се занимават с благотворителност. \r\n\r\n Христо Михайлов също коментира изложбата. „Идеята на Петър за набиране на средства за Библиотеката много ми допадна. Тя е люлката на книжнината в България. Тук са творбите на нашите прадеди и съвременници. С удоволствие дарявам 3 от моите пластики. Трябва да се започне от някъде и ако всеки един българин се включи с каквото може, ще можем да постигнем нужните резултати“, каза Михайлов. \r\n \n\t\t\t\t\t\t", "date": "2018.06.08", "title": "Националната библиотека набира средства за първата в България зала „История на книгата“ "}
{"url": "http://www.bnews.bg/article/243349-toaletniyat_ministar_pak_se_iztsepi_s_angelkova_nyamam", "text": "\n Цирковите изпълнения между Валери Симеонов и Николина Ангелкова не спират. \r\n\r\n В поредно бръщолевене пред медиите, Симеонов съвсем взе народа за мезе и най-нахално заяви: \r\n\r\n „Нямам спор с министъра на туризма Николина Ангелкова, имам спор с хора, които не спазват закона”. \r\n\r\n Поредицата провали на Тоалетния министър не му дават мира и той все си намира нещо, заради което вместо да се хареса на народа, то хората се гневят все повече. Така е и този път. \r\n\r\n Той посочи, че с Ангелкова имат разминавания за това кое е законно и кое не. Много интересно как така, все едно единият – Ангелкова в случая говори на китайски и следва не българските, а някои си закони, а Симеонов се събужда от кома и не е на себе си. \r\n\r\n „Настоявам да се премахнат тези изключително опасни заведения, които имат размерите на огромни универсални магазини, а всъщност са построени без разрешение”, каза Симеонов. \r\n\r\n Очевидно е, че на прага на разгара на лятото Симеонов пак ще е обстрелван от бизнес и музикалната гилдия, която вече не търпи приумиците му, наречени акции и няма да понесе подобни своеволия от едно от най-омразните лица във властта. \r\n \n\t\t\t\t\t\t", "date": "2018.06.08", "title": "Тоалетният министър пак се изцепи: С Ангелкова нямам…"}
{"url": "http://www.bnews.bg/article/243297-luiza_grigorova_sama_na_godishninata_ot_svatbata", "text": "\n \r\nАктрисата Луиза Григорова-Макариев констатира в ефир на Нова телевизия, че първата годишнина от сватбата й е по-важна от рождения ден, които празнува едно след друго. Звездата от „Привличане” е още по-влюбена в съпруга си Мартин Макариев, с който сключи брак през юни 2017 година на морския бряг. Луиза чистосърдечно си призна, че тя е предложила първа брак на режисьора още преди 4 години. „Имам чувството, че откакто се оженихме, нещата станаха по-добри”, разказа Григорова, която дълго била предупреждавана от близки и приятели да не подписва, защото обрича връзката си на провал. Тя е категорична, че при тях бракът само скрепил по-силно любовта им, но засега двамата отлагат плановете за деца. Те са твърде заети с работа и дори на годишнината от сватбата си подарили скромен обяд, а после Макариев заминал за морето, за да снимка сериал и оставил половинката си в София. Както вече писахме, от вчера на Свети Влас международен екип работи по новия филм „Ускорение”. \r\n  \r\n \n\t\t\t\t\t\t", "date": "2018.06.08", "title": "Луиза Григорова сама на годишнината от сватбата "}
{"url": "http://www.bnews.bg/article/243352-uzhasyavashto_antani_burdeyn_nameren_martav_v", "text": "\n Световноизвестният кулинар, пътешественик и автор на тв предавания и книги Антъни Бурдейн е починал на 61-годишна възраст, съобщи Си Ен Ен. \r\n\r\n Според медията причината за смъртта на звездата е самоубийство. \r\n\r\n \"С голямо прискърбие съобщаваме за кончината на нашия приятел и колега Антъни Бурдейн\", обявиха от телевизията днес. \r\n\r\n \"Любовта му към приключенията, новите познанства, добрата храна и напитки и забележителните му репортажи от света го превърнаха в уникален разказвач на истории. Талантите му никога не рпестанаха да ни изумяват и ще ни липсва много. Мислите и молитвите ни са с същеря му и семейството му в този изключителни трудент момент\", допълват колегите на Бурдейн. \r\n\r\n По време на трагедията той е бил във Франция и е снимал нови епизоди на предаването си Parts Unknown за Си Ен Ен. \r\n\r\n Бил намерен в хотелската си стая от свой приятел, френски шеф готвач, тази сутрин. \r\n \n\t\t\t\t\t\t", "date": "2018.06.08", "title": "Ужасяващо: Антъни Бурдейн намерен мъртъв в… "}
{"url": "http://www.bnews.bg/article/243337-parlamentat_glasuva_kupuvaneto_na_nova_boyna_tehnika_mareshki_go_spregnaha_vav_vits", "text": "\n Парламентът даде гласува за купуване на нова бойна техника. Двата приоритетни проекта за модернизацията на армията, предложени с решение на Министерския съвет, подкрепиха 151 депутати, против бяха седем, въздържа се – един.   \r\n\r\n Комисията по отбрана одобри проектите за новия боен самолет и новата бронирана машина на армията \r\n\r\n За сухопътните войски ще бъдат закупени 150 бронирани машини за три батальонни пехотни групи. Прогнозната цена е около 1,464 млрд лв., в която влиза и допълнителното оборудване, и обучението на състава. \r\n\r\n Решението за нов тип боен самолет предвижда придобиването на 16 нови бойни самолета на два етапа. Заложено е през първия етап да бъдат закупени не по-малко от осем самолета за около 1,8 млрд лв. Сумата е и за наземно обслужване, обучение на състава, тригодишна първоначална интегрирана логистична поддръжка. \r\n\r\n След професионалните аргументи в началото на дебатите дискусията в пленарната зала премина в политически обвинения и лични обяснения. \r\n\r\n Противникът на темата Веселин Марешки чу и виц за себе си от трибуната от Юлиан Ангелов от Обединени патриоти защо е против модернизацията на армията:  защото не му разрешили да сложи бензиностанция на Граф Игнатиево да зарежда самолетите. \r\n \n\t\t\t\t\t\t", "date": "2018.06.08", "title": "Парламентът гласува купуването на нова бойна техника, Марешки го спрегнаха във виц"}
{"url": "http://www.bnews.bg/article/243354-predpazvat_li_kozhata_slantsezashtitnite_kremove_zadalzhitelno_tarsete_abreviaturata", "text": "\n Продължителното излагането на слънце на плажа или около басейна винаги носи рискове за кожата. Единственият начин да се предпазим от изгаряне са слънцезащитните кремове.   \r\n\r\n Ултравиолетовата радиация, която се излъчва в атмосферата, се разделя на три вида в зависимост от дължината на вълните, които се излъчват: UVA, UVB  и UVC. Озоновият слой ни предпазва от UVC лъчите. \r\n\r\n Изследване на компания за козметични продукти показва, че у нас едва 30% от населението използва слънцезащитни кремове, а от тях само ½ ги използват правилно. \r\n\r\n За слънцезащитните кремове е важно на опаковката да присъства абревиатурата SPF. Факторът за предпазване от слънчево изгаряне показва теоретично времето, през което можете да останете изложени на слънце, без да предизвикате изгаряне. Факторите варират от 6 до 50, но най-предпочитани за плаж за 20, 30 и 50 фактор. \r\n\r\n На опаковката на продукта трябва да присъстват обозначенията UVA и UVB за различните видове ултравиолетови лъчи, които спират. \r\n\r\n Ултравиолетовите Б лъчи основно отговарят за нашето бързо изгаряне когато отидем на плажа. Те могат да доведат и до злокачествени заболявания при по-дълго излагане на слънце. Преминават и през автомобилни стъкла, за разлика от ултравиолетовите А лъчи. \r\n\r\n Най-популярното схващане е следното: ако кожата ви изгаря за 10 минути без защита, нанасянето на продукт с SPF 20 ще увеличи това време 20 пъти т.е. времето за изгаряне ще стане 200 минути. Дерматолозите твърдят, че числото на фактора се равнява на минутите защита. \r\n\r\n Фармацевтът Анжела Мизова препоръчва за деца и хора с много чувствителна кожа да използват кремове с минерални филтри, а не с химични филтри. Тези с минерални филтри са по-бели и трудно попиват в кожата и именно това предпазва децата хората с алергии. Нямо обаче 100% защита от алергии, предупреждават фармацевтите. \r\n\r\n Продължителността на излагане на слънце и факторът на слънцезащитните продукти зависят най-вече от типа кожа, напомни дерматологът д-р Наталия Боянова. \r\n\r\n Най-общо има пет вида кожа според съдържанието на меланини – колкото по-малко е меланинът, толкова по-малко е предпазено кожата от вредното въздействие на кожата. \r\n\r\n В България хората са между скандинавския и средиземноморския тип кожа. Затова трябва да се прилагат между 30 и 50 фактор за защита при продължително излагане на слънце. \r\n \n\t\t\t\t\t\t", "date": "2018.06.08", "title": "Предпазват ли кожата слънцезащитните кремове? Задължително търсете абревиатурата… "}
{"url": "http://www.bnews.bg/article/243339-gergana_raychevska_ni_predstavya_na_konkursa_miss_summer_international_2018_v_las_vegas", "text": "\n От 10 до 15 юни в Лас Вегас, САЩ ще се проведе конкурсът „Miss Summer International“. \r\n\r\n Плеймейтката Гергана Райчевска ще се състезава за короната като представител на Балканите. Красавицата влиза в надпревара с над 30 участнички от цял свят. Конкурсът се провежда в две категории „модел“ и „мис“. Гери ще се бори в категорията за мис. Официалната церемония по награждаването е на 14 юни. \r\n\r\n Райчевска е подготвила за участието си традиционна българска носия, официален тоалет и разбира се бански за най-интересния и любим на мъжката част от публиката тур. Освен това я очаква интервю с медиите и журито. \r\n\r\n Конкурсът отново ще има благородна кауза, за която Гергана ще ни разкаже след завръщането си в България. \r\n \n\t\t\t\t\t\t", "date": "2018.06.08", "title": "Гергана Райчевска ни представя на конкурса Miss Summer International 2018 в Лас Вегас"}
{"url": "http://www.bnews.bg/article/243342-zashto_sadat_opravda_bivshiyat_kmet_na_tran_za_blasnatoto_dete_vizhte_motivite_na_magistrata", "text": "\n Катастрофата, при която бившият кмет на Трън Станислав Николов блъсна с джипа си 6-годишен първокласник край училището в града, е станала случайно, което изключва небрежност, той не е могъл и не е бил длъжен да предвиди последиците. Това гласят мотивите на съдия Михаил Алексов от Трънския районен съд, който оправда Николов за причиняване на катастрофа при непредпазливост, след която Ивайло Стоянов е с половин черен дроб и без далак. \r\n\r\n Николов бе оправдан миналия месец, а присъдата се прие тежко от семейството на Ивайло. \r\n\r\n На 13 ноември 2015 г. около 7,50 ч отивал към училището заедно с майка си, която е учителка. Преди кръстовището до училище “Гео Милев” Анита Гълъбова се сетила, че е забравила чанта с учебници вкъщи. Казала на сина си да я изчака на тротоара, докато се върне. Според обвинението момчето опитало да мине зад училищен автобус, когато било пометено от задницата на джипа “Фолксваген Туарег” на кмета, който също возел своя син до училището, съобщава \"24 часа\". \r\n\r\n Делото подлежи на обжалване пред окръжния съд. \r\n \n\t\t\t\t\t\t", "date": "2018.06.08", "title": "Защо съдът оправда бившият кмет на Трън за блъснатото дете? Вижте мотивите на магистрата!"}
{"url": "http://www.bnews.bg/article/243296-andzhelina_dzholi_e_nay_shtastlivata_zhena_na_rozhdeniya_si_den", "text": "\n \r\nХоливудската звезда Анджелина Джоли е отпразнувала 43-ия си рожден ден в увеселителен парк заедно с децата си, съобщи Контактмюзик. Анджелина Джоли не се страхува от старостта В празничния ден Джоли се е забавлявала в парка Торп в Съри, Великобритания, с шестте си деца Мадокс, Пакс, Захара, Шайло и близнаците Нокс и Вивиен. По думите на очевидци, цитирани от \"Ентъртейнмънт тунайт\", Анджелина Джоли е изглеждала \"истински щастлива\". Свидетелите твърдят също, че никой от разпозналите холивудската звезда посетители не я е безпокоил за снимки или автографи, уважавайки личното ѝ пространство на празника, прекаран в компанията на децата ѝ. Междувременно Джоли отново влезе в жълтите страници на изданията отвъд океана, като според спекулациите тя връчила отново на Брад Пит ключа към дома си, припомня \"Монитор\". Фенове обаче се усъмниха в истинността на твърденията, предвид, че към момента бившите съпрузи се намират на различни континенти. Слуховете са непотвърдени към момента от звездите. \r\n  \r\n \n\t\t\t\t\t\t", "date": "2018.06.08", "title": "Анджелина Джоли е най-щастливата жена на рождения си ден"}
{"url": "http://www.bnews.bg/article/243343-kak_ne_go_e_sram_mvr_bilo_na_krachka_ot_pelov_no_go_izprevarili_politsiyata_prospa_izdirvaneto_g_n_ministar", "text": "\n Бяхме на крачка да заловим избягалия затворник Пелов, но ни изпревариха. Така става понякога. Това обяви министърът на вътрешните работи Валентин Радев в първи коментар за стрелбата в Ботевград, след която бе убит избягалия от Централния софийски затвор Владимир Пелов. \r\n\r\n По думите на министър започва проверка в полицията в Ботевград, след която ще се решава дали ще има наказания и уволнения, че близо 2 месеца под носа им са се укривали Владимир Пелов и Радослав Колев. \r\n\r\n Министърът бе в Бургас, заедно с главния секретар на МВР Младен Маринов, за да представят мерки, които ще бъдат предприети от полицията за летния сезон по Черноморието. \r\n\r\n Маринов също говори по темата за бягството и убийството на Пелов, като отговори и на множеството критики от последните дни на бивши негови колеги пред медиите. По думите му той приема критиките, но катeгорично застава зад своите служители. \r\n\r\n На въпрос дали полицията в Ботевград е реагирала навреме по получен сигнал, че Пелов се е укривал в кошара край ботевградско село, секретарят на МВР каза, че този сигнал е бил проверен, като е използван дори хеликоптер с камери за нощно виждане. \r\n\r\n Министър Радев добави, че сигнал за Пелов е подавал дори депутатът Явор Нотев, който е от Ботевград и по този сигнал също е работено. \r\n\r\n \"Ще има яснота по този случай след анализа. Аз вече знам много неща, не всичко е така, както изглежда на повърхността\", добави още министър Радев, предаде Канал 3. \r\n \n\t\t\t\t\t\t", "date": "2018.06.08", "title": "Как не го е срам?! МВР било на крачка от Пелов, но го изпреварили. Полицията проспа издирването, г-н министър!"}
{"url": "http://www.bnews.bg/article/243277-bivshite_na_dzhoni_dep_i_haydi_klum_raka_za_raka_v_nyu_york", "text": "\n Вито Шнабел и Амбър Хърд бяха забелязани за първи път в началото на май тъмен джип в Ню Йорк. \r\n\r\n 32-годишната актриса от Тексас и 31-годишният куратор, който е роден в Бруклин, бяха заснети от папараци, как се държат за ръка в Ню Йорк.Вито бе облечен с бяла риза и панталон, съчетани с тъмносини кецове. Амбър пък носеше бяла тениска по тялото със закъсан ефект и черен сукман по тялото, които бяха съчетани с черни, затворени лачени обувки и черна чантичка със синджирена дръжка на Ив Сен Лоран. \r\n\r\n По-късно влюбените се насладиха на дълга вечеря в италианския ресторант \"Бар Пити\" на Шесто авеню на бутилка червено вино. \r\n\r\n През есента на миналата година Вито Шнабел и Хайди Клум прекратиха тригодишната си връзка. Амбър Хърд бе женена за кратко за Джони Деп, като бракът им приключи, а тя го обвини в домашно насилие. След това звездата имаше връзка с Илон Мъск. \r\n \n\t\t\t\t\t\t", "date": "2018.06.08", "title": "Бившите на Джони Деп и Хайди Клум ръка за ръка в Ню Йорк"}
{"url": "http://www.bnews.bg/article/243330-opasno_nov_bankov_virus_tochi_danni_ot_kompyutrite_s_windows_10", "text": "\n Oбикнoвeнитe бaнкoви кoмпютъpни виpycи ce oпитвaт дa внeдpят вpeдoнoceн кoд в бpayзъpa, кoйтo дa пoдмeня дaннитe и дa пoлyчи дocтъп дo бaнкoвитe cмeтки нa пoтpeбитeля. Aнтивиpycнитe пpoгpaми лecнo ги paзкpивaт и зaщитaвaт пoтpeбитeлитe, съобщи сайтът kaldata.com. \r\n\r\n BackSwap преодолява всички защити по твърде оригинален начин. Той не внедрява код в процесите на браузъра, а използва неговия интерфейс. \r\n\r\n Taкa нaпpимep, зa дa вкapa cкpипт чpeз aдpecния peд, ВасkЅwар имитиpa нaтиcкaнe нa кoмбинaции oт клaвиши. СТRL+L зa избop нa aдpecния peд, DЕLЕТЕ зa изчиcтвaнe нa peдa, СТRL+V зa вмъквaнe нa вpeдoнocния cкpипт и ЕNТЕR зa нeгoвoтo cтapтиpaнe. Koгaтo вcичкo пpиключи ce вpъщa пpeдишнoтo cъcтoяниe нa aдpecния peд, зa дa нямa кoмпpoмeтиpaнe. \r\n\r\n Пpocтичкaтa нa пpъв пoглeд cxeмa пpeoдoлявa и нaй-cъвpeмeннитe нaчини зa зaщитa нa кoмпютpитe. \r\n\r\n ВасkЅwар мoжe дa aтaкyвa бpayзъpитe Gооglе Сhrоmе и Моzіllа Fіrеfох, a нeгoвaтa нaй-нoвa вepcия ce cпpaвя и c Іntеrnеt Ехрlоrеr. Meтoдът e пoдxoдящ зa вcички бpayзъpи, paзпoлaгaщи c кoнзoлa зa paзpaбoтчицитe или пpeдлaгaщи изпълнeниeтo нa ЈаvаЅсrірt oт aдpecния peд (тoвa ca cтaндapтнитe фyнкции нa бpayзъpa). He ca нeoбxoдими cпeциaлни пpивилeгии, a aтаката нe зaвиcи oт вepcиятa нa бpayзъpa. \r\n \n\t\t\t\t\t\t", "date": "2018.06.08", "title": "Опасно! Нов банков вирус точи данни от компютрите с Windows 10"}
{"url": "http://www.bnews.bg/article/243333-mitaka_ot_sofiya_den_i_nosht_osinovi_kuche", "text": "\n Кристиян Кирилов, по-познат като Митака от „София ден и нощ”, си осинови куче. В момента мъничето живее в апартамента на актьора в София.  Запознати издават, че привлекателният мачо приема проблема с бездомните животни изключително сериозно, пише \"Телеграф\". \r\nОсвен дарения към определени сдружения, занимаващи се с грижа за бездомните животни, Митко често храни и четирикраките пред сградата, където най-често се снима сериала, в който играе. \r\n  \r\n \n\t\t\t\t\t\t", "date": "2018.06.08", "title": "Митака от \"София ден и нощ\" осинови куче "}
{"url": "http://www.bnews.bg/article/243338-kurts_v_nastaplenie_zatvarya_dzhamii_i_goni_imami", "text": "\n Австрийският консервативен канцлер Себастиан Курц обяви, че страната му ще експулсира няколко финансирани от чужбина имами и ще затвори седем джамии като мярка за борба с \"политическия ислям\", предаде Франс прес. \r\n\"Паралелните общества, политическият ислям и радикализацията нямат място в нашата страна\", заяви на пресконференция Курц. \r\nЩе бъде закрита джамия, управлявана от турска крайнодясна организация и шест джамии, управлявани от Арабската религиозна общност, предаде ДПА. По данни на агенцията властите преразглеждат визите на 40 духовници, членове на организацията Австрийски турски ислямски съюз (АТИБ). \r\n\r\n Една от джамиите, подлежащи на закриване, принадлежи на АТИБ, която е свързана с Дирекцията по религиозните въпроси в Турция (Диянет). Въпреки че австрийските закони забраняват чуждестранно финансиране на имамите, АТИБ е намерила начин да заобиколи забраната, каза министърът на културата Гернот Блюмел. \r\nВ тази джамия в началото на месеца деца във войнишки униформи направиха възстановка на битката при Галиполи от Първата световна война. Снимки от възстановката, на които децата развяват турски знамена или се преструват на загинали в битката, разтревожиха австрийската политическа класа. \r\n\r\n Арабските джамии се закриват заради информации, че в тях се проповядват салафитски възгледи, каза министър Блюмел. \r\n \n\t\t\t\t\t\t", "date": "2018.06.08", "title": "Курц в настъпление: Затваря джамии и гони имами"}
{"url": "http://www.bnews.bg/article/243332-sinovete_na_plevneliev_na_nozh_s_metresata_mu", "text": "\n \r\nСиновете на Росен Плевнелиев посрещнали със смесени чувства новината, че баща им ще има ново бебе. Това сподели самата Деси Банова пред Гала.  Младежите вече са в пубертета и типично за възрастта им се вълнуват единствено от момичета и видеоигри, заради което не били особено очаровани от новината, че баща им третата му жена имат дете. \r\n\r\n Когато лекарят потвърдил новината за бременността Банова се притеснила сериозно. Тя искала по възможно най-деликатния начин да съобщят с Плевнелиев на децата си, но успели да се справят със ситуацията, пише „Телеграф”. \r\nПреди дни Деси Банова отново заля тв аудиторията с разкази за състоянието си. „Този младеж отсега ме мъчи. Много лошо ми беше по време на цялата бременност”, споделя още Банова. \r\n\r\n Тя разкри също така, че не е мислела да има повече деца, но Плевнелиев я накарал да размисли. \r\n„Росен е много щастлив, защото след най-тежката загуба в неговия личен живот, Господ го дарява отново с детенце. Чисто егоистично аз не мислех да имам повече деца. Но той каза със сълзи на очи, че след тази тежка загуба би искал да има още едно детенце... Случи се почти веднага. \r\n \n\t\t\t\t\t\t", "date": "2018.06.08", "title": "Синовете на Плевнелиев на нож с метресата му"}
{"url": "http://www.bnews.bg/article/243326-borisov_se_razsardi_v_parlamenta_i_pak_napadna_prezidenta_radev_kakvo_e_govoril_s_putin_ne_stana_yasno", "text": "\n След едногодишно отсъствие от парламентарния контрол, премиерът Бойко Борис така дългоочакван, пристигна и бе посрещнат с викове и възклицания от страна на депутатите, които от сутринта размахват шпаги помежду си по Доклада за състоянието на отбраната и въоръжените сили. \r\n\r\n Премиерът дойде, за да отговори на един-единствен въпрос от парламентарния контрол  - за срещите си с руския президент Владимир Путин и руския премиер Дмитрий Медведев на 30 май. \r\n\r\n Освен Борисов, да отговаря на депутатите лично дойде и външната министърка Екатерина Захариева. Всички останали министри бяха изпратили писмени отговори на поставените към тях въпроси. Със закъснение дойде и тоалетният министър Валери Симеонов, който целуна ръка на председателя на НС Цвета Караянчева, но подмина като малка гара колежката си Захариева. \r\n\r\n С добре дошъл го посрещна първа червената лидерка Корнелия Нинова, която не пропусна да посочи колко време не е стъпвал в парламента премиера. \r\n\r\n В декларация от трибуната Нинова призова Борисов да запознае депутатите с европейския бюджет, за да може да защитаваме нашите позиции пред Брюксел. Тя го упрекна, че не сме защитили родни позиции по време на нашето председателство и иронизира, че историческото от европредседателството ни ще остане историческата снимка с Макрон и Меркел по Моста на влюбените. \r\n\r\n Цветанов веднага скочи да защити шефа си и надълго и нашироко разясни колко велики дела е направило правителството и, че е чест примерът да дойде в парламента. \r\n\r\n Антон Кутев моментално репликира Цв. Цв. с думите, че не е чест, а задължение премиерът да идва в парламента и да отговаря на въпроси на депутатите. \r\n\r\n Борисов прие предложението на Нинова да работят заедно.  \r\n\r\n „Това, което трасира президентът Радев, това постигнахме и ние. Аз отидох да видя какво е трасирано, а то не беше трасирано нищо“.  Както каза самият той - отговарял в тона на Нинова. От думите му следва да се разбере, че нищо не е и направил в Русия. \r\n\r\n Кутев веднага го репликира, че явно на срещата при Путин не е разбрал руския език и въпреки преводачите не му е станало ясно какво са говори в Москва. И също, че президента Радев има по-висок рейтинг от този на Борисов. \r\n\r\n Борисов пък му върна, че ГЕРБ има по-висок рейтинг от БСП, а Мая Манолова - повече от на президента Радев. Но това не значи нищо. Три часа си говорих с Путин. Толкова да не съм разбрал какво е казвал, а на живо го предаваха - не мога да се съглася с вас. Г-жо Нинова, виждате как вашият депутат се обръща към мен и води разговора\", допълни все пак Борисов. \"Използвате случая да се заяждате с мен и да си разменяме реплики. Това не помага на никого. На кой да повярвам - едни казват, че съм васал на Путин - други не. Като той дойде в България тази година ще го помоля да седне и да си поговори с вас на руски и да ви каже всичко\", заяви премиерът. \r\nВ крайна сметка не стана ясно нищо от срещата му с Путин и Медведев и какви решения за България са били взети, а Борисов напусна залата бесен. \r\n\r\n   \r\n \n\t\t\t\t\t\t", "date": "2018.06.08", "title": "Борисов се разсърди в парламента и пак нападна президента Радев, какво е говорил с Путин не стана ясно"}
{"url": "http://www.bnews.bg/article/243327-totalen_rekord_baba_dade_420_000_lv_na_alo_izmamnitsi", "text": "\n Възрастна жена от София счупи рекорда в телефонните измами у нас, като позлати ало-измамници с 420 000 лева, съобщава \"Телеграф\". 65-годишната Жасмин изтеглила парите последователно от две банки, а като отишла в трета, за да си вземе още 180 000 лева, служителите се усъмнили и подали сигнал в полицията. \r\n\r\n Шеметната телефонна измама се разиграла във вторник в центъра на София, потвърждават от МВР. В момента тече разследване, но все още няма задържани за рекордната измама. \r\n\r\n Жасмин живее в центъра на столицата в района около \"Орлов мост\". Във фаталния вторник телефонът ѝ звъннал и мъж с непознат глас я помолил за съдействие на полицията за залавяне на ало-бандити. Измамниците действали по позната схема за помощ на МВР. За да убедят старицата в думите си, престъпниците не са имали нужда от много време. Те я убедили, че операцията е секретна, след което жената си взела чантата и тръгнала към банката. \r\n\r\n От два клона успяла да изтегли 420 000 лева, които предала на муле. Тъй като се изпуснала, че има още пари в трета банка, мошениците я оплели в мрежите си. Щом Жасмин се наредила на гишето и поискала 180 000 лева, служителката се усъмнила и като не получила адекватно обяснение за какво са ѝ парите, подала сигнал в полицията. Така било предотвратено даването на още пари. \r\n\r\n Когато Жасмин разбрала, че е измамена, изпаднала в шок. Не можела да повярва, че е влязла в схемата на ало-мафията. \r\n\r\n Съседи на жертвата споделят, че тя дълго години работела в голяма застрахователна компания и си спестявала пари. Била изключително интелигентна и възпитана. Целият квартал се чуди как са успели да я измамят и то с рекордна сума. \r\n\r\n От МВР отново призоваха хората да не се доверяват на непознати и да дават пари, особено след искане по телефона. \r\n\r\n   \r\n \n\t\t\t\t\t\t", "date": "2018.06.08", "title": "Тотален рекорд: Баба даде 420 000 лв. на ало-измамници!"}
{"url": "http://www.bnews.bg/article/243323-syomga_kinoa_i_avokado_vlizat_v_menyuto_na_detskite_gradini_i_ako_gi_sgotvi_gichka", "text": "\n Ще останат ли български традиционни храни в детските градини или ще бъдат изместени от сьомга и киноа? \r\n\r\n „Съществуващият към настоящия момент сборник е от 2004 г. В рамките на тези 14 г. бяха разработени много европейски и национални документи. Всички рецепти, които са включени в досега действащия сборник, остават. Това са традиционни български рецепти и храни”, поясни в „Здравей, България\" проф. Веселка Дулева от Националния център по обществено здраве и анализи.  \r\n\r\n Отпадат пържените храни, но баничките остават и то с голямо разнообразие – с различни плънки от сирене, яйце, спанак, праз, ябълка, тиква и други. До технологичния минимум е намалено съдържанието на сол, захар и мазнини в рецептите. Това са хранителни вещества, които имат доказани неблагоприятни ефекти върху здравето. \r\n\r\n „Запазено е количеството на хляба и хлебните изделия. Включено е богато разнообразие от пълнозърнести видове и те трябва да присъстват в ежедневния хранителен прием на децата”, поясни още Дулева, допълвайки, че по този начин старото меню остава, но просто са добавени нови неща. \r\n\r\n „Най-коментираните култури – киноа и чия, се отглеждат в екваториални държави, в които няма никакъв фитосанитарен контрол. Те пристигат в България с кораби, в насипно състояние. Семената имат срок на годност 3 години. Всеки българин знае, че нормалните нетретирани семена с пестициди за последващо удължаване на срока на годност покълват при определена влажност и при смяна на сезоните”, коментира от своя страна Мариана Кукушева от Националния браншови съюз на хлебарите и сладкарите.  \r\n\r\n По думите й изместването на традиционната българска храна е голям експеримент с детското здраве, а идеята е да се намери пазар за така нареченото вертикално земеделие. \r\n\r\n „В сборника няма чия, тъй като тя не търпи никаква кулинарна обработка и нямаме нито една рецепта, в която да е включена. От 433 рецепти имаме 7 или 8, в които споменатите продукти са като алтернатива на традиционните български просо и ориз, например”, уточни Веселка Дулева. \r\n\r\n По думите й сборникът има много други предимства, за които не се говори. Едно от тях е наличието на чисто месо. Изключени са колбасите като основна храна, тъй като в момента има практиката да се дават на обяд кренвирши или наденица. Изключени са имитиращите млечни продукти, както и продуктите, в които има изкуствени консерванти, подсладители и оцветители. \r\n\r\n Мариана Кукушева от своя страна контрира, че рецептурникът още не е подкрепен от дружеството на детските ендокринолози, на гастроентеролозите, както и от педиатрите. \r\n\r\n „Експертите, до които нашите деца опират ежедневно, все още не са си казали мнението. Здравето на нашите деца не е хазарт и няма да позволим никакви външни интереси да се включат в темата обществени поръчки, захранване на децата с нетипични за България и непроверени като здравословност храни”, категорична бе Мариана Кукушева. \r\n\r\n Предстои обсъждане на сборника в Министерството на здравеопазването. \r\n \n\t\t\t\t\t\t", "date": "2018.06.08", "title": "Сьомга, киноа и авокадо влизат в менюто на детските градини? И ако ги сготви Гичка..."}
{"url": "http://www.bnews.bg/article/243331-kurumbashev_popilya_novakov_za_tezhkite_usloviya_koito_nalozhiha_na_prevozvachite", "text": "\n \"Генерал Новаков \"нанесе\" съкрушителен удар върху президента Макрон и френското национално достойнство. За тази заслуга, както казва Криско: шапка ти свалям\". \r\n\r\n Така иронично евродепутатът от БСП/ПЕС Петър Курумбашев коментира постигнатото решение по въпроса с пакета \"Мобилност\", срещу който протестираха българските превозвачи. \r\n\r\n Курумбашев обясни, че приетото решението на Комисията по транспорт в ЕП всъщност не е победа, защото още повече ще затрудни българските шофьори.  \r\n\r\n Той коментира, че с решението превозвачите не са задължение да се прибират в България на всеки три седмици. Промяната е, че могат да изберат къде да се приберат, но в същото време са създадени нови усложнения пред тях - шофьорът не е задължен да се прибере, но превозното средство трябва да бъде закарано в страна, в която е регистрирано. \"Очевидно не само шофьорите, но и камионите са носталгични към своите семейства. С тази промяна искат нашите шофьори все пак да да се връщат, защото ще бъде трудно на шофьора да остане в западна Европа, а камионът да се прибира сам\", каза иронично Курумбашев.  \r\n\r\n Евродепутатът обясни, че има шанс решението на еврокомисията по транспортда бъде отменено в Европейския парламент. След това с насмешка той обяви, че Франция е претърпяла три национални катастрофи. Първата е когато Наполеон е загубил при Ватерлоо, втората била безспорно гола на Емил Костадинов през 93-та година на Парк де Пренс, а третата - победата на \"генерал\" Новаков.  \r\n\r\n Евродепутатът не спря дотук с иронията към колегата си. Той обяви, че разбира, че става дума за \"сила мъжка\", но трябва да си даваме сметка действително какви са постигнатите резултати. Курумбашев реши да използва стихотворението на Христо Ботев \"Хаджи Димитър\" и да постави Макрон в ролята на български войвода. \"Сега Макрон лежи и пъшка, а около него може би има една 60-годишна френска самодива, която го целува в уста\", каза още евродепутатът. \r\n\r\n Курумбашев се обърна към Новаков с думите: \"Хубаво да ползваме английски език, но ако може - и да разбираме това, което е написано на английски. Съжалявам, че не мога да ви предложа същия възторг, но поради напредналата ми възраст може би вече съм един среден песимист\".  \r\n\r\n Както BNews вече съобщи,  \r\n\r\n Двамата евродепутати  представиха като пълна победа вчерашното гласуване в транспортната комисия  на Европейския парламент на законопроекта \"Макрон\". Оказва се, че същите са гласували за много по-тежки условия за превозвачите ни, които ще ги докарат до фалит. \r\n\r\n Единствено евродепутатът Николай Бареков предупреди хората да не се  радват и да не вярват на баджак медиите! \r\n \n\t\t\t\t\t\t", "date": "2018.06.08", "title": "Курумбашев попиля Новаков за тежките условия, които наложиха на превозвачите"}
{"url": "http://www.bnews.bg/article/243238-muzikata_koyato_slushate_izdava_haraktera_vi", "text": "\n 15 секунден музикален клип е бил напълно достатъчен за екип от учени, за да установи връзка между музикалния вкус и личността. Оказало се, че хората, които харесват по-изтънчена музика като опера и джаз, са по-отворени към придобиването на нов опит. А хората, които са по-отворени към придобиването на нов опит са по-креативни, по-чувствителни към емоциите си, интелектуално любопитни и търсят разнообразие от живота. Отвореността към опита освен това е свързана и с по-високия интелект, сочи науката. \r\n\r\n Учените от екипа са установили също така, че тези, които харесват непретенциозна, релаксираща и акустична музика, като американска фолк музика или кънтри, са по-екстравертни. А екстравертите са по-открити и енергични. Последната черта на характера, която е установило изследването е било разбраността – онези хора, които лесно се съгласявали с много неща, се оказало, че харесват повече видове музика. Изследването е основало своите открития, като е разпределила музиката на няколко отделни вида: Мека – романтична и релаксираща, като ритъм и блус, софт рок и съвременна Непретенциозна – релаксиращо кънтри, акустична и фолклорна Изтънчена – сложна и динамична, като класическа музика, опера и джаз Интензивна – силна или агресивна музика като рок, пънк или хеви метъл Съвременна – електронна, танцова, рап или европейска поп музика От тези видове само изтънчената и непретенциозната музика са били свързани с личностните характеристики. \r\n  \r\n \n\t\t\t\t\t\t", "date": "2018.06.08", "title": "Музиката, която слушате издава характера ви"}
{"url": "http://www.bnews.bg/article/243336-evrosubsidiite_mozhe_i_da_ni_podminat", "text": "\n Обвързването на европейските субсидии със спазването на върховенството на закона е справедливо предложение, заяви еврокомисарят по бюджета Гюнтер Йотингер преди срещата на високо равнище за следващата многогодишна финансова рамка. \r\n\r\n На въпрос на „Хоризонт” дали ще се постигне консенсус по този въпрос, Йотингер отговори: \r\n\r\n \"Мисля, че това е балансирано предложение и ние имаме много ясни аргументи в негова подкрепа. Ще дадем най-доброто от себе си, за да получим \"да\" от Съвета и от Европарламента\". \r\n\r\n Припомняме, че българското правителство е против тези изисквания.  \r\n\r\n България е на 55-о място по върховенство на закона в световния рейтинг за 2017/2018 г., съставен от неправителствената организация World Justice Project (WJP). В проучването са обхванати 113 държави. \r\n \n\t\t\t\t\t\t", "date": "2018.06.08", "title": "Евросубсидиите може и да ни подминат"}
{"url": "http://www.bnews.bg/article/243341-gerb_ne_izdarzhaha_i_obviniha_valeri_simeonov_v_prokarvane_na_lobistki_zakoni", "text": "\n \r\nСамозабравилият се вицепремиер Валери Симеонов потъна в пълна неизвестност днес. Причината за тези му действия се оказаха обвинения от страна на ГЕРБ, че същия прокарва чрез депутатите си  изменения на закони, които пряко обслужват личните му бизнес интереси! Би Нюз многократно е посочвал \r\nза такива лобистки поправки от страна на патриотарите, но явно от ГЕРБ вече трудно издържат на тяхната наглост. \r\n\r\n Този път лобисткия текст обслужващ пряко бизнеса на Валери Симеонов се намира във внесения от неговото протеже Христиан Митев ЗИД на Закона за устройство на територията.  \r\nЛобисткия текст се намира в параграф 4 на ЗИД, който предвижда създаването на нова точка 13 в ал.1 на чл.151 със следния текст: \r\n\"Не се изисква разрешение за строеж за: т.13 . изграждане на физическа инфраструктура, предназначена за разполагане на кабелни електронни съобщителни мрежи в чертите от регулационната линия на имота, в който се изгражда, до входната точка на мрежата в сградата на потребителя с обща дължина до 100 метра\". \r\nПо този начин се създават условия за укриване на абонати и приходи от тях. По-интересно е, че според експерти именно с този текст се цели създаване на огромна мрежа за онлайн залагания, която да е извън регулацията на държавата.  \r\nПоради тази причина беше ударен и хазартния бизнес, който отдавна е на светло и внася солени данъци. Сега остава да видим ще сезира ли ГЕРБ главния прокурор за тези патриотарски безобразия. \r\n  \r\n \n\t\t\t\t\t\t", "date": "2018.06.08", "title": "ГЕРБ не издържаха и обвиниха Валери Симеонов в прокарване на лобистки закони!"}
{"url": "http://www.bnews.bg/article/243315-g_7_v_kvebek_shte_reshat_li_targovskite_sporove_sas_sasht", "text": "\n Днес започва срещата на лидерите на Г-7. Форумът на водещите икономики в света ще премине под сянката на търговските спорове със САЩ. \r\n\r\n В канадския град Ла Малбе в провинция Квебек на една маса ще седнат лидерите на Съединените щати, Япония, Германия, Великобритания, Италия, Франция и домакинът Канада. \r\n\r\n Пристигането им беше ознаменувано с протест срещу неравенствата по света. \r\n\r\n За първи път в историята на голямата седморка може да не се стигне до подписване на финална декларация заради разногласията с Вашингтон. \r\n \n\t\t\t\t\t\t", "date": "2018.06.08", "title": "Г-7 в Квебек, ще решат ли търговските спорове със САЩ?"}
{"url": "http://www.bnews.bg/article/243289-noviyat_na_totsa_zhenen_s_dete_miskata_bila_samo_porednata_mu_broyka_za_seks", "text": "\n Новият мъж на Антония Петрова всъщност не ѝ е мъж, а най-обикновен любовник с почти нулев шанс за задълбочаване на връзката. Бизнесменът Ивайло Батинков бил женен, имал дете и изобщо не смятал да се развежда даже и заради бивша миска като Тоца, писа „Уикенд“. \r\n\r\n Познати на любовника разказаха, че той от години кръшкал на жена си, която била толкова широко скроена, че не само прощавала изневерите, но и те вече не ѝ правели особено впечатление. Говори се, че през леглото на Батинков са минали поне половината от оборотните миски и моделки в страната, а освен това – и доста засукани медицински сестри от елитната софийска болница, която доскоро ръководеше. \r\n\r\n Антония Петрова най-вероятно е поредната бройка в колекцията му, смятат близки на богаташа.  Големият потърпевш от аферата му бил неговият син. Момчето ходело на училище в елитния Италиански лицей в Горна баня. След като се разчуло за забивката на татко му, станало за смях пред цялото школо. Съучениците всеки ден го бъзикали, питайки дали миската е неговата майка. Заради постоянните подигравки, детето тръгвало за училище със свито сърце и не се знаело как ще се справи с психическия тормоз, който търпи. \r\n\r\n Въпреки това обаче поне за момента нито миската се притеснявала от последиците, които аферата й може да остави у момчето, нито родният му баща. Той първо заведе любовницата в Гърция, после – в Рим за рождения ѝ ден, след това перничанката отново показа снимки от Гърция, а после – и от Тунис. \r\n\r\n Говори се, че Ивайло не бил чак толкова богат, колкото се опитва да изглежда. Според клюките, той бил потънал в кредити, които се чудел как да погасява. Проверка на „Уикенд” обаче показа, че това може и да са празни обвинения. Съдейки по бизнес активностите му, Батинков би трябвало да разполага с повече от добри доходи. След като напуска шефското място в една от най-големите частни болници в София, той става генерален директор на нейна дъщерна фирма, която се занимава с „търговия на едро с медицински консумативи, дезинфекционни препарати, дилърска и дистрибуторска дейност”. \r\n\r\n Освен това, според Търговския регистър, е собственик на компания, действаща в сферата на недвижимите имоти, и съдружник в болница по ортопедия и травматология. Говори се, че бил усвоил сравнително добре спорта на богатите – голфът. Проблемът му обаче бил свързан с излишните килограми. Снимката, която до ден днешен Батинков показва в интернет, била доста стара. В момента бил поне с 20 килограма по-пълен. \r\n\r\n На Антония Петрова обаче явно това не й пречи. Пред приятели тя намеквала, че ще се жени за Иво. Запознатите със семейния му статус обаче се чудят как ще стане това, след като той има законна съпруга, която дори не помисля да му дава развод. Те смятат, че аферата с Мис Тоца няма да е за дълго и скоро тя ще се превърне в поредната отметка в списъка с креватните му трофеи.  \r\n \n\t\t\t\t\t\t", "date": "2018.06.08", "title": "Новият на Тоца - женен с дете. Миската била само поредната му бройка за секс "}
{"url": "http://www.bnews.bg/article/243316-nov_skandal_s_feysbuk_i_pak_iztichane_na_danni_i_pak_izvineniya", "text": "\n Грешка в социалната мрежа Facebook доведе до това, че публикации на участници, предназначени за ограничен кръг от хора, са станали достъпни публично, съобщи агенция \"Блумбърг\". Агенцията се позова на заявление на компанията. \r\n\r\n Уязвимостта в системата е действала в продължение на 10 дни през май и е засегнала около 14 милиона души. \r\n\r\n \"Бихме искали да се извиним за тази грешка\", заяви Ерин Игън, който във Facebook отговаря за защитата на личните данни. Според него проблемът в системата вече е отстранен. \r\n\r\n В последно време американската компания се оказва в центъра на различни скандали. В един от тях - \"Кеймбридж Аналитика\", става въпрос за разкрита в публикация на \"Ню Йорк таймс\" продажба на данни на използващи мрежата хора (около 87 милиона души) на едноименната компания, която ги използва за обслужване на политически цели, припомня БГНЕС. \r\n\r\n Марк Зукърбърг трябваше да бъде изслушан на два пъти в Конгреса на САЩ. Тогава той увери американските законодатели, че занапред във Facebook ще се отнасят по-грижливо към личните данни на използващите социалната мрежа. \r\n \n\t\t\t\t\t\t", "date": "2018.06.08", "title": "Нов скандал с Фейсбук и пак изтичане на данни! И пак извинения..."}
{"url": "http://www.bnews.bg/article/243329-kulata_promahon_v_blokazh_stotitsi_shofyori", "text": "\n Стотици шофьори са блокирани на граничния пунк „Кулата - Промахон“ заради бавната обработка на товарите от екипите на Агенция „Митници“. За това алармираха международни превозвачи, които чакат повече от 12 часа да влязат или да излязат от страната. \r\n\r\n Близо 10 километра е колоната от чакащи камиони преди Граничния пункт „Кулата“. Аналогична е ситуацията и на гръцка територия. През цялата нощ превозвачите са се придвижвали изключително бавно. Причината за огромното задръстване е бавната обработка на митническите кантари. Един камион се обработва средно за осем минути, твърдят превозвачи.  \r\n\r\n Според шофьорите е недопустимо в най-натоварения сезон за търговия със земеделски стоки, които се развалят бързо, Агенция „Митници“ да командирова екипи от други гранични пунктове, които не познават спецификата на работа на „Кулата“. \r\n\r\n От контролната агенция заявиха за „Хоризонт“, че правят всичко възможно да оптимизират пропускането на камионите, но трафикът е изключително голям. Според тях един камион се обработва средно за шест минути. Повече от 400 камиона чакат на българска територия, което означава, че за да преминат са необходими около 40 часа. \r\n\r\n Областният управител на Благоевград Бисер Михайлов се е разпоредил на граничния пункт „Кулата“ да бъде осигурена линейка и вода за шофьорите. \r\n \n\t\t\t\t\t\t", "date": "2018.06.08", "title": "\"Кулата-Промахон\" в блокаж, стотици шофьори..."}
{"url": "http://www.bnews.bg/article/243318-kak_se_remontirat_dupkite_po_patishtata_v_malkite_sela_i_gradove_s_asfalt_vtora_upotreba", "text": "\n Кметовете от селата на Община Раковски се надпреварват кой да вземе пътната настилка след ремонта на АМ \"Тракия\", за да оправи разбитите улици в малките населени места. \r\n\r\n Вместо непотребната вече пътна настилка да се изхвърля на сметището, парчетата се товарят на камионите и се изсипват до депо в близкото село Белозем. \r\n\r\n \"Такава фракция по принцип се закупува, тя струва пари, а при нас идва даром\", каза пред NOVA кметът на Белозем Иван Тачев. \r\n\r\n 80% от улиците в селото са в окаяно състояние. Осеяни са не с дупки, а с огромни кратери. Затова старият асфалт няма да стигне за всички. \r\n\r\n От страх да не свърши настилката от \"Тракия\", някои от хората платили директно на камионите, за да стоварят натрошената настилка пред домовете им. \r\n\r\n \"Кметовете, които искат да получат от него, трябва да изпратят чрез общината си искане до Областното пътно управление в Пловдив. Когато искането е до 10 000 лева, което е горе-долу около 800 т асфалт, решението се взима от АПИ. Когато е над 10 000 лева, минава през Министерството на финансите. След като се получи разрешение, кметът на съответното село със собствени средства трябва да си вземе материала\", поясни инж. Христо Тунчев от Агенция \"Пътна инфраструктура\" (АПИ). \r\n\r\n \"По-голямото количество от асфалта ще бъде за селата Белозем и Чалъкови. Община Раковски има едно от първите в България създадени общински предприятия, които имат съответните категории за строителство на улици. Ние ще го направим с наши сили, тоест няма да ангажираме външен ресурс\", коментира кметът на Раковски Павел Гуджеров. \r\n\r\n Той изрази надежда този асфалт да стигне за около 20 км и смята, че ще издържи с години. \r\n\r\n \"Винаги е имало разбирателство между кметовете. Тази година ще има поне две улици с нов асфалт. Имаме бюджет от около 100 000 лева за нови улици. Засега това можем, това правим, което също е нещо\", заяви от своя страна кметът на село Белозем Иван Тачев. \r\n \n\t\t\t\t\t\t", "date": "2018.06.08", "title": "Как се ремонтират дупките по пътищата в малките села и градове? С асфалт втора употреба"}
{"url": "http://www.bnews.bg/article/243320-roditelite_na_parvolatsi_za_vtori_pat_pod_naprezhenie_zapochva", "text": "\n Днес по обяд започва подаването на заявления за прием за второ класиране. Резултатите от първото предизвикаха напрежение сред родители, които се оплакаха, че въпреки че отговарят на водещите критерии, а именно местоживеене и близостта до училище, не са попаднали в желаното учебно заведение. \r\n\"В сравнение с предишни години кампанията по прием върви спокойно. Ясно изградените критерии и условия дисциплинират обществото и хората са по-спокойни. Все пак приемът тепърва стартира\", каза пред камерата на Bulgaria ON AIR директорът на Регионалното управление на образованието – София Ваня Кастрева. \r\nПо думите ѝ само в три столични училища всички места на първо класиране са били заети и е имало неприети ученици - в 73-то, 5-то и 23-то училище. \r\n\"В 73 СУ има обявени доста свободни места за 2-ро класиране. В 5 СУ пък ръководството откри нова паралелка. Желаещите понякога са толкова, колкото училището не може да приеме заради материалната база\", подчерта Касрева. \r\nТя уточни, че останалите извън класирането деца трябва да подадат заявление за участие във второ класиране, а самите критерии не се променят. \r\n\"Хубаво е, когато родителите решават къде точно да учи детето им, но това е доста труден процес. София е доста голям град и всичко зависи от системата. Нуждаем се от още училищни сгради. Възможно е пред следващата година първолаците да кандидатстват онлайн\", отбеляза директорът на Регионалното управление на образованието – София. \r\n  \r\n \n\t\t\t\t\t\t", "date": "2018.06.08", "title": "Родителите на първолаци за втори път под напрежение, започва..."}
{"url": "http://www.bnews.bg/article/243317-eksperti_mvr_e_provalilo_izdirvaneto_na_pelov_i_kolev", "text": "\n След убийството на беглеца затворник Владимир Пелов и все още неоткрития му съкилийник Радослав Колев, МВР продължава да е обект на подигравки и съсипващи критики от експерти в системата. \r\n\r\n \"Състоянието на полицията в момента е трагично - липса на хора, липса на техника\", каза пред Нова тв бившият шеф на ГДБОП Кирил Радев по повод убийството на избягалия затворник Владимир Пелов. \r\n\r\n \"Нормално хората да се страхуват дали полицията може да ги защити, каза бившият директор на СДВР Валери Йорданов. При положение че вторият от бегълците е на свобода никой не може да прогнозира какво ще се случи. Защо не е блокиран градът, защо не е блокирана планината, след като са знаели, че са там?\", попита Кирил Радев. \r\n\r\n \"Фактът, че са постъпвали сигнали, че лицето е в Ботевград, трябвало е да се направи анализ, че той не е зад граница\", каза Йорданов. \r\n\r\n \"Другият според мен е жив, имали да се план да се разделят, не бива да се подценява като персонаж\", каза Радев. \r\n\r\n И двамата се обединиха около становището, че МВР не е предприело никакви действия да следи близките на двамата бегъци, което е бил най-логичният ход на издирващите полицаи. \r\n\r\n Слабото място в работата на МВР по издирването на Владимир Пелов е, че не са подложили на 24-часово наблюдение целия контингент около беглеца – близки, познати, съученици, приятелки, любовници. Това обяви в предаването \"Тази сутрин\" бившият началник на МВР за София-област Николай Николов. \r\n\r\n Той е ръководил акцията по залавянето на Пелов през 2011 г. Тогава ние изучихме детството, миналото, ученическите му години, стигнахме до Пирдоп – до негова съученичка, която му е била приятелка, каза Николов. \r\n\r\n \"Аз предположих, че е в района на Стара Планина. Преходът през Своге за Ботевград е кратък и има около 33 000 вили, много от тях изоставени\", напомни Николов. \r\n\r\n По думите му причината за слабостите в работата на МВР е фактът, че системата е разбита.  \r\n \n\t\t\t\t\t\t", "date": "2018.06.08", "title": "Експерти: МВР е провалило издирването на Пелов и  Колев"}
{"url": "http://www.bnews.bg/article/243322-krav_stolitsata_kola_pomete_velosipedist", "text": "\n Кървав инцидент се е разиграл преди минути в центъра на София, съобщи БЛИЦ.  Инцидентът се е случил в близост до кръстовището на улица „Черковна“ и булевард „Оборище“. \r\n\r\n Там кола е помела колоездач. „Изобщо не разбрахме чия бе вината. Дали колата е направила някоя неправилна маневра или е карала с превишена скорост или пък велосипедистът се е появил от нищото“, казва читателят ни, който е бил в близост до катастрофата. \r\n\r\n Веднага на място били извикани медици и полицаи. Лекарите спешно откарали пострадалия колоездач в болница, а униформените са на място, за да регулират движението и да уточнят чия е вината за катастрофата.  \r\n  \r\n \n\t\t\t\t\t\t", "date": "2018.06.08", "title": "Кръв столицата -  кола помете велосипедист!"}
{"url": "http://www.bnews.bg/article/243313-prekrasno_vreme_grabvayte_banskite_na_moreto_nyama_da_vali", "text": "\n Днес над по-голямата част от страната ще бъде слънчево. След обяд ще има временни увеличения на облачността, но ще остане почти без валежи. Ще духа слаб източен, в Източна България – умерен югоизточен вятър. \r\n\r\n Преобладаващите максимални температури ще бъдат между 29° и 34°. Атмосферното налягане ще се понижи и ще е по-ниско от средното за месеца. Такава е прогнозата за времето на Националния институт по метеорология и хидрология (НИМХ), съобщена от дежурния синоптик Мартин Славчев, цитиран от Фокус. \r\n\r\n Над Черноморието ще преобладава слънчево време, ще има временни увеличения на облачността, но ще е без валежи. Максимални температури на въздуха: 23-25°. Температурата на морската вода е 21-23°. Вълнението на морето ще бъде 2 - 3 бала. \r\n\r\n Преди обяд над планините ще бъде предимно слънчево, след обяд ще се развива купеста и купесто-дъждовна облачност. На места в масивите от Западна България ще превали слабо. Максимална температура на височина 1200 метра около 22°, на 2000 метра – около 15°. По-късно през деня в събота и в неделя от северозапад за кратко ще нахлува сравнително по-хладен въздух. \r\n\r\n На много места, главно в Западна, след това и в Централна България, ще има краткотрайни валежи и гръмотевични бури, интензивни и локално със значителни количества, възможни са и градушки. В събота в източните райони дневните температури ще са все още високи, но в неделя в страната максималните ще бъдат между 27° и 32°. В понеделник преваляванията ще са на малко места, главно в планинските райони, отново бързо ще се затопли.   \r\n  \r\n \n\t\t\t\t\t\t", "date": "2018.06.08", "title": "Прекрасно време! Грабвайте банските, на морето няма да вали!"}
{"url": "http://www.bnews.bg/article/243345-grozno_i_strashno_sin_ubi_bashta_si", "text": "\n Син уби баща в жилищен блок в Пазарджик в четвъртък следобед, съобщиха от полицията. \r\n\r\n По първоначални данни синът – 46-годишен мъж, и 71-годишният му баща се скарали във входа на кооперацията. В пристъп на гняв синът блъснал баща си, който се изтърколил до приземния етаж. Вследствие на падането възрастният мъж починал, а пристигналите с линейка лекари само констатирали смъртта. \r\n\r\n И двамата мъже живеели във въпросната сграда, но не били в добри взаимоотношения и по принцип не си общували. \r\n\r\n Синът е задържан от полицията за 24 часа, а случаят вече е предаден на районната прокуратура. \r\n\r\n   \r\n \n\t\t\t\t\t\t", "date": "2018.06.08", "title": "Грозно и  страшно: Син уби баща си!"}
{"url": "http://www.bnews.bg/article/243293-dzhena_kopira_geri_nikol", "text": "\n Фолк певицата Джена пропищява от месец света как готви уникално парче, което щяло да се превърне в тотален хит. Оказа се, че във въпросната песен чалгаджийката се опитва несръчно да имитира Гери-Никол и вместо да пее, през по-голямата част от изпълнението се опитва да рапира. \r\n\r\n Макар отстрани това да изглежда лесно, за подобен стил се изискват специфични умения, а очевидно Джена не ги притежава. \r\n\r\n Фолк певицата рецитира като първолаче, което трудно смогва да изрече дълъг текст гладко. Творческият й експеримент най-вероятно е повлиян от опита на други нейни колежки, чиито последни песни са дело на Криско, писа „Галерия“. \r\n\r\n Вокалният провал на Джена естествено разочарова и феновете й, които веднага я засипаха с критики. „Джена се опитва да е модерна, но не разбира, че на нея този стил не й отива“, коментира потребител, чието мнение се оказа споделено и от по-голямата част от хората в дискусията. \r\n\r\n Клипът на песента също сочи, че Джена черпи вдъхновение от Гери-Никол, която е с 13-години по-малка от нея. В основните сцени от видеото фолкаджийката е с розово-руса перука и седнала на трон в поза, която варненката често заема. \r\n\r\n Върлите фенове на Джена я посъветваха да продължи да си прави баладите и любовните песни, тъй като няма да го бъде със съвременните модерни ритми. Още една констатация на меломаните е и тази, че откакто е с мъжа си Атанас, певицата не е вадила хит, а последните й стойностни песни са отпреди 4-5 години. \r\n \n\t\t\t\t\t\t", "date": "2018.06.08", "title": "Джена копира Гери-Никол"}
{"url": "http://www.bnews.bg/article/243314-kristin_stanala_zavisima_ot_obezbolyavashtite_a_za_divna_kaza", "text": "\n \"Най-тежката болка мина. Имаше моменти, в които просто нямаш глас от болка. На моменти още съм в шок какво ми се случи и какво преживявам. Всичко помня, адреналинът ме държеше. Това може би е главното нещо, което ме спаси\". Такава разтърсваща изповед направи пред Нова телевизия моделката Кристин Илиева, която пострада изключително тежко при катастрофа с певицата Дивна. \r\n\r\n \"Имам много фрактури и откъснато месо по десния крак. Пожелавам на никого да не изпитва тази болка и това, през което минах. Бях свикнала с обезболяващите. Когато отидох в Турция и там разбраха какви обезболяващи са ми били давани казаха, че няма да стане така и ми дадоха по-леки. Бях се пристрастила към обезболяващите. В 8 часа почвах да пищя и да рева, че искам обезболяващи, бях станала като наркоман\", призна Илиева.  \r\n\r\n Всичко се случва с причина, сигурно за да ме направи по-силна, защото аз усещам колко по-силен характер ставам и колко  повече доброта има в мен.  Ще ми бъде трудно, ще се боря, ще бъде тежко, но ме чака нещо хубаво отвън. Лечението ми е 50% вяра и аз вярвам, че ще се оправя. Аз искам да се разхождам с приятели, да се забавлявам, да си вдигна братчето или сестричката. Не мога да предам себе си, семейството\", заяви още моделката.  \r\n\r\n \"Простила съм на Дивна за това, което стана, защото знам, че не го е направила нарочно. Просто е невнимание\", завърши красавицата. \r\n  \r\n \n\t\t\t\t\t\t", "date": "2018.06.08", "title": "Кристин станала зависима от обезболяващите, а за Дивна каза..."}
{"url": "http://www.bnews.bg/article/243325-bozhinov_prasna_20_bona_v_dubay_za_da_glezi_lyubimata_si_bilyana_snimki", "text": "\n Около 20 бона пръсна футболистът Валери Божинов, за да глези любимата си Биляна Дол на почивка в Дубай \r\n\r\n Нападателят на хърватския \"Риека\" не жали средства, когато става въпрос за охолен живот извън терена. Божинката пилее всичко заработено, за да тъне в лукс по време на лятната си ваканция. Проверка на \"България Днес\" установи, че бившият роден национал е отседнал в един от най-гъзарските хотели в арабското емирство. Футболистът е резервирал стая в \"Джумейра ал Насийм\" с невероятен изглед към световно популярния 7-звезден хотел в морето - \"Бурж ал Араб\". Там Божинката събира тен със сръбското си гадже от една седмица насам. \r\nСамо нощувката за двама в тузарския комплекс струва около 800 лева. Отделно Валери не се лишава от никакви благинки на живота. Обича да пуши наргиленце и да пие екзотични местни коктейли. Биляна черпи с марково бяло вино. Двамата често се усамотяват в някое ъгълче из многобройните басейни. Тяхна снимка издаде как се натискат страстно във водата като влюбени тийнейджъри. Биляна е обхванала Валери с крака през кръста му и е впила пръсти в косата му. Какво се случва по-натам, досещайте се сами... \r\nНе е тайна, че футболната половинка е изключително разкрепостена. Сръбкинята не спира да залива социалните мрежи с провокативни снимки само по изрязан бански или в оскъдно бельо. 32-годишният й любим вече се уреди с нов договор за още една години в Хърватия. \"Щастлив съм в Риека. Благодарен съм на клуба. Очаквам с нетърпение следващия сезон. Вярвам, че ще имаме добър отбор и ще успеем да постигнем отлични резултати\", коментира Валери Божинов. Снимки вижте  \r\n \n\t\t\t\t\t\t", "date": "2018.06.08", "title": "Божинов пръсна 20 бона в Дубай, за да глези любимата си Биляна (Снимки) "}
{"url": "http://www.bnews.bg/article/243321-real_udovletvori_meratsite_na_ronaldo_i", "text": "\n Сагата между Кристиано Роналдо и \"Реал\" Мадрид е към своя край, а той никак няма да се хареса на привържениците на \"белите\".  \r\n\r\n Испанското издание \"Ас\" твърди, че звездата на \"белите\" е получил \"зелена светлина\" от настоящите си шефове да си търси нов отбор, който да удовлетвори финансовите му изисквания. \r\n\r\n Припомняме, че   до такава, която да е конкурентна на другите две големи звезди на европейския футбол - Лионел Меси и Неймар. В момента той взима \"скромните\" 23 млн. евро на година, като иска почти двойно увеличение. \r\n \n\t\t\t\t\t\t", "date": "2018.06.08", "title": "\"Реал\" удовлетвори мераците на Роналдо и..."}
{"url": "http://www.bnews.bg/article/243324-kalina_krumova_lapnala_500_bona_feysbuk_pozor_g_n_borisov", "text": "\n \r\nФейсбук изригна срещу съветничката по проблемите на пътната безопасност в МВР Калина Крумова. Стотици хора се възмутиха, че прелитащата от партия в партия дама е спечелила проект за половин милион лева, уж за да обнови психотестовете за професионални шофьори. Това установи проверка на Фрог нюз. Възмущението е отправено директно към премиера Бойко Борисов. \r\n\r\n В края на май т. г. стана ясно, че Крумова и още няколко жени от БАН са спечелили европроект за 453 600 лв. „Целта е да се осъвременят използваните в момента психологически методики за оценка на психологическата годност на водачи, извършващи обществен превоз на пътници и товари и шофьорите, които временно са лишени или са загубили правоспособност за управление на моторно превозно средство, посочват  в съобщение на Институт за изследване на населението и човека при БАН. \r\n\r\n Тази новина буквално взриви социалните мрежи. Сред възмутените е и депутатката от ГЕРБ Нели Петрова, който загуби дъщеричката си Лора при трагичен инцидент на пътя. Ето какво написа тя: Когато преди Коледа писах и призовах всички майки да се разграничат от Калина Крумова, днес думите ми се потвърдиха! Тя ще твори пътна безопасност за 500 000 лв. Аз мисля, че има достатъчно добри експерти в тази област и Калина Крумова не е човека който е компетентен в тази сфера. \r\n\r\n Ето и реакциите на други хора: \r\n\r\n Божеее.....думи нямам... от утре слагам къса пола и токове и се обявявам за експерт, височината я имам... \r\n\r\n Как не Ви е срам господа управляващи??? \r\n\r\n Как е възможно да се дават 500 000 на хора със недоказани професионализъм и съмнително експертно мнение ??? \r\n\r\n Нашите деца, мъже, родители и т.н. гният в земята , ние с години чакаме дела, а вие подхвърляте пачки на  журналистки... \r\n\r\n Това е ПОЗОР г-н Борисов! \r\n\r\n Хайде отворете си очите най-накрая, 700 загинали, а след тях много разплакани очи. Майки, вдовици, сирачета... \r\n\r\n Засрамете се! \r\n\r\n Вече мисля, че е по-лесно за Вас да разширявате гробищата а не да се справяте с проблема. \r\n\r\n Раздаване нашите пари на хора компрометирани и недоказани в областта на пътната безопасност. \r\n\r\n   \r\n\r\n ДО КОГА Г-Н БОРИСОВ?? \r\n\r\n Това е гавра. Нямам думи да опиша колко съм огорчена. Дават пари за нещо напълно ненужно, нещо, за което тези крави така или иначе работейки в БАН вземат пари. \r\n\r\n Точно такива хора са виновните за високата смъртност по пътищата, с това неспирно крадене и пилеене на пари. знаеш ли по-страшното от това да крадеш пари от собствената ти държава е да ги пилееш безцелно. \r\n\r\n Фрог два пъти отправи запитване до вътрешния министър Валентин Радев  за назначаването на  Калина Крумова в МВР, както и за начина, по който тя е получила достъп до класифицирана информация. Екипът ни няма да спре да задава въпросите си, докато не получи отговор. Поставяме ги отново на вниманието на шефа  на МВР: \r\n\r\n 1.   Проучена ли е  Калина Крумова за работа в МВР, на каквато процедура се подлагат всички служители? Какъв е резултатът от проверката? \r\n\r\n  2.  Защо проучването и за достъп до класифицирана информация се е проточило повече от обичайното? \r\n\r\n  3.   Установено ли е, дали като  депутат от „Атака”, е контактувала с  лица, осъдени на доживотен затвор без право на замяна за поръчкови убийства и рекет? \r\n\r\n 4. Знае ли се, дали Крумова е имала професионални или други отношения с бившия съветник от „Атака” Петър Стоянов-Сумиста, който според ВКС е лидер на организирана престъпна група за убийства? Ако това е направено, то какъв е резултатът? \r\n \n\t\t\t\t\t\t", "date": "2018.06.08", "title": "Калина Крумова лапнала 500 бона! Фейсбук: Позор, г-н Борисов!"}
{"url": "http://www.bnews.bg/article/243319-stolichna_obshtina_bezdeystva_vazduhat_v_sofiya_e_s_nadnormeno_nivo_na_zamarsyavane", "text": "\n Нивото на замърсяване на въздуха в София е било наднормено за всички станции, които са разположени на територията на Столична община, за периода 2015-2017 година, което предполага някакво увреждане - дали здравословно или естествения дискомфорт да живееш в замърсена среда, затова всички граждани на София са засегнати. Това каза  адвокат Димо Господинов от „Група за чист въздух“ в интервю за предаването „Преди всички“ по повод на решението на Софийския градски съд да даде ход на делото на „Група за чист въздух“ срещу Столичната община. \r\n\r\n Има предложение кръгът на засегнатите лица да бъде всички граждани, които живеят, учат или работят на територията на Столична община за периода 2015-2017 г. \r\n\r\n Адвокатите по делото ще работят напълно безплатно, но от „Група за чист въздух“ се обръщат с апел към гражданите, които подкрепят инициативата за чист въздух, да съдействат със събирането на средствата за извършването на експертните оценки, които възлизат на 15 хил. лв. \r\n\r\n Основното искане на „Група за чист въздух“ не е компенсиране на колектива, а да се преустанови нарушението. \r\n\r\n „А то е превишаване на нормите за допустимо замърсяване на въздуха, което може да се случи чрез определени действия на Столична община или като се преустановят определени бездейства. За 2017 г. продължава наднорменото ниво на замърсители във въздуха на София. Биха ни удовлетворили такива действия, които да доведат до ефективен резултат“, каза Господинов. \r\n\r\n Според него Столична община до скоро не е имала програма, с която да се следи качеството на въздуха: „Това е абсолютно нарушение, тъй като е длъжна да има такава програма. Съответно в тази програма трябва да бъдат предвидени мерки, с които да се понижават нивата на замърсяване във възможно най-кратък срок. Столична община прие такава програма през май миналата година, но тя по никакъв начин не отговаря на изискванията“, каза той. \r\n \n\t\t\t\t\t\t", "date": "2018.06.08", "title": "Столична община бездейства - въздухът в София е с наднормено ниво на замърсяване!"}
