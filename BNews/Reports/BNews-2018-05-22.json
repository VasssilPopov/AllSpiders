{"url": "http://www.bnews.bg/article/242403-galena_praznuva_chrd_kato_printsesa", "text": "\n Снощи фолк певицата Галена посрещна рожден ден заедно със семейството си и най-близките си приятели в ресторант във Велико Търново, пише hotarena.net Всички членове на фамилията бяха в бяло – двамата й сина Стефан и Александър, както и половинката й Галин. Галка носеше корона с надпис „BirthdayGirl” и бе заложила на стилна рокля. \r\n\r\n Вчера тя навърши 33 години, а честитките с хубави пожелания през целия ден не спираха да валят към нея. Чрез семейното фото от празника тя за пореден път събуди завист у колежките си, които не могат да се похвалят със здрави взаимоотношения, каквито Галена поддържа с Галин от толкова години. Гальо Вафлата, както е познат в светските и бизнес среди, не спира да угажда на своята любима и да я кара да се чувства като принцеса всеки Божи ден. \r\n  \r\n \n\t\t\t\t\t\t", "date": "2018.05.22", "title": "Галена празнува ЧРД като принцеса"}
{"url": "http://www.bnews.bg/article/242389-lili_klyukarkata_vdigna_prikazno_bebeshko_parti_za_sina_si_video", "text": "\n Риалити звездата Лили Ангелова организира бебешко парти за първото си дете, което е момченце. Очаква се тя да роди съвсем скоро. \r\n\r\n Бебешкото парти е американска традиция. Тържеството се прави преди появата на бебето и се канят приятелки на майката, които носят подаръци за детенцето. Лили сподели снимки от празненството и написа емоционален текст: \r\n\r\n \"Вярвам, че положителните емоции, лекуват, съживяват, облагородяват! Именно затова подарих на себе си и на най-близките ми приятелки, изживяването на baby shower party-то ми.\" \r\n\r\n \r\n\r\n   \r\n \n\t\t\t\t\t\t", "date": "2018.05.22", "title": "Лили Клюкарката вдигна приказно бебешко парти за сина си (ВИДЕО)"}
{"url": "http://www.bnews.bg/article/242413-plovdivskata_tantsyorka_medarova_otnovo_e_v_aresta", "text": "\n След пет дни на свобода, 21-годишната танцьорка Габриела Медарова бе върната обратно в ареста от Пловдивския окръжен съд. \r\n\r\n На 9-ти срещу 10 май тя разби носа на студентката Катя Ангелова в нощен клуб. Танцьорката, която преди месец потроши 10 коли, беше задържана за втори път. В петък тя се разплака в съдебната залата и каза, че иска при родителите си, тогава обаче районният съдия Димитър Кацарев я пусна срещу мярка за неотклонение \"подписка\", която прокуратурата обжалва. \r\n\r\n \"По-леката мярка не върши работа\", изтъкна държавният обвинител Димитър Махмудиев. Той припомни, че танцьорката е нарушила паричната си гаранция, когато е извършила побой над непознатото момиче. \r\n\r\n Адвокатът на Медарова и днес изтъкна, че клиентката му ударила Катя без да иска с вратата, а не с юмрук. На Габриела й прилошало на излизане от тоалетната с приятеля й Пачо. Тя се опряла на вратата и така разкървавила носа на студентката. Потърпевшата твърди, че й нанесла удар. \r\n\r\n Сълзите на Медарова обаче днес не трогнаха магистратите от по-горната инстанция. Според тях има достатъчно данни, че е извършила нападението. Според съда Медарова има лоши характеристични данни. \r\n\r\n Танцьорката е отказала да й бъдат поставени белезници, но е била откарана с охрана към ареста. Определението е окончателно. \r\n \n\t\t\t\t\t\t", "date": "2018.05.22", "title": "Пловдивската танцьорка Медарова отново е в ареста! "}
{"url": "http://www.bnews.bg/article/242414-pachki_s_pari_nezakonen_pistolet_i_boepripasi_otkriti_v_kabineta_na_shefa_na_kat_blagoevgrad", "text": "\n Незаконен боен пистолет, боеприпаси и няколко хиляди лева са открити в кабинета на началника на сектор „Пътна полиция” в Благоевград – Данаил Стоицов. Това съобщи директорът на Националната следствена служба Борислав Сарафов. Шефът на КАТ в Благоевград бе арестуван по-рано във вторник след сигнали за корупционни практики и злоупотреба със служебно положение. \r\n„Има задържани по Закона за МВР още няколко души, но разследването е в начален етап и няма как да кажа повече подробности. Разпитани са 15 свидетели, които подкрепят нашата обвинителна теза – за извършени престъпления по служба и корупционни престъпления”, каза Сарафов. \r\nОбискирани са 13 помещения – офиси във фирми, служебни помещения в КАТ и домове, както и 6 автомобила. Иззети са още мобилни телефони, компютри и документация. От няколко месеца се работи по този случай. Сигналът е на дирекция „Вътрешна сигурност” към МВР. Използвани са най-различни оперативно-технически средства за разплитането на престъпната схема по регистрацията на автомобили и по раздаването на специални номера за колите. \r\n„В акцията участваха още представители на Окръжна прокуратура-Благоевград и НСС”, уточни Борислав Сарафов. На по-късен етап може да се повдигне обвинение и за вземане на подкуп. Но всичко предстои да се прецизира по отношение на обвиненията. Затова все още не е ясно на колко души и какви обвинения ще им бъдат повдигнати, допълни още шефът на Националната следствена служба. \r\n  \r\n \n\t\t\t\t\t\t", "date": "2018.05.22", "title": "Пачки с пари, незаконен пистолет и боеприпаси открити в кабинета на шефа на КАТ-Благоевград "}
{"url": "http://www.bnews.bg/article/242406-prints_hari_i_megan_razprostraniha_ofitsialni_snimki_ot_svatbata_galeriya", "text": "\n В официалната страница на кралското семейство във Фейсбук бяха публикувани първите официални кадри от сватбата на принц Хари и американската актриса Меган Маркъл. \r\n\r\n Ето какво гласи съобщението, с което бе оповестена появата на кадрите: \"Техни кралски височества херцогът и херцогинята на Съсекс публикуваха три официални снимки от техния сватбен ден. \r\n\r\n Кадрите са заснети от фотографа Алекси Любомирски в замъка Уиндзор след процесията с каретата. Херцогът и херцогинята на Съсекс биха искали да благодарят на всички, които взеха участие в празненствата на техния сватбен ден в събота. Те са изключително щастливи, че имаха възможността да споделят щастието си с присъстващите в Уиндзор, както и с всички, които проследиха сватбата по телевизията във Великобритания, Общността на нациите и целия свят. Техни кралски височества имат удоволствието да споделят днес тези официални портрети, заснети от Алекси Любомирски. Те биха искали да изкажат благодарности за всички положителни послания в знак на съпричастност, които получиха.\" \r\n\r\n \r\n \n\t\t\t\t\t\t", "date": "2018.05.22", "title": "Принц Хари и Меган разпространиха официални снимки от сватбата (Галерия)"}
{"url": "http://www.bnews.bg/article/242379-sinat_na_desislava_vlyuben_do_ushi", "text": "\n Синът на ДесиСлава–Майки е влюбен до уши. От известно време мачото си има нова приятелка, която наскоро показа в социалните мрежи. Музата му се казва Соня Цветанова, пише „България днес”. Заради нея синът на изпълнителката влязъл в спортната зала, спрял да похапва и е свалил над 20 килограма. \r\n\r\n Промяната във визията му, очевидно се е отразила и на интереса към него. В резултат на промяната във външния му вид, дамите, желаещи да му правя компания, само се увеличават. Преди година Майки имаше проблеми с теглото и като цяло през тийнейджърските си години беше доста пухкав. Подобно на родителката си, която също цял живот гладува, за да влезе във форма за сцената, синът й също се подлага на диети и се поти във фитнеса. \r\n \n\t\t\t\t\t\t", "date": "2018.05.22", "title": "Синът на ДесиСлава– влюбен до уши "}
{"url": "http://www.bnews.bg/article/242411-novo_darzhavno_predpriyatie_shte_otgovarya_za_yazovirite", "text": "\n С пълно единодушие депутатите приеха на първо четене промените в Закона за водите, съобщи БНР. Само един народен представител се въздържа. \r\n\r\n Промените предвиждат държавата да носи отговорност за язовирите. След влизането на закона в сила общините ще имат три месеца да решат кои язовири да запазят за стопанисване и кои да прехвърлят. \r\n\r\n След изтичането на този срок ще бъде създадено държавно предприятие, което да поеме собствеността и стопанисването както на общинските язовири, както и върху останалите съоръжения - държавни и частни, при желание на собствениците им. \r\n\r\n Въвежда се категоризация на язовирите. Те се разделят на малки и големи, като по този начин се дава възможност за регламентиране на различните изисквания по поддръжката и безопасната им експлоатация. \r\n \n\t\t\t\t\t\t", "date": "2018.05.22", "title": "Ново държавно предприятие ще отговаря за язовирите "}
{"url": "http://www.bnews.bg/article/242402-bomba_nikol_i_grisho_chakat_bebe", "text": "\n Бременна ли е приятелката на Григор Димитров - Никол Шерцингер? Това питат фенове на певицата в социалните мрежи, след като една от фен страниците й пусна тяхна обща снимка с многозначителния коментар - \"родители\". \r\n\r\n Публикацията набързо предизвика интереса на феновете, които не спираха да питат дали любимката им наистина няма да става майка. \r\n\r\n Припомняме, че през последните дни Никол купонясва като за последно на фестивала в Кан, което може й да е знак за сериозно щастие у половинката на тенисиста. \r\n \n\t\t\t\t\t\t", "date": "2018.05.22", "title": "БОМБА! Никол и Гришо чакат бебе?"}
{"url": "http://www.bnews.bg/article/242374-esil_dyuran_zaryaza_chalgata", "text": "\n Певицата, чиято музикална кариера в последните години сериозно буксува, обмисляла да се върне към джаза - стилът, с който преди време проходила в музиката. \r\nНапоследък тя усилено записва класически джаз парчета и получава много комплименти за изпълненията си. Затова не изключвала възможността занапред да си вади хляба именно по този начин. \r\nПайнерката е една от малкото в бранша, които могат да се похвалят с висше музикално образование. Тя е завършила специалност „ Поп и джаз пеене” и в зората на кариерата си работела точно това. Видяла обаче, че в чалгата има повече пари, затова се пренасочила. Сега джазът отново излиза на мода, а попфолкът все по-малко пасва на напредващата възраст на Есил Дюран. Ето защо певицата мислела да се върне към американския стил. \r\n \n\t\t\t\t\t\t", "date": "2018.05.22", "title": "Есил Дюран заряза чалгата"}
{"url": "http://www.bnews.bg/article/242397-hilyadi_fenove_na_real_madrid_vrashtat_biletite_za_macha_v_kiev_shte_se_iznenadate_zashto", "text": "\n Хиляди седалки вероятно ще останат празни по време на съботния финал в Шампионската лига между отборите на \"Реал\" Мадрид и \"Ливърпул\". Причината - повече от 2 000 привърженици на Кралския клуб връщат закупените билети заради липсата на места за настаняване в Киев и проблеми с транспорта до украинската столица. \r\n\r\n От \"Реал\" вече са преиздали пропуските, но се опасят, че те ще останат непродадени. \r\n\r\n От \"Ливърпул\" са се свързали с УЕФА, надявайки се да получат разрешение да използват върнатите от феновете на \"Реал\" билети. Това обаче едва ли ще се случи. \r\n\r\n \"Червените\" вече са напълнили своите 16 626 места на Олимпийския стадион в Киев, но много от пропуските се препродават в различните сайтове на значително по-високи цени. \r\n\r\n Едно място в краен сектор на стадиона, което по принцип струва 281 паунда, в момента може да бъде намерено \"на черно\" за почти 15 хил. паунда. Част от ВИП-пакетите пък вървят по над 20 хил. паунда. \r\n\r\n Финалът на Шампионската лига е в събота (26 май) от 20:30 ч. и ще бъде излъчен пряко по bTV Action. \r\n \n\t\t\t\t\t\t", "date": "2018.05.22", "title": "Хиляди фенове на Реал Мадрид връщат билетите за мача в Киев! Ще се изненадате защо… "}
{"url": "http://www.bnews.bg/article/242410-mon_se_opravda_ne_sme_dopuskali_greshki", "text": "\n От Министерството на образованието и науката категорично опровергаха твърдения, че има допусната грешка в седмия въпрос в държавния зрелостен изпит по български език и литература, който се проведе вчера. \r\n  \r\nЕто въпроса и възможните отговори: \r\n  \r\nВ кое от изреченията НЕ е допусната граматична грешка? \r\n  \r\nА) Гласуваните поправки в новия закон ще засегнат пряко въздушния и сухопътен транспорт в страната. \r\n  \r\nБ) Убедително написаното мотивационно писмо на младия и амбициозен кандидат впечатли комисия. \r\n  \r\nВ) Още утре г-н Каменов, адвоката на братовчедка ми, ще те потърси, за да подготвиш необходимите документи. \r\n  \r\nГ) По Искърско дефиле, което е с дължина около 100 км, са разположени множество интересни обекти. \r\nВерният отговор на тази тестова задача е \"Б\", а държавният експерт Александър Трингов обясни защо. По-рано родители сигнализираха, че в задачата нямало верен отговор, но от образователното министерство категорично отхвърлиха тези твърдения. \"Когато говорим за граматични грешки, това означава, че посочването е свързано с нарушаване на граматично правило\",  заяви държавният експерт по български език в МОН Александър Трингов. \r\nПо думите му в първото от дадените изречения, тоест \"А\", има граматична грешка. В него има две определения към \"транспорт\" - има два вида транспорт, така че второ определение също задължително трябва да се членува. Това е граматично правило. Във третото дадено изречение или \"В\" грешката е в употребата на кратък определителен член, като в примера е задължително използването на пълен член - т.е. определеност. \r\nВ изречението от подточка \"Г\" грешката е „Искърско дефиле“, което трябва задължително да се членува, защото обектът е единствен и е ясен кой е, каза Трингов. \r\nВижте отговорите на матурите за 7 и 12 клас \r\n„В отговор „Б“ категорично няма нарушена граматична норма и не е допусната грешка. В словосъчетанието „впечатли комисия “ не е задължително - няма правило, което да изисква членуване на допълнение, което е употребено след глаголна форма в минало свършено време. Тоест, „комисията“ може да е известна, може да не е известна и в случая това изречение е извадено от контекст. Няма задължителен характер членуването на въпросната дума“, посочи Трингов. \r\nЧленуването дава определеност или неопределеност на обект, предмет, действие, събитие и т.н., поясни той. \r\n \n\t\t\t\t\t\t", "date": "2018.05.22", "title": "МОН се оправда: Не сме допускали грешки! "}
{"url": "http://www.bnews.bg/article/242385-balgarka_e_zhena_na_godinata_v_italiya", "text": "\n Певицата Дариана Куманова, която от години живее и работи в Италия, грабна приза Жена на годината в категорията „Музика и изкуство”.Куманова е сред най-авторитетните поп и джаз педагози в Италия и най-младия доцент в академия „Сан Ремо”. Българката подготвя редица млади таланти, които участват в престижни конкурси и тв формати. \r\n„Няма човек в Европа, който да е на „ти” с музиката и да не знае коя е Дариана Кузманова. Истински професионалист във вокалното майсторство”, споделя нейната приятелка Силвия Кацарова. \r\n \n\t\t\t\t\t\t", "date": "2018.05.22", "title": "Българка е Жена на годината в Италия"}
{"url": "http://www.bnews.bg/article/242405-uzhas_na_patya_kola_se_zabi_v_avtobus_s_detsa_tezhko_postradal", "text": "\n Лек автомобил се е ударил в два автобуса, превозващи деца, на главен път 1-6, в района на с. Антон. Сигналът за инцидента е подаден около 15:40 ч., съобщиха от МВР. \r\n\r\n Пострадал е водачът на автомобила, транспортиран в болнично заведение в тежко състояние. По първоначална информация няма пострадали деца.  \r\n\r\n На място има полицейски екипи. По информация на АПИ движението се пренасочва двупосочно през с. Антон.  В момента се извършва оглед на местопроизшествието. Причините за възникването на инцидента са в процес на установяване. \r\n \n\t\t\t\t\t\t", "date": "2018.05.22", "title": "УЖАС на пътя: Кола се заби в автобус с деца! Тежко пострадал… "}
{"url": "http://www.bnews.bg/article/242401-tasko_go_napravi_nikoga_ne_sam_tselyal_sazdavaneto_na_panika_i_vazbuzhdaneto_na_neobosnovani_strahove_molya_da_bada_izvinen", "text": "\n \"Никога и по никакъв начин, през живота си, не съм целял създаването на паника и възбуждането на необосновани страхове у хората. В същото време, винаги съм се придържал към убеждението си, че хората имат правото да бъдат информирани за неща, пряко свързани с тяхното здраве и живот, а компетентните институции са задължени да осигуряват своевременно тази информация\". Това заяви народният представител от ПГ на \"БСП за България\" Таско Ерменков от парламентарната трибуна. \r\n\r\n Той обясни, че на личния му профил във Фейсбук са били изпратени сходни съобщения (виж по-долу). \r\n\r\n \"В интернет потърсих становища на РЗИ, чиито задължения са да следят ежедневно качеството на питейната вода, на РИОСВ и \"Басейнова дирекция\", които пък следят за състоянието на язовир \"Искър\". Такива становища нямаше\", подчерта Ерменков, цитиран в прессъобщение на партията му (заглавието на статията цитира заглавието на прессъобщението - б.р.). \r\n\r\n По неговите думи, имайки предвид, че става въпрос за изразени тревоги и съмнения по проблем, пряко свързан с живота и здравето на хората, е пуснал на страницата и в профила си призив за намеса на компетентните органи за информация. \r\n\r\n \"Винаги съм смятал, че народният представител е народен, когато споделя проблемите, тревогите и болките на народа си и търси начин да ги чуе, да изясни и да направи опит да ги реши\", каза още Ерменков. Според него за някои хора е било неясно формулирана първата част на въпросната публикация и не става дума за разпространяване на информация, а призив към институциите да си вършат работата своевременно, пише Дир.бг. \r\n\r\n \r\n\r\n \"Приятел ми изпрати съобщение: Не пий вода от чешмата. Не я използвай дори за готвене. Отровна е. Вчера научихме, че в Искъра са изсипани голямо количество отровни химикали и в момента водата в софия е ОТРОВНА. От 5 различни, независими един от друг източника знаем инфото, но не можем да го пуснем публично, тъй като институциите мълчат (да не се изложат пред европейците). \r\n\r\n Кажи на приятели и близки, поне 1 седмица да не употребяват чешмяна вода. \r\n\r\n Източникът на идното е сериозен гражданин. Имаме информация, че е запознат и депутат.\" \r\n\r\n По повод тази си публикация Ерменков сега пише следното: \r\n\r\n \"Смятам, че е мое задължение да реагирам на тревогите на гражданите и да сигнализирам за тях. Виждате, че има резултат.\" \r\n\r\n \"Може някои от гражданите и да са били наистина уплашени и да съм създал душевен дискомфорт, за което, най-искрено, моля да бъда извинен!\"- оправда се днес от парламентарната трибуна народният представител. \r\n\r\n \"Между другото, едва в неделя на обяд, след разговор с председателя на ДАНС, разбрах, че подобни тревоги се споделят в София от цяла седмица. Може и някои са се почувствали дискомфортно, но си мисля, че хиляди граждани са се чувствали още по-зле заради едноседмичното мълчание на компетентните институции, мълчание недопустимо по въпроси, свързани и с националната сигурност, и с живота и здравето на хората\", коментира Ерменков. \r\n\r\n Ерменков е на мнение, че ако още в началото на седмицата, РЗИ и държавният здравен инспектор са заявили, че в София с водата всичко е наред, е нямало да се стигне и до публикацията му. Според него резултат от публикацията все пак е имало и компетентните институции са си свършили работата, но със седмично закъснение и е под въпрос дали щяха да си я свършат, ако не е писал. \r\n\r\n \"В неделя веднага след разговора си с г-н Георгиев публикувах пак там, на страницата и профила си, получената информация, че няма основания за притеснения, каква вода пием\", подчерта той. \r\n\r\n \r\n\r\n \"Споделената от мен тук във фейсбук тревога за състоянието на водата в София във връзка с многобройните сигнали до мен по телефона и на лични съобщения не е останала без внимание от г-н Димитър Георгиев, председател на ДАНС. В личен разговор ме информира, че подобна информация от седмица се нови из София. Съобщи ми също, че няма основания за тревога.\" \r\n\r\n Днес депутатът заяви, че от ГЕРБ може да искат оставката му, но трябва да са наясно, че това е несериозно и излишен шум. \"Когато тези, които са ме избрали, свалят доверието си от мен, тогава няма да има нужда да ми я искате. Сам ще си я подам\", категоричен е той. \r\n\r\n Депутатът от ГЕРБ Тома Биков заяви в парламента, че не приемат извиненията на Таско Ерменков и настояват да напусне Народното събрание. \r\n\r\n Когато народен представител спекулира с невярна информация, това граничи с нарушаване на националната сигурност. В политически смисъл това е провокация срещу държавността, категоричен е Биков. \r\n\r\n Биков припомни, че страната има опит с криене на истински новини, като тази за аварията в Чернобил. \"Ръководството на БКП криеше две седмици, че има ядрена авария и ядрен облак вали над България, когато българите маршируват по заповед на същата БКП на 1 май\", припомни Биков. \r\n\r\n След постовете на Ерменков ГЕРБ сигнализираха прокуратурата, откъдето отговориха, че са започнали проверка по сигнала им. \r\n\r\n Таско Ерменков да се извини на хората публично - такова решение взе ПГ на левицата по-рано днес. За него съобщи председателят на партията Корнелия Нинова след заседание на групата. \r\n\r\n \"Така не се прави, начинът, по който той е представил информацията за нас е неправилен, но това не е основание да бъде изключен от групата или да напуска парламента, обясни Нинова. По думите й обаче са се почувствали заплашени по някакъв начин\", изтъкна Нинова. \r\n \n\t\t\t\t\t\t", "date": "2018.05.22", "title": "Таско го направи: Никога не съм целял създаването на паника и възбуждането на необосновани страхове! Моля да бъда извинен!"}
{"url": "http://www.bnews.bg/article/242412-i_lekarite_se_obyaviha_sreshtu_natsionalnata_zdravna_karta_na_kiril_ananiev", "text": "\n След недоволството на пациенти и болнични директори, и лекарите се обявиха срещу Националната здравна карта, изготвена от ресорния министър Кирил Ананиев. Оказва се, че в документа, който има за цел да определи нуждата от болнични легла на територията на страната, в областите Стара Загора, Ямбол и Пазарджик няма да има нито едно легло за лечение на хора с урологични проблеми. Цяла Силистренска област пък е оставена без легло за ортопедични и травматологични заболявания. Новата Националната здравна карта отчита близо 6000 излишни легла, което значи, че след като тя влезе в сила, Здравната каса няма да заплаща за тях. \r\nЗдравната карта първоначално бе въведена от бившия министър Петър Москов, след което – свалена в съда и с известни корекции отново обявена от настоящото ръководство на здравното министерство. След пациенти и болнични директори обаче и Лекарският съюз подкрепи тезата, че документът е изготвен еднолично от ведомството, без да са взети предвид становищата на комисиите, изготвили областните здравни карти. \r\n  \r\nТака се оказва, че след като картата влезе в сила, няма да има урологични легла в Стара Загора, Ямбол и Пазарджик, а в Сливен, например, ще има едва едно легло за съдова хирургия. За цялата Силистренска област не се предвижда нито едно легло за лечение на ортопедични заболявания, посочват лекарите в отворено писмо до премиера, омбудсмана и здравните власти. \r\n  \r\nЛекарите подчертават, че въвеждането на въпросната здравна карта ще доведе до влошаване на качество на болничната медицинска помощ и достъпа до нея, като потърпевши ще бъдат единствено здравоосигурените лица. Друг от резултатите от приемането на документа ще бъде механично затваряне на работещи към момента клиники и отделения, тъй като Здравната каса ще спре да плаща за тях. Оказва се, че Министерство на здравеопазването е заложило толкова високи изисквания в Наредбата за пакета от здравни дейности, които се заплащат от касата, че общинските болници не са в състояние да сключат договор за изпълнението им. \r\n  \r\nВ заключение от Лекарския съюз апелират документът да бъде върнат в Министерския съвет и преработен. \r\n \n\t\t\t\t\t\t", "date": "2018.05.22", "title": "И лекарите се обявиха срещу Националната здравна карта на Кирил Ананиев "}
{"url": "http://www.bnews.bg/article/242375-ivelin_popov_zagubi_100_bona", "text": "\n Ивелин Попов скъса джоба и реши да затвори заведението, което бе купил на жена си – фолк певицата Елена Паришева. Репортер на „ШОУ“ посети култовия бар на Попето в столичния квартал „Красна поляна“, но попадна на доста неприятна и ужасяваща гледка. Вече няма и спомен от заведението. Всичко е разбито, изпотрошено и разграбено, а футболната звезда тотално се е отдалечил от заниманието си с въртене на кръчми. \r\n\r\n През 2015 г. Попов се прояви щедър съпруг и подари на хубавата Елена заведение, с което да се занимава. Това бе като вид компенсация, че я свали от сцената в най-пиковия й момент и категорично й забрани певческа кариера. \r\n\r\n Семейството очакваше барът да се превърне в едно от вървежните заведения в София. Именно затова футболистът развърза кесията и направи уникален интериор вътре, като очакванията му бяха да възвърне вложените си пари много бързо, а след това да започне дори да печели. Запознати издават, че е инвестирал над 100 бона в начинанието. \r\n\r\n Не само че не е на прокопсал, но не си е и възвърнал вложенията си. Елена прие подаръка и дори следеше персонала изкъсо. След като роди втори наследник на Ивелин, все по-малко време й оставаше за семейния бизнес и той бързо замря. \r\n \n\t\t\t\t\t\t", "date": "2018.05.22", "title": "Ивелин Попов загуби 100 бона "}
{"url": "http://www.bnews.bg/article/242408-stoichkov_razkri_che_kato_voynik_obmislyal_da", "text": "\n Родната футболна легенда - Христо Стоичков, направи любопитно признание пред катарската beIN. В специално интервю той разкри, че в юношеските си години е обмислял да избяга от България и да заживее в чужбина. \r\n\r\n \"Когато бях войник, през главата ми минаваше идеята да избягам в друга държава без разрешение, да си извадя тамошен паспорт и да играя футбол там. Спортът ме спаси от това да имам по-различен живот. Имах две възможности - да стана престъпник или да бъда футболист. Аз избрах футбола\", каза Стоичков. \r\n\r\n Това е само откъс от обширното интервю, което телевизията скоро ще излъчи по своя канал beIN Espana. \r\n\r\n \r\n\r\n   \r\n \n\t\t\t\t\t\t", "date": "2018.05.22", "title": "Стоичков разкри, че като войник обмислял да… "}
{"url": "http://www.bnews.bg/article/242372-gadzheto_na_tita_izmesti_produtsenta_y_krisko", "text": "\n Младата певица Христина Христова – Тита разкри, че кавалер на абитуриентския й бал ще бъде приятелят й Викторио, а не продуцентът й Криско.Последователите останаха изненадани, тъй като смятаха, че на големия ден певицата ще се появи с шефа си, за да зарадва съучениците си от езиковата гимназия в Силистра, писа „Телеграф“. \r\n\r\n Меко казано разочаровани останаха и останалите абитуриенти, които няма да се насладят на таланта на Тита. Изпълнителката допълва, че си е купила балната рокля от първия магазин, в който влязла, и вече е напълно готова за празничната вечер.   \r\n \n\t\t\t\t\t\t", "date": "2018.05.22", "title": "Гаджето на Тита измести продуцента й Криско"}
{"url": "http://www.bnews.bg/article/242388-turski_pilot_spasi_151_zhivota_v_samolet_na", "text": "\n Петдесет и трима души бяха ранени, един от които сериозно, при аварийно кацане на саудитските авиолинии днес, предаде Франс прес. \r\n\r\n Еърбъс А330 излетял от Медина по посока на столицата на Бангладеш Дака със 140 пътници на борда и 10 души екипаж, но пилотите бързо установили проблем в хидравличната система на самолета, съобщава Бюрото по разследвания на саудитската гражданска авиация. \r\n\r\n На видеоклипове в социалните мрежи се вижда как самолетът се приземява \"по корем\" и в сноп от искри, без обаче да причини пожар. \r\n\r\n \"Пътниците бяха евакуирани. Петдесет и двама от тях са ранени леко, а една пътничка има няколко фрактури и понастоящем получава медицински грижи\", съобщава Бюрото по разследвания, цитирано от Саудитската агенция по печата. \r\n\r\n Самолетът е бил нает от турската авиокомпания \"Онур еър\". Пилотът Юмит Атлатърлар успешно е извършил приземяването след установен проблем в хидравличната система. Независимо от сложните обстоятелства той е задържал на пистата летателния апарат и така е дал възможност за евакуацията на пътниците и екипажа. \r\n\r\n Според саудитските медии самолетът е кръжал над летището в Джеда около 3 часа преди да осъществи аварийното приземяване. \r\n\r\n \"Онур еър\" обяви в изявление, че причината за проблема в хидравликата на самолета не е изяснена. Както \"Онур еър\", така и саудитските власти разследват дали инцидентът е бил причинен от външни фактори. \r\n\r\n През януари 2004 г. \"Боинг\" 767 на саудитските авиолинии се приземи по подобен начин в Медина, при което бяха ранени 29 души. \r\n\r\n   \r\n \n\t\t\t\t\t\t", "date": "2018.05.22", "title": "Турски пилот спаси 151 живота в самолет на… "}
{"url": "http://www.bnews.bg/article/242394-vazhno_promeni_v_dvizhenieto_v_sofiya_za_24_may", "text": "\n Организират се промени в движението в София заради провеждане на тържественото шествие по повод деня на Българската просвета и култура и славянската писменост. Центърът за градска мобилност съобщава, че на 24 май зоните - ”синя” и ”зелена” няма да работят. \r\n\r\n Забранява се престоят и паркирането на пътни превозни средства, както следва: \r\n\r\n От 13.00 часа на 23.05.2018 г. да приключване на мероприятието на 24.05.2018 г., както следва: \r\n\r\n - на ул. „Оборище” между ул. „Кракра” и бул. „Васил Левски” от страната на Националната библиотека, с изключение на автомобилите на снимачния екип. \r\n\r\n - на ул. „Шипка” между ул. „Кракра” и бул. „Васил Левски” от страната на Националната библиотека; \r\n\r\n - на паркинга зад Националната библиотека. \r\n\r\n   \r\n\r\n От 07.00 часа до приключване на мероприятието на 24.05.2018 г. \r\n\r\n - всички паркинги на пл. „Княз Александър І”; \r\n\r\n - паркинга на пл. „Атанас Буров”; \r\n\r\n - паркинга на ул. „Княз Александър І” между бул. „Цар Освободител” и ул. \r\n„Московска”. \r\n\r\n   \r\n\r\n Празничното шествие ще се проведе от 10.00 часа на 24.05.2018 г. по следния маршрут: от площада пред Археологическия музей по бул. “Цар Освободител”, бул. “Васил Левски” до паметника на „Св. Св. Кирил и Методий” пред Националната библиотека. \r\n\r\n   \r\n\r\n Забранява се влизането в двете посоки на пътни превозни средства, както следва: \r\n\r\n От 08.00 до 11.00 часа на 24.05.2018 г. по: \r\n\r\n - бул. „Цар Освободител” между бул. „В. Левски” и пл. „Независимост”; \r\n\r\n - ул. „Аксаков” между ул. „Г. Бенковски” и ул. „Дякон Игнатий”; \r\n\r\n - ул. „Г. Бенковски” между ул. „Аксаков” и бул. „Цар Освободител”; \r\n\r\n - ул. „Леге” между ул. „Съборна” и пл. „Атанас Буров”; \r\n\r\n - ул. „Дякон Игнатий” между ул. „Аксаков” и бул. „Цар Освободител”; \r\n\r\n - ул. „15 ноември” между бул. „Цар Освободител” и пл. „Св. Ал. Невски”; \r\n\r\n - ул. „Кн. Александър І” между ул. „Съборна” и пл. „Кн. Александър І”. \r\n\r\n   \r\n\r\n От 09.00 до 10.30 часа на 24.05.2018 г., с изключение на колите на масов градски транспорт, по: \r\n\r\n - бул. „Васил Левски” между бул. „Цар Освободител” и бул. „Янко Сакъзов”. \r\n\r\n - ул. „Оборище” между ул. „Кракра” и пл. „Св. Ал. Невски”; \r\n\r\n - ул. „Шипка” между бул. „Васил Левски” и ул. „Кракра”. \r\n\r\n   \r\n\r\n От 10.30 до 12.00 часа на 24.05.2018 г., включително и колите на масов градски транспорт, по: \r\n\r\n - бул. „Васил Левски” между бул. „Цар Освободител” и бул. „Янко Сакъзов”. \r\n\r\n - ул. „Оборище” между ул. „Кракра” и пл. „Св. Ал. Невски”, с изключение на тролейбусите; \r\n\r\n - ул. „Шипка” между бул. „Васил Левски” и ул. „Кракра”. \r\n\r\n   \r\n\r\n За времето от 10.30 ДО 12.00 часа на 24.05.2018 Г. се променят частично маршрутите на автобусни линии № 9, 280 И 306 както следва: \r\n\r\n - автобусна линия № 9 (в посока ул. „ Ген. Гурко”): от бул. “Евлоги и Христо Георгиеви” обратен завой на Национален стадион “Васил Левски”, бул. “Евлоги и Христо Георгиеви” и по маршрута. \r\n\r\n автобусни линии №№ 280 и 306 (в посока ул. „Шипка”): от бул. „Цариградско шосе” наляво по бул. „Евлоги и Христо Георгиеви”, ул. „Ген Гурко”, бул. „Васил Левски”, бул. „Цар Освободител” и по бул. „Цариградско шосе” по маршрутите; \r\n\r\n Маршрутите на тролейбусни линии № 1, 2, 4 И 11: \r\n\r\n - тролейбусни линии №№ 1 и 2 в посока съответно ж.к. Левски Г и ж.к. „Хаджи Димитър”: от Пета градска болница и ж.к. „Бъкстон” по маршрутите до кръстовище бул. „Васил Левски” – бул. „Цар Освободител”, надясно по бул. „Цар Освободител”, надясно по бул. „Евлоги и Христо Георгиеви”, надясно по ул. „Ген. Гурко” и наляво по бул. „Васил Левски” по маршрутите; \r\n\r\n - тролейбусни линии № 4 и 11 в посока съответно ж.к. „Хаджи Димитър” и площад „Сточна гара”: от ж.к. „Дружба 1 и 2 по маршрутите до кръстовище бул. „Цар Освободител” - бул. „Васил Левски”, наляво по бул. „Васил Левски”, наляво по ул. „Ген. Гурко”, наляво по бул. „Евлоги и Христо Георгиеви” и надясно по бул. „Цариградско шосе” по маршрутите; \r\n\r\n - тролейбусите от линия № 1, 2 и 4, преминали преди затваряне на участъка, да се движат по маршрут: от ж.к. „Левски Г” и ж.к. „Хаджи Димитър” по маршрутите си до кръстовище ул.„Оборище” - бул. „Васил Левски”, надясно по бул. „Васил Левски” и надясно по бул. „Княз Александър Дондуков” по маршрутите; \r\n\r\n тролейбусите от линия № 11, преминали в участъка между площад „Васил Левски” и площад „Сточна гара” преди затварянето, изчакват на площад „Сточна гара”. \r\nСтоличната дирекция на вътрешните работи осигурява охрана и постове за контрол и регулиране на движението на възловите кръстовища, като съвместно с линейния контрол на „Център за градска мобилност” ЕАД ще спират и възстановяват поетапно движението на пътните превозни средства в зависимост от преминаването на участниците в шествието. \r\n \n\t\t\t\t\t\t", "date": "2018.05.22", "title": "ВАЖНО: Промени в движението в София за 24 май"}
{"url": "http://www.bnews.bg/article/242367-57_godishniyat_hyu_grant_shte_se_zheni_za_parvi_pat", "text": "\n Британският актьор Хю Грант ще се ожени за приятелката си – шведската телевизионна продуцентка Ана Еберстайн, предаде Би Би Си. 57-годишната звезда от \"Нотинг Хил\", Четири сватби и едно погребение\", \"Наистина любов\" и други знакови филми обяви за своето намерение да мине под венчило за пръв път през живота си. \r\n\r\n Грант и Еберстайн имат три деца – на около една, три и шест години. Артистът е баща на още две деца. Те са родени от бившата му приятелка Тингланг Хонк, припомня британската медия. \r\n\r\n \r\n \n\t\t\t\t\t\t", "date": "2018.05.22", "title": "57-годишният Хю Грант ще се жени за първи път"}
{"url": "http://www.bnews.bg/article/242398-dzhenifar_anistan_v_rolyata_na_parvata_lesbiyka_prezident_na_sasht", "text": "\n Дженифър Анистън ще изиграе ролята на първата лесбийка президент на САЩ във филма \"Първи дами\". \r\n\r\n Съсценаристка е истинската лесбийка и комедиантка Тиг Нотаро. Тя е запазила за себе си и ролята на президентската съпруга. Политическата комедия е поръчана от стрийминг платформата “Нетфликс” и ще бъде един от най-горещите джендър проекти на развлекателната индустрия. Дженифър Анистън и Тиг Нотаро ще играят съответно Бевърли и Кейси Никълсън – първата лесбийска президентска двойка. \r\n\r\n Рекламното изречение на бъдещия филм е точно това, което се очаква от подобен проект – “Зад всяка велика жена стои още една велика жена”. Оригиналната идея за хомосексуална окупация на Белия дом се ражда в главите на Тиг Нотаро и Стефани Ейлин, които са лесбийска двойка в живота. В продуцентския екип на филма влизат звездата Дженифър Анистън заедно с Адам Маккей, сценаристките Нотаро и Ейлин, Уил Фарел, Джесика Елбаум и Бетси Кох. През последните години промотирането на сексуални малцинства се превърна от израз на добра воля, толерантност и политическа коректност в квази-религия, сурова догма и партийна линия за Холивуд. \r\n\r\n На всички престижни награди вече им неофициални квоти за лесбийски, гей и транс филми. Проекти, посветени на джендър доктрината и сексуалните малцинства получават зелена светлина много по-бързо от останалите филми. С “Първи дами” развлекателната индустрия ще се опита да покаже и предскаже желаното бъдеще, според което лесбийка наистина трябва и ще стане президент на САЩ. Години преди избирането на Обама филми и сериали показваха чернокож президент в Белия дом. Сега Холивуд се опитва да повтори алгоритъма. \r\n  \r\n \n\t\t\t\t\t\t", "date": "2018.05.22", "title": "Дженифър Анистън в ролята на първата лесбийка президент на САЩ "}
{"url": "http://www.bnews.bg/article/242396-vnimavayte_nov_vid_izmami_po_telefona_vzimat_na_pensionerite", "text": "\n Нов вид телефонна измама подвежда възрастните хора в Дупница. \r\n\r\n Този път мошениците се представят за служители на общината, а целта им е имотна облага. Те се обаждат на домашния телефон, казват, че е възникнал документален проблем с техен имот и предлагат помощ да го отстранят, като посетят възрастните хора на място. \r\n\r\n За схемата алармираха от общината, след като им се оплакала 76-годишна жена от града. \r\n\r\n Схемата започва с обаждане на домашния телефон. От едната страна е \"ало” измамник, представящ се за служител на Община Дупница, а от другата - Надежда Велкова. \r\n\r\n \"Каза ми, че в Съвета има грешна информация по мой документ и трябва да се попълни нова данъчна декларация\", разказа пред NOVA Велкова. \r\n\r\n Мнимият служител успява да убеди жената, че трябва да се срещнат, като той дори би могъл да й помогне с документацията, като я посети на адрес. Надежда се подвела, тъй като наистина от няколко месеца подготвя документи за продажба на имот. \r\n\r\n След срещата жената събрала необходимите документи, но вместо да чака втора среща с измамника, решила да отиде в общината, за да свърши по-бързо работата. \r\n\r\n Там разбира, че за малко да стане жертва на имотна измама. От общината с почуда разбират, че мошеникът е използвам името на реален техен служител, но от друг отдел. \r\n\r\n \"По телефона звучеше интелигентен, на живо изглеждаше като такъв - около 55-годишен, с прошарена коса, добре облечен, добронамерен\", разказала на полицията възрастната жена.  \r\n\r\n Надежда решава да не подава жалба, защото редовно й се налагало да се справя с \"ало” измамници. \r\n\r\n По данни на полицията пенсионерите от Дупнишко са едни от най-атакуваните, но за техен късмет и най-трудно податливите. \r\n\r\n Властите призовават за повече мнителност по отношение на телефонните обаждания с цел искане на пари или документи. \r\n\r\n \"Документи и услуги се извършват в сградата на Община Дупница. Услуги, когато са предлагани навън - очевидно става дума за измама\", подчерта представителят Христо Апостолов. \r\n \n\t\t\t\t\t\t", "date": "2018.05.22", "title": "Внимавайте! Нов вид измами по телефона! Взимат на пенсионерите… "}
{"url": "http://www.bnews.bg/article/242382-bsp_natisna_tasko_ermenkov_da_se_izvini_publichno_na_sofiyantsi_za_vodata", "text": "\n Таско Ерменков ще поднесе извинение от трибуната на Народното събрание заради публикацията си в социалната мрежа за проблеми с водата в София. Решението на ПГ на левицата съобщи пред журналисти след заседание председателят й Корнелия Нинова, предаде БТА. \r\n\r\n \"Така не се прави, начинът, по който той е представил информацията за нас е неправилен, но това не е основание да бъде изключен от групата или да напуска парламента\", обясни Нинова. По думите й случилото се е достатъчно основание да се поднесе извинение на софиянци, които са се почувствали засегнати или заплашени по някакъв начин \r\n\r\n Самият Ерменков коментира, че е доволен от решението на групата. \r\n\r\n ГЕРБ го дадоха на прокурор заради разгласяване на невярна информация, която може да причини смущение в обществото. \r\n \n\t\t\t\t\t\t", "date": "2018.05.22", "title": "БСП натисна Таско Ерменков да се извини публично на софиянци за водата"}
{"url": "http://www.bnews.bg/article/242383-stiga_proizvol_domashno_kuche_otnovo_nahapa_dete", "text": "\n Малко дете е било нахапано жестоко от домашно куче в пловдивското село Крумово, сигналът за инцидента в двор на къща е подаден към 17 часа вчера в Пето РУ. \r\n\r\n По първоначални данни, 2-годишно момиченце било нападнато от отглеждано от семейството му куче от едра порода. Детето е настанено в болница със сериозни наранявания. Пострадала е и майка му. \r\n\r\n На адреса е извършен оглед. По случая е образувано досъдебно производство по чл. 325в, ал. 1 от НК. Уведомен е дежурен районен прокурор.  \r\n\r\n   \r\n \n\t\t\t\t\t\t", "date": "2018.05.22", "title": "Стига произвол! Домашно куче отново НАХАПА ДЕТЕ!"}
{"url": "http://www.bnews.bg/article/242376-chadar_gdin_i_tsetska_kriyat_dali_i_kak_volen_siderov_si_iztarpya_nakazanieto_probatsiya", "text": "\n Почти месец хората на Цецка Цачева укриват информация от медите и респективно - обществото как точно и къде Волен Сидеров изтърпя двугодишното си наказание \"пробация\". \r\n\r\n На 26 април т.г. BNews изпрати запитване до ГДИН, които са шапката на органите по пробация в страната, които осъществяват контрол върху изпълнение на наказаните с \"пробация\" български граждани. За посоченият период обаче не получихме никакъв отговор как депутатът прекарва наказанието си.  \r\n\r\n Припомняме, че на 5 юли 2016 г. лидерът на „Атака” Волен Сидеров получи окончателно наказание 2 години пробация. Той ще трябва да се подписва поне два пъти седмично по настоящ адрес и да провежда задължителни срещи с пробационен служител. \r\n\r\n За цял месец обаче от ГДИН не намериха време и начин да отговорят дали атакистът се е срещал с пробационен служител. Минимум. \r\n\r\n Съдът отсече още, че за двугодишния период на наказание ще му бъдат удържани и 25 % от депутатската заплата. Това също не е известно до момента дали се случило. \r\n\r\n Сидеров беше осъден за хулиганство и нанасяне на лека телесна повреда на полицай за инцидента на летище Варна. Лидерът на \"Атака\" се призна за виновен и за нахлуването му в НАТФИЗ, както и за скандалите на столичната улица \"Раковски\", пред парламента и в Батак през 2011-та година. След заседанието Сидеров коментира, че Брюксел може да бъде спокоен, че правосъдната система работи, защото е той е първият осъден действащ политик. \r\n\r\n Припомняме, че Главна дирекция “Изпълнение на наказанията” (ГДИН) е специализирана административна структура, юридическо лице към министъра на правосъдието със седалище София. Дирекцията упражнява пряко ръководство и контрол върху дейността на местата за лишаване от свобода и пробационните служби.  \r\n\r\n Дейността й е регламентирана в Закона за изпълнение на наказанията и задържането под стража и е свързана с изпълнението на наказанията доживотен затвор, лишаване от свобода и пробация, и на мярката за неотклонение задържане под стража в местата за лишаване от свобода.  \r\n\r\n То не може служителите на затворите да стачкуват, затворници да бягат през парадния вход, та камо ли от ГДИН с един Волен да се занимават... \r\n \n\t\t\t\t\t\t", "date": "2018.05.22", "title": "Чадър: ГДИН и Цецка крият дали и как Волен Сидеров си изтърпя наказанието \"пробация\"!"}
{"url": "http://www.bnews.bg/article/242363-mihaela_marinova_smeni_ivo_s_futbolist", "text": "\n Звездата от Като две капки вода и Х Фактор—Михаела Маринова заби ново гаджеa. Чаровницата, която стана известна като Мишето миналата година е гадже с футболиста Александър Дюлгеров от ЦСКА. \r\nДвамата са заедно от няколко месеца, но упорито крият отношенията си. Техните публикации в социалните мрежи обаче разкриха, че са двойки. Футболистът и певицата се запознават в дискотека, по време на нейно участие. Мишето бързо хлътва по Дюлгеров и двамата бързо скъсяват дистанцията и заварката се получава, пише „България днес”. \r\nСпортистът не пропуска участия на певицата и прави всичко възможно, за да я гледа на живо. От друга страна обаче, тя предпочита го гледа по телевизията и все още не е дебютирала като негово гадже на стадионите. С приключване на футболното първенство обаче, двамата ще имат повече време, което да прекарват заедно. \r\n\r\n Наскоро Дюлгеров пусна общи снимки с Михаела в социалните мрежи. В края на април той отпразнува и рождения си ден в компанията на певицата. Тя го изненада с голяма торта, на която той е изобразен, седнал върху футболната топка. Спортистът толкова се изненада, че цяла вечер не спря да прегръща трогнат половинката си. Мишето също изглежда луда по новия си любим. Преди време тя имаше дълга връзка с колегата си Иво, като дори го снима в свой клип. \r\n\r\n Двамата обаче се разделиха без много шум и без нападки един към друг. Наскоро бе пуснат слух, че са отново заедно, но в нейното сърце в момента има място само за футболиста на ЦСКА—София. \r\n  \r\n \n\t\t\t\t\t\t", "date": "2018.05.22", "title": "Михаела Маринова смени Иво с футболист"}
{"url": "http://www.bnews.bg/article/242377-tsirkat_ot_mladost_prodalzhava_i_v_blagoevgrad", "text": "\n Няколко служители на КАТ-Благоевград бяха арестувани в централата на структурата в югозападния град днес по обед, съобщава bTV. Става въпрос за акция срещу корупцията. \r\n\r\n Прокуратурата е на място и извършва проверка По първоначална информация става дума за четирима или петима пътни полицаи.  Телефоните на служителите са иззети, има сигнали за корупционни действия. \r\n\r\n Ще бъдат задържани няколко човека, начело с началника Данаил Стоицов, твърди struma.com. \r\n  \r\n \n\t\t\t\t\t\t", "date": "2018.05.22", "title": "Циркът от Младост продължава и в Благоевград"}
{"url": "http://www.bnews.bg/article/242390-sinyata_voda_v_slatinska_reka_bila", "text": "\n Eкспертите на РИОСВ – София извършиха незабавна проверка след сигнал за оцветени в синьо води на река Слатинска. Направен е обход по поречието на реката след посочения в сигнала замърсен участък, съобщиха от РИОСВ в песмо до медиите. \r\n\r\n Към момента на проверката не е установено оцветяване и отлагания, както и нерегламентирано изпускане на води от промишлени източници. Взети са проби и е извършен експресен анализ. Резултатите показват, че състоянието на реката отговаря на изискванията за характеризиране на повърхностните води. Предстоят последващи проверки за установяване на източника на замърсяване. \r\n\r\n РИОСВ – София напомня на гражданите, че сигнали се подават на публикуваните на официалната интернет страница зелени телефони – 02/860 51 52 и 0887 787 484. \r\n \n\t\t\t\t\t\t", "date": "2018.05.22", "title": "Синята вода в Слатинска река била…"}
{"url": "http://www.bnews.bg/article/242393-radev_kam_putin_narodite_ni_imat_po_osobena_vrazka_balgarskiyat_prezident_iska_rusko_uchastie_v_aets_belene_i", "text": "\n Нашите отношения са по-особени, те не се основават само на чисто политическите и икономически интереси, а на дълбоките исторически духовни, културни и езикови връзки между нашите народи. Това каза българският президент Румен Радев в началото на срещата си с руския държавен глава Владимир Путин в Сочи. \r\n\r\n „Това ни дава редица предимства и прави нашите отношения по-естествени и по-лесни. В същото време ни задължава да бъдем открити и да поставяме открито всички теми, по които имаме нерешени проблеми и въпроси”, подчерта още той. \r\n\r\n По думите му България и Русия имат много общи интереси в областта на търговията, икономиката, енергетиката, образованието и културата. Затова и той призова не само да констатират с Путин силните традиции и огромния потенциал, но и да се постави основата за реални действия от страна на правителствата. \r\n\r\n „Целта на моята визита е да установим политически диалог на най-високо ниво след дългогодишно прекъсване”, подчерта Румен Радев. \r\n\r\n Владимир Путин беше по-обран в коментара си, като посочи, че няма да засяга още в началото икономиката, но е радващ регистрираният ръст регистрираният ръст на търговския обмен. По думите му обаче това не е достатъчно. \r\n\r\n „След няколко дни ще имаме удоволствието да приемем в Москва и премиер-министъра на България”, каза още Путин, като така потвърди неофициалната информация, че и Бойко Борисов ще пътува за Русия, за да води преговори по енергийни проекти. \r\n\r\n Радев категорично застана зад две инициативи – руско участие във възраждането на АЕЦ „Белене” и руски газопровод до българското Черноморие. \r\n \n\t\t\t\t\t\t", "date": "2018.05.22", "title": "Радев към Путин: Народите ни имат по-особена връзка! Българският президент иска руско участие в АЕЦ Белене и… "}
{"url": "http://www.bnews.bg/article/242364-sabirat_65_000_evro_za_lechenieto_na_kristin_koyato_divna_potroshi_v_katastrofa", "text": "\n 70 000 евро са дали досега за лечение близките на Кристин Илиева, която пострада сериозни при автомобилна катастрофа, причинен от певицата Дивна. \r\n\r\n Младата красавица обаче ще нуждае от допълнителни операции и рехабилитация в чужбина, защото от модната агенция, в която Криси работеше до преди ужасния инцидент, апелираха да помощ. Ето както казват колегите й: Добри хора, Нека помогнем на Кристин Илиева,която вече два месеца се бори да се възстанови от ужасния инцидент след, който сериозно пострадаха и двата крака.Тя претърпя множество операции както в България така и в Турция, където само през последния месец и бяха направени общо 5 операции за поставяне импланти в бедрената кост ,таза и коляното както и пластики на двата крака . До момента всичко това е коствало над 70 000 евро събрани от нейното семейство,роднини,приятели и добри хора. \r\n\r\n За съжаление са нужни още доста средства /приблизително 65 000 евро/ за нейните бъдещи операции и рехабилитации в чужбина,с които гарантират 100% възстановяването й. Нейното семейство няма финансова възможност да продължи напред процедурите и затова се обръщат към всички вас добри хора . Нека помогнем на Кристин,която е едно прекрасно,младо,щуро момиче гонещо мечтите си да се върне към нормалния си живот и да стъпи здраво на краката си . Кристин бързо се превърна в един от най-успешните български модели и за двете години е работила на няколко континента за големи световни клиенти като :TwinSet, New Yorker, Forever 21, Tous, PacSun , Replay , Asos, Zalando ,Patrizia Pepe La-tweez и много други . Моля ,нека всеки ,който има възможност да помогне, колкото може . Ето и дарителската й сметка: КРИСТИН ЦВЕТОЗАРОВА ИЛИЕВА BG70FINV91501317158471 \r\n  \r\n \n\t\t\t\t\t\t", "date": "2018.05.22", "title": "Събират 65 000 евро за лечението на Кристин, която Дивна потроши в катастрофа"}
{"url": "http://www.bnews.bg/article/242409-arestuvaniyat_za_opit_za_bludstvo_zaplashval_7_godishnite_detsa_da", "text": "\n Мъжът, арестуван за опит за блудство в столичното 17-о училище, заплашил жертвите си да пазят тайна. С децата предстои продължителна работа на психолози. Училището вече взе допълнителни мерки за сигурност. \r\n\r\n Микробусът на обвинения в блудство днес беше изтеглен от двора на училището, съобщи БТВ. \r\nПо време на атаката на Валентин Асенов 7-годишните му жертви са в тоалетната. Той влязъл и затворил вратата. „Казал е, че ако не пазят тайна, ще се случат лоши неща”, заяви Красен Койчев, училищен психолог. \r\n\r\n Вратата няма ключ, децата се отскубват от насилника и бягат. Асенов е заловен на следващия ден по време на доставка. Единият баща се нахвърля върху него, докато той отрича. \r\n  \r\n„Казваше, че сигурно има някаква грешка, че са деца и си въобразяват”, заяви зам.-директорът на училището Калина Караянева. \r\n\r\n С родителите си обаче споделя само едното дете. Другото мълчи, защото е заплашено от насилника да пази тайна. \r\n\r\n „Много често хората, които прибягват до насилие спрямо деца, ги карат да пазят тайна. Казват им, че нещо лошо ще се случи, ако кажат на някого – на семейството им, на майките, на бащите им, затова много често децата пазят тайна, когато попаднат в такава ситуация. Ако и двете си бяха замълчали, тогава щяхме да имаме много по-сериозен проблем. Може би щеше да се случи отново, в някоя друго училище, защото този човек обикаля от училище в училище и зарежда навсякъде”, обясни училищният психолог Красен Койчев. \r\n\r\n Един от симптомите, че нещо терзае крехката детска психика, е рязката промяна в поведението. И най-вече – нарушения в съня, подчертават психолози. \r\n \n\t\t\t\t\t\t", "date": "2018.05.22", "title": "Арестуваният за опит за блудство заплашвал 7-годишните деца да..."}
{"url": "http://www.bnews.bg/article/242392-naglo_zhena_otkradna_darenite_pari_ot_priyuta_v_novi_han", "text": "\n Жена задигна парите от храма в приюта в Нови хан. Случката се разиграла на 19 май във време, в което в храма не е имало никой друг. Кражбата обаче е била уловена от охранителните камери, съобщава NOVA. \r\n  \r\n„Това се случи на 19 май по обяд. Аз по това време бях в гробищния парк, извършвайки панахиди и помени. Връщайки се в храма да си оставя някои неща, минах покрай свещите и видях, че чекмеджетата са отворени, а вътре бяха останали само дребни стотинки. На камерата видяхме въпросната жена”, обясни отец Григорий. \r\n  \r\nПри стъпването си в храма жената обяснила, че дъщеря ѝ починала и сега трябвало да гледа внучето си заедно със зет си. Освен това обяснила, че има бизнес, който иска да прекрати. \r\n  \r\n„Тази жена не е местна. Не я познавам”, каза още отец Григорий. \r\n  \r\nПо думите на отец Иван и друг път се е случвало касата в храма да бъде разбита от външни лица. \r\n  \r\n„За мен кражбата от храма е голямо престъпление”, каза отец Иван от приюта в Нови хан. \r\n \n\t\t\t\t\t\t", "date": "2018.05.22", "title": "НАГЛО: Жена открадна дарените пари от приюта в Нови Хан"}
{"url": "http://www.bnews.bg/article/242386-balgarskite_gratsii_izgryaha_kato_istinski_zvezdi_v_moskva", "text": "\n Над 30 хиляди зрители присъстваха на десетия юбилеен фестивал на звездата на руската художествена гимнастика Алина Кабаева, който се проведе в Москва.  \r\n\r\n Българският ансамбъл участва с демонстративно изпълнение на съчетанието с топки и въжета. Грациите бяха със специално изработени костюми от домакините и сценичен грим.  \r\n\r\n Фестивалът \"Алина\" е едно от най-мащабните събития в света на художествената гимнастика. От 2009 година събитието се провежда ежегодно под патронажа на благотворителния фонд \"Алина Кабаева\", обединяващо стотици млади спортисти от Русия и други страни. \r\n\r\n От 2009 до 2017 г. се проведоха девет фестивала, всеки от които се превърна в истинско събитие в света на художествената гимнастика. Млади спортисти от Русия и други страни сериозно се подготвят за фестивала всяка година, като работят с треньори, сценаристи и хореографи, за да представят оригинални и вдъхновяващи изпълнения. \r\n\r\n Всяка година на събитието участват над 50 екипа от повече от 50 градове в Русия и други държави - Азербайджан, Беларус, България, Германия, Израел, Япония, Казахстан, Куба, Република Южна Осетия,предаде БТВ. \r\n \n\t\t\t\t\t\t", "date": "2018.05.22", "title": "Българските грации изгряха като истински звезди в Москва"}
{"url": "http://www.bnews.bg/article/242371-novi_lobistki_patriotarski_predlozheniya_barkat_dalboko_v_dzhobovete_ni", "text": "\n \r\nНови патриотарски предложения бъркат дълбоко в джобовете ни! \r\n\r\n Промените ще бъдат въведени в новия закон за пътните превозни средства. В него се обявяват като незаконни смяната на масло и накладки на спирачки като незаконни дейности, ако същите не са извършени от оторизиран сервиз. Поправките са откровено лобистки и обслужват корпоративните интереси на сервизите, но ще бръкнат много дълбоко в джобовете ни. \r\nЗам.-министърът на транспорта Ангел Попов, който заема тази длъжност по предложение на Валери Симеонов, се оправда, че идеята не е да се забранят дребните ремонти, записани в упътванията на всеки един автомобил, като смяна на крушки и други.  „Това са нерегламентирани ремонти, които застрашават безопасността и екологията“, смята Попов, но пропусна да обясни, че накладките, филтрите и маслата на автомобилите са консумативи и също са описани в упътванията на автомобилите как се заменят. \r\n\r\n Припомняме, че зам.-министърът на транспорта Ангел Попов е обвиняем и вероятно вече е достатъчно зависим, за да лобира за подобни безумия? Хората вече с основание се възмущават, че както е тръгнало скоро ще ни забранят да си сменяме и изгорелите  крушки в домовете си. \r\n\r\n Припомняме, че в много домове хората са изградили законни гаражи със специално пригодени за ремонти канали в тях. По всичко личи, че патриотарите се превръщат в едно огромно бедствие за българския народ, което ни струва все по-скъпо и все по-скъпо!  \r\n  \r\n \n\t\t\t\t\t\t", "date": "2018.05.22", "title": "Нови лобистки патриотарски предложения бъркат дълбоко в джобовете ни!"}
{"url": "http://www.bnews.bg/article/242359-shterkata_na_ochite_v_zanzibar_za_diplomiraneto", "text": "\n Романтична почивка до остров Занзибар подарява Митьо Очите на своята дъщеря Ивелина и гаджето й Никола по повод дипломирането \r\nДвамата завършиха 12-и клас тази година, а любовта им пламва от първа среща. След дълго умуване какво да подари на дъщеря си за успешното дипломиране Димитър Желязков решава да зарадва Ивелина именно с тузарското пътешествие. \r\nОчите е решил да не пести средства, а мястото където ще почива дъщеря му е въплъщение на тропически рай-невероятни плажове, луксозни курорти, тишина и уединение сред екзотика. За свое спокойствие Очите ще изпрати охранители, които да бдят над младежите, пише \"България днес“. \r\nИзбраникът на Ивелина е момче от сой. Той е син на бургаския общински съветник Пеньо Мечков. Освен че е собственик на ресторант, бащата се занимава и със строителство \r\n  \r\n \n\t\t\t\t\t\t", "date": "2018.05.22", "title": "Щерката на Очите в Занзибар за дипломирането"}
{"url": "http://www.bnews.bg/article/242381-germaniya_shte_prati_puchdemon_na_ispaniya", "text": "\n Германската прокуратура заяви днес, че подготвя документите за екстрадиция на бившия каталунски лидер Карлес Пучдемон в Испания, предаде Ройтерс, цитирана от БТА. \r\n\r\n Пучдемон избяга в Брюксел в края на октомври, след като беше произведен референдум за отделяне на Каталуня от Испания и каталунският парламент обяви независимост на областта. На 25 март той беше задържан в Германия на път от Финландия за Белгия, след като испански съд издаде европейска заповед за арестуването му по обвинения в подстрекаване към бунт и злоупотреба с обществени средства. В момента Пучдемон е в Германия, където е пуснат на свобода под гаранция от 75 000 евро, припомня ТАСС. \r\n\r\n Германски съд отхвърли искане на прокуратурата за връщане на бившия каталунски лидер в ареста, докато бъде взето решение дали да бъде екстрадиран в Испания, посочва Асошиейтед прес. \r\n \n\t\t\t\t\t\t", "date": "2018.05.22", "title": "Германия ще прати Пучдемон на Испания"}
{"url": "http://www.bnews.bg/article/242380-napalno_prodaneni_blizo_2_mln_dushi_v_balgariya_zhiveyat_s_normalni_dohodi_a_drugite_5_miliona_g_n_borisov_ili_te_sa_losh_material", "text": "\n За нормален живот на четиричленно домакинство - двама възрастни и две деца, са необходими 2340 лева месечно. Това показват последните данни за издръжката на живота на Института за синдикални и социални изследвания на КНСБ . Данните за първото тримесечие на 2018 година представиха директорът на ИСС Любен Томев и експертът Виолета Иванова, цитирани от БТА. \r\n\r\n На човек от домакинство необходимите средства за нормален живот са 585,09 лева. \r\n\r\n Парите са нужни за покриване на разходите за храна, поддържане на жилището, здравеопазване, транспорт и почивка. \r\n\r\n Издръжката нараства с 0,7 на сто спрямо предходното тримесечие и с 2,6 на сто на годишна база. В пари едногодишното нарастване е с около 60 лева. \r\n\r\n 73,3 на сто от домакинствата в страната живеят с общ доход под необходимите средства за издръжка на живот. Намаляват обаче домакинствата, които са под издръжката - през 2008 година те са били 88 на сто от всички, сочат данните на КНСБ. \r\n\r\n Необходимите средства за нормален живот на четиричленно домакинство в София са 3055 лева, средно на човек - 763.80 лева. Издръжката в столицата надхвърля средните нива на издръжката на живота в страната с 30,5 на сто. По-високият размер на издръжката в София се дължи на различната структура на потребление (наеми, транспорт, отопление, услуги). \r\n\r\n Обобщените резултати показват, че София е град с по-висока издръжка на живот от средната за страната, следствие на по-високия стандарт. Ако доходите на четиричленно домакинство се формират само от работните заплати, то за всеки от тях нетната СРЗ не трябва да бъде по-ниска от 1528 лева, за да се осигурят средства за нормален живот в столицата. Официалните данни за март отчитат средна работна заплата за София от 1 168 лева /бруто 1505 лв./, която е с близо 23,6 на сто по-ниска от реално необходимия разполагаем доход за издръжката на живота на човек, ако условно се приеме, че източникът на доходи са само заплатите на двамата родители. \r\n\r\n Домакинствата, които имат доход над издръжката на живота са 26,7 на сто от всички в България, което представлява около 1 млн. 926 хиляди души. Има нарастване на тази група с около 245 хиляди души на годишна база (за същия период на 2017 година те са 23,3 на сто). \r\n\r\n Почти толкова са и домакинствата, които са с общ доход на човек до линията на бедност (321 лева) - 26,2 на сто или близо 1 млн. 890 хиляди души. Спрямо същия период на миналата година броят им намалява с около 180 хиляди души, когато тази група домакинства са представлявали 28,7 на сто при линия на бедност от 314 лева. \r\n\r\n Домакинствата, които имат общ доход на човек от линията на бедност до необходимите средства за живот са 47,1 на сто - около 3 млн. 398 хиляди души. За едногодишен период се отчита намаление с около 65 хиляди души- при 48 на сто през същия период на 2017 година. \r\n\r\n България е държавата с най-ниски доходи в ЕС, факт е също, че средните нива на заплащане са по-скоро близки до шестте страни от Западните Балкани, кандидатки за членство, констатират от КНСБ. За да се осъществи по-чувствителен напредък в процеса на конвергенция на заплатите, ще е необходим последователен средногодишен номинален ръст от 11-12 на сто, с оглед да достигнем съотношение поне 60 на сто до 2022 година от равнището на ЕС, коментира Любен Томев. \r\n\r\n Разходите за храна, поддържане на жилището, транспорт в домакинските бюджети са две трети от всички разходи. \r\n \n\t\t\t\t\t\t", "date": "2018.05.22", "title": "Напълно продънени: Близо 2 млн. души в България живеят с нормални доходи, а другите 5 милиона, г-н Борисов?! Или те са \"лош материал\"?"}
{"url": "http://www.bnews.bg/article/242407-blizo_1300_signala_za_nasilie_nad_detsa_samo_za_godina", "text": "\n 1282 са подадените сигнали за насилие над деца през 2017 г., получени в Агенцията за социално подпомагане. \r\n\r\n По 928 от сигналите е направена среща на мултидисциплинарния екип, съгласно разписаното в Координационния механизъм. По 382 от тях са констатирани рискове за детето и са предприети съответни мерки за закрила. \r\n\r\n От началото на 2018 г. до 31 март постъпилите в ОЗД сигнали за насилие над деца са 283, като по 83 от тях са констатирани рискове и е открита работа по случай. Направени са 298 срещи на мултидисциплинарния екип по Координационния механизъм. \r\n\r\n \"Нашата роля, като компетентни органи, е да разработваме и да инвестираме в адекватни мерки за предотвратяването на насилието над деца, така че в бъдеще да отчитаме повече резултати, свързани с превенцията на подобни деяния, отколкото с борбата с последиците от него\", е посочила Росица Димитрова, заместник-министър на труда и социалната политика. \r\n \n\t\t\t\t\t\t", "date": "2018.05.22", "title": "Близо 1300 сигнала за насилие над деца само за година"}
{"url": "http://www.bnews.bg/article/242378-zapochna_sreshtata_mezhdu_radev_i_putin_borisov_shte_e_v_rusiya_v_kraya_na_may", "text": "\n \r\nПремиерът Бойко Борисов идва в Русия още този месец, разкриха пред Канал 3 наши източници от дипломатическите среди. Визитата му ще включва срещи с президента Владимир Путин и с премиера Дмитрий Медведев, предаде Канал 3 от Русия. \r\n  \r\nПрезидентът Румен Радев и българската делегация са вече в Сочи за планираната среща с президента на Руската Федерация Владимир Путин. \r\nОт 13 ч. българско време е срещата на четири очи между двамата президенти, последвана от официален работен обяд. След него Владимир Путин и Румен Радев ще дадат брифинг за медиите, който Канал 3 ще излъчи на живо от внушителната президентска резиденция. \r\nВ руската делегация, освен говорителят на Кремъл Дмитрий Песков, е и генералният директор на Росатом Алексей Лихачов. \r\n\r\n Припомняме, че вчера след срещата на президента Румен Радев с руският премиер Дмитрий Медведев дърлжавният ни глава каза: \r\n\r\n \"Призовавам правителствата на България и Русия да преразгледат още веднъж възможността за пряка доставка на руски газ през Черно море в страната ни. \"На първо място положителният импулс от тази визита, която правим с премиера премиера Медведев и с президента Путин утре, трябва да бъде използван по най-добрия най-добрия начин от българското правителство. Тези срещи дават един импулс и отварят възможности за работа на министрите.\" \r\nРуската страна иска до края на годината България да представи вариант за рестарт на проекта АЕЦ Белене, научи Канал 3 от достоверен източник в Сочи. Не случайно в руската делегация е генералният директор на \"Росатом\" Алексей Лихачов. \r\n   \r\nСред основните теми е енергетиката, а точка 4 от дневния ред, с който се сдоби пратеникът на Канал 3, засяга и интереса ни към \"Турски поток\": \r\n  \r\n\"Правителството на България проявява интерес към проекта за прокарването на газопровода от Русия към Турция \"Турски поток\". \"Газпром\" и Министерството на енергетиката на България проучват възможността за разширяването на българската газопреносна система от границата с Турция до границата със Сърбия и при необходимост - до други съседни държави\". \r\n  \r\nПрипомня се, че енергетиката е ключов отрасъл за взаимните връзки, като 75% от износа на Русия в България са енергийни ресурси. Русия е единствен доставчик на газ в България, като всяка година доставя 3 милиарда куб. м (от 1974 г.), като доставките вървят по три разклонения на газопровода Тираспол - Измаил.  \r\n  \r\n \n\t\t\t\t\t\t", "date": "2018.05.22", "title": "Започна срещата между Радев и Путин, Борисов ще е в Русия в края на май?"}
{"url": "http://www.bnews.bg/article/242361-elena_yoncheva_sadat_reshi_che_boyko_metodiev_borisov_e_klevetnik_i_lazhets", "text": "\n „Съдът реши, че Бойко Методиев Борисов е клеветник, че той е лъжец” – така депутатът от БСП и журналист Елена Йончева коментира в студиото на „Тази сутрин” съдебното решение на първа инстанция, с което осъди премиера за клевета. \r\n\r\n Тя цитира една от репликите на Борисов, казана пред журналисти на 13 март м.г.: „Представете си, че сте журналист и държавата ви плаща по няколко милиона за интервюта в чужбина през една от партийните централи. Даже нашето правителство беше принудено да плати. Та това „ново лице“, ако си позволи отново да каже, че крадем, ще наруша закона и ще кажа как бяхме принудени милиони да платим за нея – с мъж премиер тогава”. \r\n\r\n „Държавата не е плащала никакви милиони, става дума за една манипулация, една лъжа”, категорична беше Йончева. Според нея важното в присъдата е, че отправя послание към политиците – че не могат да си позволяват да лъжат. „По този начин в България се прави политика – с лъжи, с манипулации”, отбеляза тя. \r\n\r\n По думите й атаката на Борисов дошла след нейно телевизионно участие, в което заявила, че ГЕРБ крадат от програмата за саниране и от оградата на границата. Йончева подчерта, че е доказала думите си с конкретни факти. \r\n\r\n Припомняме, че с решението си съдът подчерта, че \r\n\r\n „Изречените от първия ответник думи в своята цялост не представляват оценъчни съждения, а твърдения за осъществили се факти – че държавата е заплащала на ищцата милиони за взето от последната интервю, както и съждение, че поведението на ищцата е в конфликт на интереси, изводимо от съжителството на ищцата с действащ преди 2009 г. министър – председател на Република България. \r\n \n\t\t\t\t\t\t", "date": "2018.05.22", "title": "Елена Йончева: Съдът реши, че Бойко Методиев Борисов е клеветник и лъжец!"}
{"url": "http://www.bnews.bg/article/242366-v_balgariya_nikoy_ne_misli_za_obiknoveniya_chovek_razkazat_na_edna_pochernena_mayka", "text": "\n \r\nВсе по-често чуваме репликата \"В България никой не мисли за обикновения човек, за  него се сещат само по време на избори\". \r\n\r\n Силата на тази фраза са усетили родителите на деца, станали жертви на изключително тежки престъпления завършили с жестока смърт. Родители, които не могат да върнат децата си, но се надяват на справедливост в тяхна памет. \r\n\r\n Една от майките - Стефка, разказва за лъжите на управниците, затова как Цветанов повече от две години обещавал да организира кръгла маса относно промени в наказателния кодекс, затова как Джамбазки и ВМРО ги използвали за политическата си ПР кампания, но в крайна сметка нито единият, нито другият си изпълнили обещанията! \r\n\r\n Стефка разказва тъжно затова как са били употребени, затова как някои от родителите вече не са между живите, отишли са си от мъка по погубените им дечица. Очите ѝ се пълнят със сълзи при мисълта, че престъпниците, погубили децата им, използват вратите в закона, признават се за виновни и получават минимални присъди за убийствата на децата им. \r\n\r\n Разказва, че през последните дни единствено евродепутатът Николай Бареков се е срещнал с тези почернени хора. Единствено Бареков прочел писмото им и задействал екипът си да работи по този тежък казус. На мъката им откликнал и омбудсманът Мая Манолова, с която им предстои среща в следващите дни. Стефка неволно промълвява: \"В България никой не мисли за  обикновените хора, управниците не разбират ли, че утре могат да бъдат на моето място?\" \r\n\r\n Би Нюз счита каузата на тези почернени родители за справедлива и застава на тяхна страна в битката срещу политическото малодушие. \r\n  \r\n \n\t\t\t\t\t\t", "date": "2018.05.22", "title": "В България никой не мисли за обикновения човек! Разказът на една почернена майка!"}
{"url": "http://www.bnews.bg/article/242362-nedopustimo_kmetat_na_tran_koyto_blasna_dete_e_obyaven_za_nevinen_ot_sada", "text": "\n Бившият кмет на Трън Станислав Николов, който блъсна 6-годишно дете с джипа си и му нанесе травми за цял живот, е невинен. Решението е на Пернишкия районен съд. Мотивите все още не са ясни. Близките на пострадалия Ивайло определят решението като скандално и смятат да се борят за справедливост до край, посочва NOVA. \r\n  \r\nДетето бе пометено от кметския джип в края на 2015 г. пред училището в Трън. Първоначалната версия на разследващите беше, че то не е ударено, а се е блъснало само в кметския автомобил. Постепенно разследването претърпя пълен обрат. Делото беше преместено от Трън в Перник по нареждане на главния прокурор. \r\n  \r\nОт прокуратурата признаха още, че свидетели на инцидента са били притискани да мълчат, за да затруднят разследването. Към някои от тях са били отправяни и смъртни заплахи. Всички автотехнически експертизи, както и съдебно-медицинската, показаха, че вината за инцидента е на Станислав Николов. \r\n  \r\nСпоред близки на пострадалото дете изходът от делото е абсурден и решението на магистратите не е обективно. \r\n\r\n Три години след инцидента Ивайло все още се възстановява. Той ходи на психолог, а травмите му са за цял живот. За това време Станислав Николов не е попитал как е детето, нито се е извинил. \r\n  \r\nБлизките на Ивайло обжалват решението на съда и продължават на следваща инстанция. Все още се надяват на адекватно наказание за бившия кмет на Трън. \r\n \n\t\t\t\t\t\t", "date": "2018.05.22", "title": "Недопустимо: Кметът на Трън, който блъсна дете, е обявен за невинен от съда!"}
{"url": "http://www.bnews.bg/article/242365-istinata_za_patriotarite_takava_kakvato_e_i_za_vrazkite_s_dps_video_i_snimki", "text": "\n \r\nДатата е 20 март 2017 г.  В предизборното студио на телевизия СКАТ лично Валери Симеонов представя никому неизвестното в патриотичните среди лице Георги Колев. \r\n\r\n Би Нюз публикува това видео, за да се убедите сами с каква емоция Симеонов моли избирателите да гласуват за Колев.Симеонов представя Колев като много важен за него, представя го като неговия личен, скрит консултант! От средите на НФСБ не могат да повярват на ушите и очите си, тъй като никой никога не е виждал и чувал за Георги Колев. Програмата на НФСБ е писана от журналистите Валентин Фъртунов и Димитър Байрактаров в едната си част, а в другата е взаимствана от френския Национален фронт. \r\n\r\n От думите на Симеонов се оказва, че има и друга програма, която си знаят само двамата с Георги Колев. Вероятно това е била програмата и задачите поставени от ДПС. Ако хората знаеха кой е Георги Колев и с какво се е занимавал, дали щяха да гласуват за така наречените патриоти?  \r\n\r\n  На една от снимките виждате \"патриота\" и личен съветник на Валери Симеонов гордо да позира с  координатора на ДПС в Турция Енвер Хатипоглу. На другата снимка депутатът и личен съветник на  Валери Симеонов е на софра и приятелски прегърнат от същия Енвер Хатипоглу. \r\n\r\n Вероятно малко хора знаят, че самия Енвер Хатипоглу се определя като четвъртия осъден на смърт атентатор от гара Буново, но изкарва късмета да бъде разменен от българските власти с турските служби. На снимката се виждат и други интересни лица, известни като спонсорите на ДПС през акционерното дружество \"АБ\"-АД. \r\n\r\n Според запознати, абревиатурата \"АБ\" трябва да се разбира като асфалт и бетон. Дейностите и машинациите, в които е замесен много важният човек на Симеонов, преминават през схеми за източване на ДДС, за които разказва самият кмет на Трявна по онова време, и завършват с инсталирането на 80-годишната му майка като бизнесмен. \r\n\r\n До момента новото КОНПИ не е предприело действия срещу депутата, който не е декларирал конфликт на интереси със собствената си майка-роднина по права линия. Би Нюз очаква главният прокурор да поиска имунитета на депутата Георги Колев, който ще трябва да отговори участвал ли е заедно с Енвер Хатипоглу и  обръчите от фирмите  на ДПС в над 28 обекта по различни програми като Сапард например. \r\n\r\n Ако Колев е забравил, ние припомняме  имената на някои от населените места като Антоново (строеж на ПСОВ), в общините Стамболово, Хасковски Минерални бани, Садово, Кула, Сталджа, Завет, Цар Калоян, Лозница, Венец (обекти по програма Сапард). \r\n\r\n Колев ще трябва да отговори и на въпроса организирал ли е схеми за източване на НЗОК през различни лечебни заведения в Несебър и други населени места? За сега спираме до тук и смятаме, че прокуратурата и КОНПИ са на ход! \r\n\r\n \r\n\r\n \r\n  \r\n \n\t\t\t\t\t\t", "date": "2018.05.22", "title": "Истината за патриотарите - такава, каквато е и за връзките с ДПС! (ВИДЕО И СНИМКИ)"}
{"url": "http://www.bnews.bg/article/242336-liliya_maravilya_poddarzha_figura_s_boks", "text": "\n Лилия Маравиля поддържа перфектна фигура като всяка сутрин пие топла вода с капка лимон и поне веднъж седмично отива на тренировка по бокс. \r\nТова е голямата страст от няколко години насам. За съжаление заради ангажиментите си актрисата, която има дъщеря Паола от съпруга си Лука, който е италианец.  \r\n„Моят треньор Вальо Давидов е бил 14-кратен републикански шампион. Познаваме се с него и съпругата му покрай децата - Паола и дъщеря им бяха в една детска градина, после тръгнаха заедно на театрална школа, синхронно плуване... Така станахме приятели и един ден реших вместо на фитнес, да отида на бокс. След първата тренировка не знаех къде съм - на небето или на земята. Купих си ръкавици, екипировка и започнах”, споделя Лилия Маравиля цитирана от \"Уикенд\". \r\n \n\t\t\t\t\t\t", "date": "2018.05.22", "title": "Лилия Маравиля поддържа фигура с бокс"}
{"url": "http://www.bnews.bg/article/242358-rumen_petkov_i_agent_gotse_smenyat_valeri_v_koalitsiyata_trimata_glupatsi", "text": "\n Нова патриотична формация с ляв уклон се задава на политическия хоризонт след избора на Румен Петков за председател на АБВ, твърдят запознати с политическото инженерство у нас. \r\n\r\n С Петков начело на АБВ се отваря врата към бъдеща коалиция с ВМРО и Атака, твърдят източници на \"Галерия\" от редиците на партията на агент Гоце. Обединените патриоти се разпадат всеки ден. Вече е ясно, че НФСБ на Валери Симеонов скоро няма да е част от формулата. \r\n\r\n Конфликтите между Симеонов от една страна и Сидеров и Каракачанов от друга, се задълбочавали всеки ден. \r\n\r\n За сметка на това Румен Петков бил в отлични отношения с лидерите на ВМРО и Атака, не без съдействието на руския посланик Анатолий Макаров, а твърди се, и чрез ексразузнавача от КГБ ген. Леонид Решетников. \r\n\r\n Петков, Сидеров и Каракачанов поддържат добри отношения с тях и имат еднакви позиции по важни теми от международните отношения, особено тези на България и Русия. \r\n\r\n \"Оттеглилият се лидер на АБВ Константин Проданов има европейска визия, но няма политически опити твърдост. Румен Петков е доказан боец. С него начело ще се търси участие във властта\", категорични са в партията с лидер Георги Първанов. \r\n\r\n   \r\n \n\t\t\t\t\t\t", "date": "2018.05.22", "title": "Румен Петков и агент Гоце сменят Валери в коалицията “Тримата глупаци”"}
{"url": "http://www.bnews.bg/article/242370-shok_v_bolnitsata_anesteziolog_ticha_s_pistolet_po_koridorite_i_plashi_personala", "text": "\n Анестезиолог вилня с пистолет в столичната болница „Св. Екатерина”, пише „Телеграф”, позовавайки се на шокирани пациенти, станали свидетели на случката. Малко след 11 часа е подаден сигнал в полицията, че д-р Вилхем Чолаков тича по коридорите и заплашва медицинските сестри. „Всички жени сте ку*ви”, крещял той, насочвайки оръжието към персонала. \r\n\r\n Лекарят бил видимо неадекватен и колегите му се уплашили, затова позвънили на 112. Полицаите пристигали на място и установили, че газовият пищов бил без патрони. Те арестували лекаря и го откарали в Центъра за психично здраве. От СДВР потвърдиха за инцидента. Близки на д-р Чолаков разказват, че той е много добър и интелигентен човек. Имал уважението на колегите си. преди година обаче се развел и малко след това се смахнал. Започнал да говори, че италианската мафия го гони. Страхувал се да излиза от дома си и никъде не ходел пеша. \r\nАнестезиологът е регистриран в психиатрията и според документите е установено биполярно разстройство. Той редовно приемал лекарства си, което го държало в кондиция. Понякога обаче започвал да говори несвързани неща и да се държи неадекватно.   Такова е и поведението му в социалните мрежи. Във фейсбук профила си д-р Вилхем Чолаков има десетки несвързани публикации, много италиански песни и постове, от които става ясно, че е върл фен на ПФК „Левски”. На 12 май анестезиологът е публикувал на стената си следното „И така за последно, тук преча на всички, завиждат ми. Татко ми го каза отдавна – тук са завистници и селяни. \r\n\r\n Взеха ни живота, но временно. Отвсякъде ме изгониха, ограбиха ме, но отивам в Рим. Там ме чакат. И в майка Сицилия. Баста. Чао. Тутти”. Запознати разказаха,ч е неотдавна д-р Вилхем Чолаков започнал нова връзка. Именно разочарование от жена отключило необузданото му поведение в понеделник, когато по време на дежурството той превъртял. \r\n  \r\n \n\t\t\t\t\t\t", "date": "2018.05.22", "title": "ШОК в болницата: Анестезиолог тича с пистолет по коридорите и плаши персонала!"}
{"url": "http://www.bnews.bg/article/242354-angelkova_malko_izvan_zakona_podhvana_kampinguvashtite", "text": "\n  Това заяви министърът на туризма Николина Ангелкова по bTV. \r\n\r\n \"Не знам защо тези, които къмпингуват смятат, че са извън закона и не трябва да бъдат проверявани. Да, и това лято ще има проверки. Не знам защо едни хора мислят, че могат да къмпингуват и да не бъдат обезпокоявани. Те са граждани на тази държава и трябва да бъдат проверявани както всички други\", отсече министърът на туризма. \r\n\r\n Тези, които къмпингуват \"свободно\" по плажовете не искат да има регулация. \r\n\r\n \"В момента по регулацията, която съществува, къмпингът едва ли не трябва да има разрешение за хотел. На пясъка е абсолютно забранено, но в гората до него е нерегулирано.   Важно е да се намери този баланс и да бъде регулирано\", категорична бе тя. \r\n\r\n По темата с \"Корал\", където природозащитници се опасяват, че частен инвеститор ще заграби плажа и прилежащата му територия, тя посочи, че е нужно изготвянето на общ устройствен план, но \"когато се стартира такава процедура се слага каруцата пред коня, започват едни спорове, на които не им е мястото на този етап\". \r\n\r\n Относно хотелите, които се строят на пясъка по българското Черноморие, Ангелкова обясни, че за някои има конкретни съдебни решения още от времето на приватизацията.  \r\n \n\t\t\t\t\t\t", "date": "2018.05.22", "title": "Ангелкова малко извън закона подхвана къмпингуващите"}
{"url": "http://www.bnews.bg/article/242333-dzhordzh_kluni_tantsuval_s_megan_i_keyt_na_vechernoto_parti", "text": "\n 57-годишният секссимвол се вихрил на дансинга с булката Меган Маркъл, а след това и с Катрин. Само няколко часа след венчавката, Хари бил принуден да се раздели със съпругата си, за да може тя да потанцува с холивудската звезда. Това се е случило на късния прием по случай сватбата. \r\n\r\n Клуни е танцувал с и херцогинята на Кембридж във Фрогмор, където бе обявен приемът на принц Чарлз. Но не всички, които са били поканени от актьора на танц, приели поканата му. Когато анонсирал Фърги, тя му отказала, но всъщност всичко било на шега за забавление на останалите гости. \r\n\r\n Преди това двойката декларирала любовта си пред близки и приятели с кратки речи. Хари казал на прителите си: \"Вие сте хората, които ме направиха самия мен в живота на Хари, който, както знаете, е гръбнакът на принц Хари. И сега ще го предам на значително по-добрата си половинка...\"Своята емоционална реч пък Меган завършила с думите: \"Намерих своя принц.\" \r\n\r\n Тя също така благодарила на кралските особи за приема, както и на най-близките си приятели за подкрепата през последните няколко седмици. Двойката избрала хита на Уитни Хюстън \"I Wanna Dance With Somebody\" за първия си танц. \r\n \n\t\t\t\t\t\t", "date": "2018.05.22", "title": "Джордж Клуни танцувал с Меган и Кейт на вечерното парти"}
{"url": "http://www.bnews.bg/article/242352-protestarite_vav_voyna_pomezhdu_si_bobi_sandov_ti_si_izmekyar", "text": "\n Жесток скандал се разигра след обявения трагичен край на алпиниста Боян Петров сред протестърите. Арена стана стената във фейсбук профила на блогъра и виден протестър Манол Глишев. \r\n\r\n \"Ей сега има и Макрон, и Меркел, и протестиращи превозвачи в София. Зелените правилно решават да правят концерт по повод застрояването на Пирин в същия момент. Браво. Само обаче - хайде тоя път да не се излагат, а да си свършат работата сами, да са организирани, да не се оправдават. Нека да са писали до чужди и наши медии. Нека на концерта да не слушат само музика, а и да говорят. И то не само за Пирин, а и за плажа Болата. И за Кресненското дефиле. И за Странджа. И за Иракли, дето всъщност НЕ го защитиха досега. И за Корал. И за свободното къмпингуване, което всъщност НЕ е забранено в закона - а и да бъде, то тогава самият закон трябва да предизвика отделни протести. Пък и за предстоящия АЕЦ \"Белене\", дето е китайски, ама мирише на съветски. И е адски опасен проект. И горенето на отпадъци в София, което ще напълни онкологията с живи мъртъвци заради белодробния рак. \r\n\r\n Още нещо: онзи мазен измекяр Боби Сандов да не си прави PR на гърба на покойния Боян Петров, защото това е отвратително. Не се става евродепутат с газене по пресни гробове.\" \r\n\r\n Публикуваме тази кавга, за да се разбере какво представлява и каква лексика използват от протестърско-зеления кръг, който е приобщен към новата формация \"Демократична България\". И най-вече да се види капацитета на бъдещия кандидат за евродепутат Борислав Сандов от \"Демократична България\" на Христо Иванов-Бойкикев и Атанас Атанасов. \r\n\r\n Хората написали приложените постове са \"младата нова вълна\", която презентират политиците от новото обединение и които се очаква да са бъдещето на политическата формация \"Демократична България\", съобщи ПИК. \r\n \n\t\t\t\t\t\t", "date": "2018.05.22", "title": "Протестърите във война помежду си: Боби Сандов, ти си измекяр!"}
{"url": "http://www.bnews.bg/article/242356-fandakova_sofiya_e_nay_mrasnata_stolitsa_v_evropa", "text": "\n София е на 26-о място от 28 европейски столици по чистота - според усещането на населението в тези градове. Това показват данни от анализ на \"Евростат\", посветен на \"Зелената седмица в ЕС\", цитиран от БТА.  \r\n\r\n Само гражданите на Рим и Братислава са по-недоволни от чистотата в градовете си, показват данните. Една 9 на сто от римляните и 28 на сто от жителите на столицата на Словакия отговарят с \"много доволни\" и \"доволни\", когато им се зададе въпросът за състоянието на града, в който живеят. За София процентът на \"доволните\" е 30% - тоест почти всеки трети софиянец оценява по-скоро положително чистотата в столицата. \r\n\r\n От тези 30 на сто обаче едва 4% отговарят категорично с \"много доволен\", показват данните на \"Евростат\". 42 процента са по-скоро \"недоволни\", а 28 процента са \"много недоволни\" от чистотата на София. \r\n\r\n \"Евростат\" оценява равнището на удоволетвореност от чистотата в общо 109 европейски града. Първенец е едноименната столица на Люксембург - 95% одобрение за околната среда в града. На чисто според собственото си усещане живеят и 90% от гражданите на австрийската столица Виена, следвани от жителите на Любляна (Словения) - 88%, на Рига (Латвия) - 81%, Хелзинки (Финландия) - 80%, Вилнюс, Талин и Загреб (съответно столици на Литва, Естония и Хърватия) - по около 75 на сто и т.н.  \r\n\r\n В \"мръсната\" категория редом с Рим, Братислава и София са румънската столица Букурещ (37% от населението е с усещане на чистота), следвана от столиците Мадрид, Атина, Берлин, Брюксел и Париж. \r\n\r\n Сред другите градове в класацията, които не са столици, на челни места по чистота са два града в Латвия, испанският Овиедо и отново Люксембург. \r\nИнформацията за тези данни е базирана на показатели за проучване на възприятията, изготвени от Европейската комисия, отчита Евростат. \r\n\r\n По данни на Столичната община \"недоволните\" от чистота софиянци не са съразмерно на недоволството си склонни да участват в доброволни акции по почистване. Едва около 13 000 столичани, или около 1% от жителите на София, са се включили в кампанията за пролетното почистване, когато са засадени 5400 дръвчета, събрани са над 6200 тона отпадъци, премахнати са 66 нерегламентирани сметища и т.н., съобщава още БТА. \r\n  \r\n \n\t\t\t\t\t\t", "date": "2018.05.22", "title": "Фандъкова, София е най-мръсната столица в Европа!"}
{"url": "http://www.bnews.bg/article/242331-brizhit_makron_v_izmamna_shema_s_kozmetika", "text": "\n Брижит Макрон е истинска модна икона. Безупречният ѝ стил и начинът, по който „носи годините си“, са вдъхновение за много жени. Това, за съжаление, не останало незабелязано и от производител на неизвестна марка козметика. От фирмата използвали без разрешение образа на госпожа Макрон като рекламно лице на крема си против бръчки. Освен това създали поредица фалшиви сайтове, които изглеждали точно като утвърдени френски медии. \r\n\r\n В тях били публикувани интервюта, в които уж мадам Макрон разказва колко е доволна от продукта, как подмладена и разхубавена се чувства и как всички трябвало да опитат въпросния крем. На изкусно направената измама се хванали десетки хора, които поръчали въпросния продукт. Всичко обаче излязло наяве, когато съпругата на френския президент започнала да получава писма с въпроси за крема. „Нямам нищо общо с тази компания и не съм се съгласявала да използват лицето ми за каквото и да е“, беше краткият коментар на Брижит. Сега със случая се заемат адвокатите. \r\n \n\t\t\t\t\t\t", "date": "2018.05.22", "title": "Брижит Макрон в измамна схема с козметика"}
{"url": "http://www.bnews.bg/article/242332-dvegodishniyat_sin_na_blago_georgiev_govori_3_ezika", "text": "\n Елай, по-малкият син на бившия футболист Благой Георгиев, още няма две годинки, но вече говори на 3 езика.  \r\n\r\n Това призна баща му в светското предаване на ПИК TV \"Жълтите новини\", на което гостува в събота. \"По това време децата са най-сладки и искаш да си ги гушкаш постоянно, но за жалост не мога да бъда постоянно с него. Това малко ме натъжава, но така се случи и няма какво да направим\", сподели Георгиев. Той се чува по телефона всеки ден със сина си, който остана да живее в Москва при майка си Есмер. \r\n\r\n \"Говорим си на английски, на руски, на българския, един малък полиглот е. Това е много хубаво, от малък да знаеш няколко езика\", горд е футболистът. \r\nПрез юли Елай ще навърши 2 годинки, като рожденият ден ще бъде в Москва. \r\n \n\t\t\t\t\t\t", "date": "2018.05.22", "title": "Двегодишният син на Благо Георгиев говори 3 езика "}
{"url": "http://www.bnews.bg/article/242349-borisov_besen_na_kat_imal_10_neplateni_globi", "text": "\n С 10 неплатени акта се е оказал премиерът Бойко Борисов според информационната система на КАТ. Това е станало ясно на оперативно заседание на Министерския съвет, на което вътрешният министър Валентин Радев е представил справка колко държавни служители и кои ведомства дължат пари за пътни глоби, съобщи \"24 часа\". \r\n\r\n Справката е представена, след като през април Борисов поиска да научи от министрите си имената на всички държавни служители, които имат неплатени глоби заради пътни нарушения. Тогава обаче от министерствата отговорили, че такива няма. \r\n\r\n В справката, представена на оперативното заседание на правителството, фигурирали отдавна закрити министерства като това на бедствията и авариите, което не съществува от 2009 г., и Министерството на инвестиционното проектиране, което бе закрито през 2014 г. \r\n\r\n Актовете на Борисов, както и тези на ведомствата всъщност се дължат на грешки в системите на КАТ, станало ясно на оперативното заседание на министрите. \r\n\r\n На името на министър-председателя, който от години не шофира собствен автомобил, били записани актове на служебни коли на Министерския съвет. Те обаче са регистрирани на името на Министерския съвет, а не на това на премиера. \r\n\r\n Вбесен от големия брой неплатени глоби, Бойко Борисов поискал веднага отговори защо се е случило това. Главните секретари на министерствата обаче представили платежни, че са платили в срок всички глоби. Тогава станало ясно, че системата на КАТ с години не отчита платените по банков път актове. \r\n\r\n Грешката в системата не отчитала както преводите от фирми или държавни ведомства, така и от граждани. Вътрешният министър пък бил натоварен със задачата да реши проблема, но все още не било докладвано какво ще бъде направено. Тази ситуация със сигурност поне веднъж показа на премиера какво се случва всеки ден на обикновения гражданин и с какви усилия и трудности се сблъсква. \r\n \n\t\t\t\t\t\t", "date": "2018.05.22", "title": "Борисов бесен на КАТ: Имал 10 неплатени глоби!"}
{"url": "http://www.bnews.bg/article/242347-nyama_kray_loshoto_vreme_dnes_ochakvame", "text": "\n През нощта над по-голямата част от страната облачността бе значителна, а до полунощ имаше превалявания с гръмотевици. Днес преди обяд ще е предимно слънчево, но след обяд и до полунощ, главно в Западна България, отново ще се развива купеста и купесто-дъждовна облачност. Това съобщи Боряна Маркова, дежурен синоптик в Националния институт по метеорология и хидрология (НИМХ) към Българската академия на науките (БАН), цитирана от Фокус. На места ще има краткотрайни валежи от дъжд с гръмотевици и ще има условия за градушки. Ще духа слаб до умерен вятър от изток-североизток. Максималните температури ще са между 23° и 28°. \r\n\r\n По Черноморието преди обяд на места ще е с ниска облачност, която бързо ще се разкъса и ще се установи предимно слънчево време. Ще духа слаб до умерен вятър от север-североизток. Максималните температури ще са 18°-21°. Температурата на морската вода е 18°-23°. Вълнението на морето ще бъде около 2 бала. \r\n\r\n В планините ще се развива купеста и купесто-дъждовна облачност. На много места, главно в следобедните часове ще има краткотрайни валежи, с гръмотевици, като по-значителни ще са в масивите от Западна България. Ще духа слаб до умерен предимно южен вятър. Максималната температура на височина 1200 метра ще е около 15°, на 2000 метра – около 8°. Атмосферното налягане e и ще се задържи по-високо от средното за май. \r\n  \r\n \n\t\t\t\t\t\t", "date": "2018.05.22", "title": "Няма край лошото време, днес очакваме..."}
{"url": "http://www.bnews.bg/article/242348-vladimir_putin_posreshta_rumen_radev_v_sochi", "text": "\n Президентът Румен Радев, който е на двудневно работно посещение в Русия, ще се срещне днес с президента Владимир Путин в Сочи. Това ще бъде първата официална среща на двамата президенти. \r\n\r\n Радев ще бъде посрещнат от Путин в резиденцията на руския държавен глава \"Бочаров ручей\". Двамата президенти ще имат среща, след което ще ръководят пленарните разговори на двете делегации. По-късно те ще направят съвместни изявления за медиите. \r\n\r\n Очаква се сред темите на срещата да бъдат перспективите за развитие на двустранните отношения в сферите на икономиката, енергетиката, образованието и културата, както и актуални въпроси на международната сигурност. \r\n\r\n Припомняме, че вчера българският държавен глава разговаря с руския премиер Дмитрий Медведев в Москва. \r\n\r\n , каза след срещата Радев. Държавният глава заяви, че днешната среща е пробив, защото е първата на най-високо равнище след продължително прекъсване. \r\n \n\t\t\t\t\t\t", "date": "2018.05.22", "title": "Владимир Путин посреща Румен Радев в Сочи"}
{"url": "http://www.bnews.bg/article/242351-sadiya_spasi_bistrishkite_tigri_ot_izpadane_s_feyk_duzpa_video", "text": "\n Скандално съдийско решение на Станислав Тодоров спаси (макар и временно засега) „Витоша” (Бистрица) от отпадане от Първа лига и прати във Втора „Пирин”. Ако трябва да сме съвсем точни, това е и първа победа на чужд терен за абсурдния тим на Витоша от село Бистрица и втора в първенството. \r\n\r\n В Благоевград „Пирин” загуби с 1:2 и с общ резултат 2:2, но повече вкарани голове на чужд терен „Витоша” отива на бараж с втория от Втора лига – „Локомотив” (Сф).  \r\nКак се развиха събитията: в 60-та минута „Витоша” поведе с 1:0 чрез Радко Мутафчийски и само 180 секунди по-късно дойде скандалното решение на съдията Тодоров. Тогава Григор Долапчиев реализира за 2:0, но той бе в явна засада, която бе маркирана от страничния рефер. Затова и футболистите на „Пирин” спряха да играят, само че Тодоров не зачете отсъждането на помощника си и призна гола на Долапчиев, който също за малко спря да играе, установил, че е в засада, но впоследствие бързо се ориентира по знака на съдията играта да продължи...„Пирин” успя само да стигне до 1:2 с гол на Костадин Ничев и така изпадна. \r\n\r\n Цялата абсурдна ситуация постявя един въпрос: игри от черното тото ли оставиха тима на Коце Лаптопа в играта за А група? \r\nСлед мача полицаи едва спасиха съдийската бригада от разгневените фенове на благоевградския отбор. \r\n\r\n \r\n\r\n   \r\n \n\t\t\t\t\t\t", "date": "2018.05.22", "title": "Съдия спаси Бистришките тигри от изпадане с фейк дузпа (ВИДЕО)"}
{"url": "http://www.bnews.bg/article/242350-stranna_rabota_slatinska_reka_teche_v_sinyo_obshtinari_slepi_i_gluhi", "text": "\n За пореден път Слатинската река в София потече оцветена вчера, сигнализира зрител на bTV. „Видях през оградата супер ярко синя вода, първоначално си помислих, че е промишлен канал”, разказа Борис Боев. \r\n\r\n Той направил 7-8 неуспешни опита да подаде сигнал в отдел „Води”, на спешния телефон 112 му съобщили, че са приели информацията му, но той решил да се свърже и с медиите. Снимките му предизвикали коментари и в социалната мрежа: „В рамките на деня доста приятели и непознати хора казаха, че това си е практика”. \r\n\r\n По спомени на негови близки през последните 15-20 години Слатинската река многократно е ставала червена, синя или зелена. „Става като приказката за златната река, намерихме прототипа, но имам усещането, че това никак не е смешно”, коментира мъжът. \r\n\r\n „Трудно се установява оцветяването, тъй като водата тече и то си заминава”, отбеляза кметът на Район „Слатина” Наталия Стоянова. По думите й вчера Звеното за аварийна помощ и превенция на СО заедно с представител на РИОСВ е взело проби и състоянието на водата е било установено като добро. \r\n\r\n Михаил Георгиев от инспекцията посочи, че вероятно става въпрос за незаконно заустване. \r\n\r\n На този етап обаче не е ясно кой е източникът. В района има цехове. \r\n \n\t\t\t\t\t\t", "date": "2018.05.22", "title": "Странна работа -  Слатинска река тече в синьо, общинари - слепи и глухи"}
{"url": "http://www.bnews.bg/article/242357-ruski_senator_gruba_greshka_na_balgariya_da_se_otkazhe_ot_yuzhen_potok", "text": "\n Руският сенатор Алексей Пушков заяви, че отказът на България през 2014 г. от \"Южен поток\" е бил грешка, съобщи РИА Новости. \r\n  \r\n„Отказът на България от \"Южен поток\" беше много груба грешка. Турция веднага се възползва от шанса си, а Федерална република Германия строи „Северен поток-2“. Добър урок за София“, написа Пушков в Туитър. \r\n  \r\nАгенцията припомня, че президентът Румен Радев, който е на посещение в Русия, в интервю за вестник \"Комерсант\" казва, че България се нуждае от преки доставки на руски газ през Черно море и че такъв проект може да бъде наречен \"Български поток\". \r\n\r\n РИА Новости цитира по този повод и мнението на политолога Александър Сафонов, според когото на България ѝ е повлиял примерът на Турция, имайки предвид \"Турски поток\". \r\n  \r\nРеализацията на руско-турския проект дава възможност да се решава как ще се доставят енергоресурси в Европа, смята политологът. \r\n  \r\n\"Ако те минат през България или ако България поне частично получава ресурси през турска територия, това ще е много изгодно за София\", каза Сафонов пред радио \"Спутник\". \r\n \n\t\t\t\t\t\t", "date": "2018.05.22", "title": "Руски сенатор: Груба грешка на България да се откаже от Южен поток!"}
{"url": "http://www.bnews.bg/article/242355-spravedlivo_osadiha_arhiepiskop_prikrival_seksualno_nasilie_nad_detsa", "text": "\n Австралийски католически архиепископ бе признат за виновен по обвинение в прикриване на сексуално насилие над деца през 70-те години. \r\n\r\n Филип Уилсън, архиепископ на Аделаида, стана най-високопоставеният обвиняем и осъден представител на Католическата църква в света. \r\n\r\n Той е прикрил свещеник педофил от Нови Южен Уелс, който е насилвал момчета. \r\n\r\n По време на процеса Уилсън отричаше жертвите да са му споделили за насилието. \r\n\r\n В изявление, публикувано от църквата в сряда, Уилсън пише, че е \"очевидно разочарован\" от присъдата и ще обмисли възможността да я обжалва. \r\n\r\n Миналия месец Уилсън заяви пред съда в Нюкасъл, че не е имал информация за действията на свещеник Джеймс Флетчър, когато е бил помощник-свещеник в Мейтленд (на 130 км северно от Сидни). \r\n\r\n Флетчер беше осъден за сексуално насилие над девет деца през 2004 г. и почина в затвора през 2006 г. \r\n\r\n Една от жертвите - Питър Крейг, споделя подробности за насилието от Уилсън, извършено през 1976 г. Друг потърпевш споделя, че е бил насилен в изповедалнята, когато е бил 11-годишен. Попаднал там, защото Уилсън го обвинил в лъжа и за наказание трябвало да повтори 10 пъти \"Аве Мария\". \r\n\r\n Адвокатите на Уилсън се опитали безуспешно да предизвикат прекратяване на делото на четири различни основания, след като 67-годишният им клиент бил диагностициран с болестта на Алцхаймер. \r\n\r\n Присъдата му ще бъде произнесена през юни. Максималното наказание е две години затвор. \r\n \n\t\t\t\t\t\t", "date": "2018.05.22", "title": "Справедливо: Осъдиха архиепископ, прикривал сексуално насилие над деца"}
{"url": "http://www.bnews.bg/article/242369-palen_sram_i_podigravka_s_detsata_mon_dade_greshna_zadacha_v_maturata_po_balgarski_ezik_i_literatura_na_zrelostnitsite", "text": "\n Взрив от гняв и възмущение породи една от задачите на теста от матурата по български език и литература за зрелостниците. Неправилно членуване в изречение е посочено като верен отговор от авторите на теста на МОН на вчерашната матура за зрелостниците. Примерът \"Убедително написаното мотивационно писмо на младия и амбициозен кандидат впечатли КОМИСИЯ\" взриви социалната мрежа с неестественото си звучене и липсата на членуване на съществителното \"комисия\", което българският език изисква. Същият отговор \"б\" обаче е посочен като верен от МОН. Той обаче е грешен граматически, от което следва, че в цялата задача няма нито един верен отговор и съответно дванайсетокласниците са подведени от съставителите на изпитните задачи. Това би трябвало да доведе до незачитане на точките от тази задача, както и да са отговаряли на нея абитуриентите.  Родители са подгрели и телефона на службата за езикови справки към Института по български език на БАН, съобщава Канал 3. \r\n\r\n Филолозите са категорични, че посоченото за вярно изречение звучи неестествено заради употребената нечленувана форма и е съвсем нормално да приемем, че се възприема за неграматично. \"Оттук следва, че във всички изречения на въпросната задача №7 има допусната граматична грешка и няма нито едно, което да отговаря на условието\", коментираха още специалистите от БАН. \r\n\r\n Според тях е възможно да става въпрос за техническа грешка, но от МОН са тези, които ще обяснят. Според филолозите е твърде пресилено сега да си измисляме разни доводи, че въпросното съществително \"комисия\" в изречението не е грешка, защото езиковият усет подсказва точно обратното. Грамотни хора, филолози, журналисти и родители вече реагираха във Фейсбук с призиви да се понесе отговорност за гаврата с децата ни, а изпитът да се анулира. \r\n\r\n В службата \"Езикови справки и консултации\" вече са получили родителски сигнали и за евентуални грешки в теста за 7 клас, но примерите се проверяват, поради което не пожелаха да конкретизират за коя задача става въпрос. Попитани защо МОН не се възползва от услугите на най-големите капацитети по български език в такива важни случаи, като съставянето на тестове за матури, от БАН обясниха, че вероятно заради условието за конфиденциалност при съставянето на изпитните задачи. \r\n\r\n А покрай примера от съседната подточка в същата задача от теста: \"По Искърско дефиле, което е с дължина около 100 км, са разположени множество интересни обекти\", където се изисква ИскърскоТО дефиле да бъде членувано, езиковедите напомниха, че е правилно да кажем и да напишем: \"МинистерскиЯТ съвет се събра\", \"Законът влиза в пленарнаТА зала\". Масово обаче от устата на депутати и журналисти чуваме \"отивам на Министерски съвет\" или \"влиза в пленарна зала\". Сред най-масовите грешки са използваните в ежедневието грешни изрази като \"на рецепция\", \"на каса\", които изискват категорично членуване.  \r\n  \r\n \n\t\t\t\t\t\t", "date": "2018.05.22", "title": "Пълен срам и подигравка с децата: МОН даде грешна задача в матурата по български език и литература на зрелостниците!"}
{"url": "http://www.bnews.bg/article/242353-spasitelyat_kiril_petkov_nedovolni_sme_che_ne_mozhahme_da_namerim_boyan", "text": "\n Шиша Пангма е много страшен терен. Връщайки се в България нашите планини ми изглеждат като градини. Това заяви Кирил Петков, който заедно с баща си Петко Петков, участва в спасителната операция за алпиниста Боян Петров в Хималаите. \r\n\r\n \"Баща ми, който има дългогодишен опит в спасителни операции по цял свят, ми каза, че тръгва за Непал, защото получават различна информация. Беше изтеглил 30 хил. долара и тръгна за Китай. Реших, че ще го придружа. Китайският посланик много помагаше. Посрещна ни с усмивка и получихме безплатни визи\", разказа Петков пред bTV. \r\n\r\n \"Хеликоптери на Китай никога не бяха летели през границата с Китай. Това беше прецедент. Нашите институции също много помагаха. Министър Екатерина Захариева лично беше на телефона, както и Румяна Бъчварова. Всички говорихме тази вечер. Проведохме над 50 разговора\", обясни той. \r\n\r\n Петков разкри, че разрешението за полет на хеликоптерите е било за височина до 6700 метра. \r\n\r\n \"Пилотите сами решиха да се качат до 3-ия лагер на 7400 метра. Там кислородът спира. Пълнят ти се дробовете и не влиза кислород. Без аклиматизация не може, а когато се отворят двата прозореца, а ние летяхме с отворени, за да видим всеки пиксел, спира кислородът. Баща ми е бил в много мисии и е свикнал. За мен беше за първи път. Усещането е, че има липса на кислород. Усещаш как ти се доспива. Там всяка една малка грешка ти коства живота\", категоричен е Кирил Петков. \r\n\r\n \"Това поле е като минирано. Изглежда като полянка засипана със сняг, а отдолу има цепнатини по 20 м. Ние се убедихме, че Боян го няма на повърхността, но няма как да знаем къде е пропаднал. Огледахме с хеликоптерите много внимателно под скалите, гледахме на всички места, на които може да е попаднал. Направихме снимка на местностите и беше огледана пиксел по пиксел. После китайската група обходи местата. Хеликоптерът пък прелетя над самия връх - на 8100 метра височина\", обясни още той. \r\n\r\n \"Недоволни сме, че не можахме да го намерим. На две неща много ни харесаха - накрая командирът на Китай каза - да знаете, че от днес нататък между Китай и Непал няма граници що се отнася до спасяването на човешки живот. Направихме една възможност за всички алпинисти, които имат нужда от  \r\n\r\n помощ, двете страни да се координират\", посочи Кирил Петков. \r\n\r\n По думите му, Китай са изпратили едни от най-добрите си катерачи, а непалски шерп е изкачил Шиша Пангма и от двете страни, което е уникално. Петков подчерта, че цялата операция е струвала 65 000 долара, но нито долар от тях не е платен с държавни пари. \r\n\r\n \"Групите рапортуваха и ходеха, а ние с хеликоптера гледахме и координирахме нещата с институциите. Търсенето на Боян показа, че българската администрация, както и непалската и китайската, могат да бъдат абсолютно ефективни в такива моменти. Непал поискаха 200 хил. долара, но ние договорихме 50 хил., ако изпратят хеликоптер и 150 хил., ако го намерят жив. Китай го направиха безплатно. Нито стотинка не е била използвана от българската държава. Парите бяха дадени от приятели на Боян и дарителската сметка, която приятелката му Радослава Ненова направи\", каза още Петков. \r\n \n\t\t\t\t\t\t", "date": "2018.05.22", "title": "Спасителят Кирил Петков: Недоволни сме, че не можахме да намерим Боян!"}
{"url": "http://www.bnews.bg/article/242360-prokuraturata_zalichava_4_partii_ot_politicheskata_stsena_zashtoto", "text": "\n Четири партии губят регистрациите си заради неподадени отчети в Сметната палата. Това стана ясно от думите на шефа на ведомството Цветан Цветков. „Тези партии за втора поредна година не са подали годишни финансови отчети. \r\n\r\n При това положение законът предвижда ние да сезираме прокуратура и тя да предприеме действия за заличаването на тези партии. Те ще бъдат заличени от Регистъра на политическите партии. Става въпрос за „Български земеделски съюз”, „Народняшка земеделска партия Никола Петков”, „Гражданска сила” и „Национално-патриотично обединение”, обясни той пред Нова телевизия. \r\n\r\n  25 от общо над 130 регистрирани партии се оказва, че не са подали финансовите отчети. „Броят на партиите е над 160 като голям процент от тях не водят активна политическа дейност, което предполага, че нямат приходи, нито разходи. Тези 25 партии, които не са си подали годишния финансов отчет ще бъдат глобени като размера на глобата е от 5000 до 10 000 лева”, добави председателят на Сметната палата Цветан Цветков. \r\n  \r\n \n\t\t\t\t\t\t", "date": "2018.05.22", "title": "Прокуратурата заличава 4 партии от политическата сцена, защото..."}
{"url": "http://www.bnews.bg/article/242368-blink_prevarna_mis_balgariya_veronika_stefanova_v_printsesa", "text": "\n След еуфория по сватбата на Мегън Маркъл с принц Хари, и то най-вече заради роклята на булката, родната дизайнерка Радослава Лазарова показа, че нейната колекция от булчински облекла по нищо не отстъпва на кралската визия. \r\n\r\n Лице на модния бранд Blink отново е Мис България Вероника Стефанова, която съчетава в себе си детската непринуденост с изящна женственост и аристократизъм. А през обектива на Ивомир Пешев виждаме една наистина класна и приказна фотосесия, достойна за корица на Вог. \r\n\r\n „Разбира се, че искам да се видя като булка, коя жена не го иска, даже скоро очаквам предложение“ – каза закачливо Вероника Стефанова, след 10-часовите снимки в Ботаническата градина. \r\n\r\n Класическо бяло, екрю, пепел от роза, телезно златно са цветовете, на които дамите, решили да стават булки, могат да заложат. А силуетите са два – изчистен и много пищен, с ръчни бродерии, вградени камъни Сваровски и много цветя – основната тенденция на този сезон. \r\n\r\n \r\n \n\t\t\t\t\t\t", "date": "2018.05.22", "title": "Blink превърна Мис България Вероника Стефанова в принцеса"}
