{"url": "http://www.bnews.bg/article/263392-tsveta_karayancheva_schupi_klyuchitsa_pri_katastrofa", "text": "\n Председателката на парламента Цвета Караянчева е пострадала при катастрофа днес, съобщи бТВ. \r\n\r\n Колата на НСО, в която тя се е возила, се блъснала с друг автомобил. Според очевидци, става дума за жена, която е направила опит да освободи пътя за кортежа на Караянчева, но е навлязла в банкета, загубила е контрол на колата и се е сблъскала с колата на председателката на парламента. \r\n\r\n Инцидентът е станал около 10,30 ч сутринта на пътя Шумен-Силистра, близо до Хитрино. \r\n\r\n Караянчева е със счупена ключица и е откарана с хеликоптер към софийска болница. \r\n\r\n Общо трима души са закарани в болница за преглед. \r\n \n\t\t\t\t\t\t", "date": "2019.09.15", "title": "Цвета Караянчева счупи ключица при катастрофа"}
{"url": "http://www.bnews.bg/article/263393-kradlivata_ivancheva_i_provaleniyat_hristo_ivanov_pravyat_koalitsiya_prokopiev_i_vasilev", "text": "\n\r\nОсъдената на 20 години строг тъмничен затвор за тежка корупция Десислава Иванчева изплува отново след като се покри след скандалните звукозаписи. Сега Иванчева явно окопитена от ступора иска коалиция с партията на олигарха Иво Прокопиев ДБ за местните избори. Нищо чудно и да се съберат, защото стана ясно от скандалните чатове, че Иванчева и Христо Иванов имат общ спонсор - подсъдимия банкер Цветан Василев, който се крие от правосъдието в Белград. Иванчева, Прокопиев и Василев имат общ враг в лицето на прокуратурата, защото са подсъдими за тежка корупция, ограбване и пране на пари. Нова коалиция спокойно може да бъде кръстена “Бъдещи затворници”.\r\n\r\n Поканили сме Демократична България за коалиционно споразумение за районни кметове в София на предстоящите местни избори. Нашите анализи показват, че ако издигнем общи кандидатури, имаме огромни шансове поне за 11 балотажа и почти сигурно избрани районни кметове.  \r\n\r\n Това съобщи Десислава Иванчева, независим кандидат за кмет на столицата. При отделни кандидатури ще стигнем до едва 3-4 балотажа, обяснява тя.  \r\n\r\n На изборите за районни кметове, ако не спечелят ДБ, ще спечелят ГЕРБ или БСП. Нямам никакво намерение да бъда \"погълната\" от ДБ, още повече, че не съм съгласна с доста неща, които се случват там, обяснява Иванчева.  \r\n\r\n От думите й става ясно, че ще прави собствена партия и иска коалиране с Демократична България само за районни кметове.  \r\n\r\n За общински съветници няма да се коалираме, както и за кмет на София, самата аз съм кандидат, пише още Иванчева.  \r\n\r\nЕто какво коментира Георги Дренчев в личният си фейсбук профил по темата:  \r\n\r\n\r\n\r\nДва пъти го прочетох и онемях от това нахалство. Прокуратурата направи звезда от тази посредственост.  \n\t\t\t\t\t\t", "date": "2019.09.15", "title": "Крадливата Иванчева и проваленият Христо Иванов правят коалиция \"Прокопиев и Василев\""}
{"url": "http://www.bnews.bg/article/263391-zhurnalistat_dimitar_bayraktarov_izrigna_tezi_koito_promeniha_konstitutsiyata_sega_organizirat_protesti_sreshtu_sobstvenite_si_promeni", "text": "\n Би Нюз- Г-н Байрактаров, как ще коментирате организираните протести срещу избора на главен прокурор? \r\n\r\n Д.Б.- Като огромно лицемерие и заблуда на обществото! \r\n\r\n Б.Н.- Защо? \r\n\r\n Д.Б.- Защото тези, които организират тези протести на практика протестират срещу собствените си промени на Конституцията, а присъдружните им медии и някои техни журналисти удобно наливат масло в огъня. \r\n\r\n Б.Н.- Дайте малко повече разяснения ако обичате!? \r\n\r\n Д.Б.- В 43-то Народно Събрание Реформаторите инициираха така наречената съдебна реформа, която започваше с промени на глава шеста в Конституцията. Точно тези хора разделиха Висшия съдебен съвет на две колегии- прокурорска и съдийска и вмениха на всяка от тези колегии да прави съответните предложения. Тоест съдийската колегия днес не може да прави предложение за главен прокурор! Излиза, че въпросните организатори или инициатори на протест срещу избор на главен прокурор сега протестират срещу собствената си промяна в Конституцията! \r\n\r\n Б.Н.-  Но това изглежда шизофренично! \r\n\r\n Д.Б.- Нещата не спират до тук обаче! Същите тези така наречени реформатори сътвориха и най-голямата вреда при избор на главен прокурор. Те просто премахнаха действащия до 2015 година чл. 131 от Конституцията, който предвиждаше изборът на главен прокурор да се извършва с тайно гласуване! Сега същите тези хора подстрекават гражданското общество да протестира срещу техните безумия, но за виновници се сочат други!  \r\n\r\n Б.Н.- От всичко, което казахте излиза, че така наречените реформатори просто искат новия главен прокурор на България да бъде техен човек? \r\n\r\n Д.Б.- Ами май точно така се оказва и дали кандидата се казва Димитър Байрактаров, Иван Гешев или някой друг, щом не е техен човек, разбирайте послушен те ще протестират и ще търсят всички възможни средства, за да успеят. \r\n\r\n Б.Н.- Може ли да се счита, че ситуацията с колежката Силвия Великова бе използвана с такава цел? \r\n\r\n Д.Б.- Имам сериозни подозрения, че е точно така, но най-ужасното е, че един журналист даде възможност да бъде опозорена една медия като БНР, която сме считали за остров на свободното слово, но се оказа, че инакомислещи като мен сме просто обикновени ГЛАВАНАЦИ, а другите са УМНИ И КРАСИВИ! \r\n\r\n   \r\n\r\n   \r\n \n\t\t\t\t\t\t", "date": "2019.09.15", "title": "Журналистът Димитър Байрактаров изригна! Тези, които промениха Конституцията, сега организират протести срещу собствените си промени!"}
{"url": "http://www.bnews.bg/article/263397-preslava_otpraznuva_parviya_rozhden_den_na_dashterya_si", "text": "\n Попфолк дивата Преслава събра близки и приятели на първия рожден ден на дъщеричката си Паола. Балони и Мини Маус бяха сред основните акценти на партито, на което присъства и сестрата на изпълнителката на „Изтрезняваш ли“ - Ивелина Колева. \r\n\r\n Цялото семейство бе заложило на белия цвят в тоалетите си за рождения ден. \r\n\r\n Измина се година,от както се появи на този свят и направи за нас този ден най-красивият от годината! \r\n\r\n Мислех да се разгърна много в пожелания, но намокрих телефона от вълнение. Искаме само да си ни жива и здрава, да озаряваш дома ни с усмивката и смеха си! Обичаме те безкрайно много, наша малка Палечке!“, написа звездата по повод първия рожден ден на Паола, на който присъства и колежката й – Анелия. \r\n\r\n Междувременно преди дни Преслава пусна на пазара и последния си албум „Да гори в любов“. Датата на излизането му – 9 септември, бе избрана от феновете на певицата. \r\n \n\t\t\t\t\t\t", "date": "2019.09.15", "title": "Преслава отпразнува първия рожден ден на дъщеря си"}
{"url": "http://www.bnews.bg/article/263394-razkritie_vizhte_zhenite_machkali_charshafite_na_bosa_na_vis_2_georgi_iliev", "text": "\n За жените, минали през леглото на боса на ВИС-2 Георги Илиев се носят легенди, пише Марица. \r\n\r\n Чаровният мъж със спорно име омаял не една и две красавици. Дали е така, малко хора могат да докажат. Слуховете обаче вкарват в чаршафите на боса Дарина Павлова, която се забавлявала с Илиев, докато мъжът й воювал с него и това било публична тайна в подземния свят. \r\n\r\n Злите езици говорят, че Дарина дори забременяла, но се отказала да ражда от благоприличие. Тя била толкова доволна от преживяванията си с Главния, че навсякъде разказвала за невероятната му потентност. \r\n\r\n Чалга певицата Кати пък му била официална любовница през далечната 1999 г., след като изкара единствения си хит \"Пеперуда\". Слуховете твърдят, че Георги Илиев пробвал и Анелия, преди да й стане кум на сватбата с Коко Динев. Глория пък била толкова силно влюбена в Илиев, че зарязала мъжа си Илия Загоров и направила куп подобрения по себе си. \r\n \r\n  \r\n \n\t\t\t\t\t\t", "date": "2019.09.15", "title": "РАЗКРИТИЕ! Вижте жените, мачкали чаршафите на боса на ВИС-2 Георги Илиев"}
{"url": "http://www.bnews.bg/article/263387-kakvo_vreme_ni_ochakva_dnes", "text": "\n През нощта над страната времето остана предимно ясно. Минималните температури сутринта ще са от 12°-15° по поречието на Дунав и Източна България, където ще духа до умерен североизточен вятър до 6°-10° в югозападните котловинни райони от страната. \r\n\r\n Днес ще преобладава слънчево време. В Централна и Източна България ще духа слаб до умерен вятър от изток-североизток. Дневните температури слабо се понижат и максималните в страната ще са предимно между 24° и 29°, прогнозират за днешната септемврийска неделя от НИМХ. \r\n\r\n В планините ще бъде предимно слънчево. Ще духа умерен вятър от север-североизток. Максималната температура на височина 1200 метра ще е около 17°, на 2000 метра около 11°. \r\n\r\n По Черноморието ще бъде предимно слънчево. Ще духа умерен вятър от изток-североизток. Дневните температури ще се понижат и максималните ще са между 23° и 25°, близки до температурата на морската вода. Вълнението на морето ще бъде 2-3 бала. \r\n \n\t\t\t\t\t\t", "date": "2019.09.15", "title": "Какво време ни очаква днес?"}
{"url": "http://www.bnews.bg/article/263390-barekov_silviya_velikova_veche_e_dlazhnitsa_na_borisov_da_pokazhe_fishovete_ot_zaplatite_i_honorarite_si_na_darzhavnata_yasla", "text": "\n По повод на спасението на \"редника\" на умните и красивите демократи Силвия Великова, Николай Бареков коментира пред ПИК: \r\n\r\n \"След днешните протести пред БНР в защита на Силвия Великова на \"умните и красивите\", чиято работа е да реват на ревера на Бойко Борисов и да лапат тлъсти заплати от държавните медии или от медии, които се издържат от подсъдими за корупция или за неплащане на данъци олигарси, имам няколко въпроса към тях. \r\n\r\n Къде бяха \"умните и красивите\", когато журналистът от БНР Петър Волгин изпадна в сходна ситуация на тази на Силвия Великова заради това, че има различно мнение? \r\n\r\n Къде бяха \"умните и красивите\" когато на журналистката Ива Николова й бе забранено да си върши работата в централата на БСП и от месеци не я допускат там? \r\n\r\n Къде бяха \"умните и красивите\" за това, че Димитър Байрактаров от две години е изгонен от парламента заради бившите си колеги патриоти и доскоро всемогъщия Цветан Цветанов? \r\n\r\n Защо сега Силвия Великова подскача, при положение че очевидно в нарушение на трудовия си договор, докато е в отпуск, води пропаганда по националното радио и използва националния ефир, за да подкрепя и да рекламира протести срещу номинирания за главен прокурор Иван Гешев? \r\n\r\n Питам \"умните и красивите\" - това не е ли текст от Наказателния кодекс, който инкриминира такова престъпление като \"търговия с влияние\"? \r\n\r\n Аз съм слушател на \"Хоризонт\". Силвия Великова манипулира и не отразява обективно, а точно прави точно обратното на журналистиката - рекламира в националния ефир протести, за които има твърдения, че са платени. \r\n\r\n Силвия Великова така ли защитава обективната журналистика и безплатно ли го прави? \r\n\r\n Как се чувства сега Силвия Великова, когато вече е задължена за услугата на премиера Бойко Борисов, който се намеси, за да я върне на държавната ясла? \r\n\r\n \"Умната и красивата\" журналистика се прави от тунеядци, които или са на държавна ясла, или разчитат на щедрите грантове в техните медии. \r\n\r\n Нищо общо с пазарната икономика! \r\n\r\n Нивото на журналистика на Силвия Великова е нивото на пропагандната вестникарска агитация от времето на \"Работническо дело\" и \"Отечествен фронт\", чиито главен редактор беше Генчо Бъчваров - баща на гуруто на \"умните и красивите\" Румяна Бъчварова. \r\n\r\n Призовавам Силвия Великова да покаже фишовете си за заплатите и хонорарите, които взема от националното радио.\" \r\n \n\t\t\t\t\t\t", "date": "2019.09.15", "title": "БАРЕКОВ: Силвия Великова вече е длъжница на Борисов! Да покаже фишовете от заплатите и хонорарите си на държавната ясла"}
{"url": "http://www.bnews.bg/article/263389-golyama_tragediya_balgarski_hudozhnik_pochina_v_zverska_katastrofa_s_taksi", "text": "\n Почина 75-годишният клиент на катастрофиралото такси край Кочериново. Иван Панайотов е издъхнал в столичната клиника \"Пирогов\", съобщава ИНФОМРЕЖА. Заради влошаване на здравословното му състояние той беше транспортиран от благоевградската болница в \"Пирогов\". \r\n\r\n Иван Панайотов е художник и резбар. Именно той е дарил иконата Шеша Небесна на църквата в Бароково преди около 12 години. Панайотов получи тежка травма след катастрофата край Кочериново, която възникна на 11-и септември между таксиметров автомобил и мерцедес. \r\n\r\n Припомняме, че 75-годишният мъж беше с вътрешен кръвоизлив, счупен таз и ребра. Наложило се е медиците да му извадят далака. 57-годишният водач на таксито също е транспортиран за столицата. Той е настанен в Клиниката по остра дихателна недостатъчност и интензивно лечение към Александровска болница. \r\n \r\n  \r\n \n\t\t\t\t\t\t", "date": "2019.09.15", "title": "Голяма трагедия! Български художник почина в зверска катастрофа с такси"}
{"url": "http://www.bnews.bg/article/263388-kodeks_za_chinovnitsi_shte_ostanat_li_namrashtenite_sluzhiteli_v_istoriyata", "text": "\n Тази есен предстоят промени не само в местната власт, но и в отношението на чиновниците към нас. В Министерския съвет е изработен проект на Кодекс за поведение на служителите в държавната администрация. \r\n\r\n По него са работили екипите на двамата вицепремиери Томислав Дончев и Екатерина Захариева и основната разлика, която очакваме да усетим, е готовността на чиновниците да бъдат на наше разположение и да ни отделят колкото време ни е необходимо. \r\n\r\n „Кодекс за поведение има откакто има Закон за държавния служител. През 2000 година и през 2004 година бяха приети текстове, които задължават държавните служители да имат любезно отношение и да помагат на гражданите”. Това заяви Снежана Димитрова - заместник-председател на Професионалното обединение на държавните служители (ПОДС). \r\n\r\n „Това, че се появява нов кодекс означава, че има развитие. В световен мащаб настъпват много промени и това предполага и промени в нормите, които изискват държавните служители да изпълняват онова, което обществото очаква от тях”, каза още тя. \r\n\r\n Според нея обаче, за да има реална промяна е необходимо да се провеждат и обучения на служителите. \r\n\r\n „Механизмът на този кодекс не е такъв, че той самият да съдържа санкции. Санкциите са в закона. Този кодекс представлява общите условия, на които трябва да отговарят държавните служители. Към тях се наслагват техните задължения по длъжностните характеристики. Те описват какво трябва и какво не трябва да прави един служител”, коментира Красимир Божанов - директор „Модернизация на администрацията\" в Министерския съвет. \r\n\r\n „Събирателното от тези два елемента дава основание при нарушение да се налага дисциплинарна отговорност”, каза още той. \r\n \n\t\t\t\t\t\t", "date": "2019.09.15", "title": "КОДЕКС ЗА ЧИНОВНИЦИ: Ще останат ли намръщените служители в историята?\r\n"}
{"url": "http://www.bnews.bg/article/263385-zhena_zagina_pri_eksploziya_na_benzinostantsiya_v_dobrich", "text": "\n Жена загина, а друга е пострадала при експлозия в Добрич вчера, предаде БНР. \r\n\r\n Пострадалите жени са били откарани към спешното отделение в Добрич. Подробности за състоянието им не бяха обявени. \r\n\r\n Инцидентът е станал около 20 ч. на бензиностанция, съобщи директорът на пожарната в града комисар Дарин Димитров. \r\n\r\n По предварителни данни е избухнала метанова бутилка на автомобил по време на зареждане. \r\n\r\n Бензиностанцията е била с прекъснато електрозахранване. \r\n\r\n Взривилият се автомобил е почти напълно унищожен. \r\n\r\n По последна информация едната от пострадалите жени е починала в болницата. \r\n \n\t\t\t\t\t\t", "date": "2019.09.15", "title": "Жена загина при експлозия на бензиностанция в Добрич\r\n"}
{"url": "http://www.bnews.bg/article/263396-helikopter_i_100_choveka_gasyat_8_dekara_pozhar_v_rila", "text": "\n Хеликоптер и 100 човека на ръка гасят втори ден пожарът, който възникна край Сухото езеро в Рила. На място са огнеборци, служители на НП „Рила“, на ЮЗДП, планински спасители и доброволци. „Първоначално огънят е обхванал площ от 1 декар, но впоследствие се разрасна. В момента в пламъци са между 8-10 декара“, обяви говорителят на ОДМВР – Кюстендил, Катя Табачка. \r\n\r\n Горят сухи треви и храсти, клек, както и бял бор и мура. В потушаването на пламъците се включи и хеликоптер МИ-17 – единственият, който е останал за гасене на горски пожари в България. \r\n\r\n „От 9.45 часа в неделя сутринта до 11 часа са направени общо 4 облитания над района. Пожарът е локализиран, надяваме се на успеем да го потушим до края на деня“, обявиха от огнеборци от мястото на инцидента. \r\n\r\n До района на пожара се отива само пеш по туристическа пътека за около два часа. Гасенето е предимно ръчно, правят се ивици с лопати, за да не се разпространи огъня в иглолистната гора обяви и директорът на РДПБЗН, комисар Светослав Георгиев, който ръководи екипите. \r\n\r\n Езерото пък оправдава името си, тъй като по това време на годината в него няма и капка вода. Пресъхнало е и единственото дере на около 20 минути преди Сухото езеро. \r\n\r\n „Създаден е изнесен щаб за координация на действията, който се намира на Кирилова поляна. Той се ръководи от началника на районната противопожарна служба в Рила – Стефан Тафтаджийски. Продължават облитанията с хеликоптер“, допълни още Катя Табачка. \r\n\r\n Пожарът край Сухото езеро възникна в събота сутринта около 10 часа. Сигналът е подаден от турист, който слизал от хижа „Рибни езера\" към Рилския манастир. Най-вероятно инцидентът е предизвикан от туристи, които са нощували в района на езерото и са палили огън. \r\n \n\t\t\t\t\t\t", "date": "2019.09.15", "title": "Хеликоптер и 100 човека гасят 8 декара пожар в Рила\r\n"}
{"url": "http://www.bnews.bg/article/263386-maya_manolova_shte_prevrashta_sofiya_v_eksperiment_mechta_no_ne_znae_kakvo_tochno_iskat_horata", "text": "\n В дълго и пространно интервю в фалиралата БНТ кандидат кметицата на София Мая Манолова включи машината на красивите приказки и мечтите. За несъстоятелните приказки на Манолова знаят мнозина, а стотици хиляди са усетили ударите от нейните действия. Стотиците хиляди жертви на Частните съдебни изпълнители са всъщност жертви на Мая Манолова, тъй като именно тя въвежда чл.417 от ГПК чрез който банки и монополисти започват да мачкат обикновените граждани! Да, същите тези граждани, които сега уж Мая Манолова защитава от същите Частни съдебни изпълнители, банки и монополисти. Вероятно много хора са забравили кой е престъпника Ванко-1 със сигурност са забравили, че този престъпник бе тикнат в затвора, тъй като принуждаваше млади момичета да проституират, тоест да бъдат проститутки. Е, Мая Манолова се погрижи за този престъпник отново да е на свобода като внесе поправка за НК наречена Ванко-1, тоест поправка специално за престъпника, който да бъде освободен, но така Манолова разбира грижата за гражданите, която вероятно е подобаващо стимулирана. Към днешна дата много хора са забравили, че точно Мая Манолова бе тази, която яростно защитаваше Истанбулската конвенция и правата на гейове, лесбийки и всякакви подобни, които можете да видите на предстоящите гей паради, които Манолова защитава и ще навира в очите на децата ни. Към днешна дата много хора протестират срещу стратегията за децата, която предвижда отнемането на децата от родителите им, но колко от тези загрижени родители знаят, че именно Манолова и подготвяше най-мръснишкия начин за отнемане на децата им. Запомнете този израз- ПЪТЯ КЪМ АДА Е ОСЕЯН С ДОБРИ НАМЕРЕНИЯ! За начина чрез който Манолова се готвеше да бъдат отнети децата на хиляди родители ще отделим допълнителна статия, тъй считаме, че тази мерзост трябва много подробно да се обясни. И дано вече сте разбрали, че мечтите на Манолова съсипват стотици хиляди човешки съдби!  \r\n \n\t\t\t\t\t\t", "date": "2019.09.15", "title": "Мая Манолова ще превръща София в експеримент \"Мечта\", но не знае какво точно искат хората! "}
{"url": "http://www.bnews.bg/article/263395-yuristi_razkriha_podrobnosti_za_zverskata_kasapnitsa_s_mestan_i_umryaloto_bebe_edzhrin", "text": "\n Автотехническата експертиза за тежката катастрофа с участието на Лютви Местан, при която загина 6-месечно бебе, може да се забави и година. Това пише 24rodopi.com, позовавайки се на водещи юристи в региона. \r\n\r\n Вече изминаха 5 месеца от постановяването на съдебната поръчка в досъдебната фаза на производството. Срокът на разследването пък бе за втори път удължен с два месеца именно заради забавянето на вещите лица. Автотехническата експертиза се прави в Пловдив, като е ангажиран един от най-добрите специалисти в България. \r\n\r\n Припомняме, че на този етап единственият обвиняем по случая, при който загина 6-месечно бебе, е Лютви Местан. Произшествието стана на 14 април 2019 година на разклона край село Загорско при опит на Лютви Местан да се включи с автомобила си в главния международен път Кърджали-Маказа-Комотини. Местан се връщал от село Слънчоглед и пътувал за Момчилград. Последвал сблъсък с „БМВ“, движещо се от Кърджали по посока ГКПП „Маказа“. При жестокото меле „БВМ“-то излетя от главния път и падна на над 100 метра в близкото дере. При инцидента загина 6-месечната Еджрин, която пътувала със семейството си за Кирковско. Пострадаха 9-годишното братче на бебето и родителите му. \r\n\r\n Лютви Местан се размина само с изкълчена китка.  Часове след инцидента лидерът на ДОСТ беше задържан от полицията и му беше повдигнато обвинение за причиняване на смърт по непредпазливост. На два пъти прокуратурата отнемаше шофьорската му книжка, но тя му бе върната от съда. Все още се чака и изготвяне на съдебната автотехническа експертиза за катастрофата преди година на кръстовището на кърджалийското село Глухар. При нея загина 52-годишна жена. Автомобилът на родопчанката бе блъснат от превозното средство на друг водач. Инцидентът стана на един от най-опасните участъци по пътя за „Маказа“. \r\n \r\n  \r\n \n\t\t\t\t\t\t", "date": "2019.09.15", "title": "Юристи разкриха подробности за зверската касапница с Местан и умрялото бебе Еджрин\r\n"}
