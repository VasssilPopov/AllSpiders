{"url": "http://www.bnews.bg/article/264093-sadat_reshava_dali_da_ostavi_v_aresta_kmeta_na_nesebar", "text": "\n Апелативният спецсъд решава дали да остави в ареста кмета на Несебър Николай Димитров. Той беше преизбран още на първия тур и прекара изборите зад решетките по обвинение за купуване на гласове. Според прокуратурата начело на групата стоял именно Димитров. \r\n\r\n Другите четирима кандидати за общински съветници в региона, както и един претендент за градоначалник на „Свети Влас” били членове в престъпното сдружение. Защитата на петимата обвиняеми беше категорична - няма доказателства за вината им.  \r\n \n\t\t\t\t\t\t", "date": "2019.10.31", "title": "Съдът решава дали да остави в ареста кмета на Несебър"}
{"url": "http://www.bnews.bg/article/264094-pochna_se_na_musala_vali_snyag", "text": "\n Мусала се събуди със снежна пелерина. Най-високият връх на Балканския полуостров напомни, че ноември чука на вратата с пухкава бяла глазура. Температурата на върха е около -2 градуса, като метеоролози предупреждават, че валежи от сняг се очакват в планините над 1800 метра надморска височина. \r\n\r\n В по-ниските части днешният и утрешният ден ще бъде белязан от валежи. Ще духа до умерен вятър от запад – северозапад, който привечер ще се ориентира от изток, югоизток и ще се усили. Максималната температура на височина 1200 метра ще е около 5°, на 2000 метра – около 0°. В равнините и низините днес времето ще бъде облачно и дъждовно. По-значителни ще са валежите в Източна България и крайните югозападни райони. Ще духа умерен североизточен вятър и с него ще продължи да нахлува студен въздух. \r\n\r\n Към 14 часа температурите ще бъдат предимно между 5° и 10°, в София около 9°, а Пловдив до 12°, предават от НИМХ. Атмосферното налягане е малко по-високо от средното за месеца и през деня още малко ще се повиши. \r\n \n\t\t\t\t\t\t", "date": "2019.10.31", "title": "ПОЧНА СЕ! На Мусала вали сняг"}
{"url": "http://www.bnews.bg/article/264098-skandalno_vmro_klekna_na_gerb_podkrepi_fandakova_za_balotazha", "text": "\n След провала на кандидата си Англел Джамбазки и три дни преди балотажа за кмет в София ВМРО клекна на ГЕРБ и агитира малкото останали свои симпатизанти и членове да подкрепят дългогодишния кмет Йорданка Фандъкова, която е кандидат на местна коалиция ГЕРБ (СДС). \r\n \n\t\t\t\t\t\t", "date": "2019.10.31", "title": "СКАНДАЛНО! ВМРО клекна на ГЕРБ! Подкрепи Фандъкова за балотажа! "}
{"url": "http://www.bnews.bg/article/264097-zov_za_pomosht_onkobolno_momche_se_nuzhdae_ot_sredstva_za_lechenie", "text": "\n Димитър има сарком на Юинг и се нуждае от вашата помощ \r\n\r\n На Димитров ден, един Димитър има нужда от помощ. Той е само на 20, но изключително агресивно онкологично заболюване преобръща живота му. За щастие, лекарите дават надежда за пълно излекуване. За лечението му обаче се налага спешно събиране на средства. \r\n\r\n Животът му в момента е по-различен от този на останалите мъже на неговата възраст. „След спортна травма ми се получи нещо като образувание. От началото имах само болки, но не им обръщах голямо внимание, след това се засилиха”, разказа Димитър Щилиянов. \r\n \r\nЕдва тогава мъжът решава да посети лекар. „Установи се, че имам злокачествено образувание, което впоследствие се оказа тумор”, каза още той. \r\n \r\nМладият мъж е насочен към университетската болница „Свети Георги” в Пловдив. Претърпява сложна операция, при която лекарите отстраняват тумора. Установяват, че това е най-коварният злокачествен рак на костите – сарком на Юинг. След назначена химиотерапия Димитър е вкаран в ремисия. Тази година обаче болестта се завръща с рецидив в гръбначния стълб. \r\n \r\n„Шокът е невероятно голям. Синът ми да се разболее от рак, това е най-големият кошмар на една майка”, заяви майката на Димитър - Станимира Славова. \r\n \r\nДимитър претърпява нова операция, последвана от химиотерапия и рехабилитация. Лекарите в Пловдив имат готовност да започнат нова \"таргетна\" терапия. Това е лечение с хипертермия в Австрия, за която специалистите дават около 80% шанс за пълното излекуване на Димитър. \r\n \r\n„Колегата в Австрия е изключително добре подготвен за тази терапия и я провежда рутинно при много голям брой пациенти с изключително добра успеваемост. Струва около 50 000 евро и може да бъде започнато възможно най-скоро, когато бъдат осигурени средствата”, каза лекуващият лекар д-р Неофит Спасов. \r\n \r\nЛечението на Димитър в чужбина не се покрива от Здравната каса, а семейството му не разполага с тези средства. Затова ще разчита на милосърдието на хората, но въпреки трудния момент, младият мъж вярва, че ще оздравее и не спира да се усмихва, дори и в инвалидната си количка. \r\n \r\n„Нещата не стоят много добре засега. Общото ми състояние не е много добро, но гледам да бъда позитивен и да продължавам напред”, каза още Димитър. \r\n\r\n Ако желаете да помогнете на младия мъж, може да го направите по следните начини: \r\n \r\nДарителска сметка: \r\n\r\n Димитър Щилиянов Щилиянов \r\nIBAN BG55UNCR70001523640936 \r\nBIC UNCRBGSF \r\n\r\n Можете  да му помогнете и чрез helpkarma.com \r\n \n\t\t\t\t\t\t", "date": "2019.10.31", "title": "ЗОВ ЗА ПОМОЩ: Онкоболно момче се нуждае от средства за лечение"}
{"url": "http://www.bnews.bg/article/264101-kongresat_na_sasht_zapochna_protsedura_po_impiychmant_sreshtu_tramp", "text": "\n Депутатите в долната камара на Конгреса гласуваха за официалния старт на процедурата по импийчмънт на президента на САЩ Доналд Тръмп, съобщи NOVA. \r\n \r\nТова не е същинският вот за свалянето на Тръмп от поста, но беше важна първа крачка, за да се разбере дали депутатите имат достатъчно гласове за старт на целия процес. \r\n\r\n Днес конгресмените гласуваха как ще протече от процедурна гледна точка разследването на поведението на Тръмп. Той е обвиняван, че е притискал президента на Украйна да разследва семейството на политическия му опонент Джо Байдън. \r\n \r\nГласуването беше спечелено от демократите с 232 на 196 гласа. \r\n\r\n Президентът Доналд Тръмп реагира почти мигновено след вота на Камара на представителите, с който се дава зелена светлина на разследването за импийчмънт. Той нарече хода \"Най-големият лов на вещици в американската история!\" \r\n \n\t\t\t\t\t\t", "date": "2019.10.31", "title": "Конгресът на САЩ започна процедура по импийчмънт срещу Тръмп "}
{"url": "http://www.bnews.bg/article/264092-bomba_zhurnalistat_dimitar_bayraktarov_izvadi_na_svetlo_finansovi_shemi_na_tarikatite_boris_gergin_i_drugi_opredelyashti_se_za_spasiteli_na_sofiya", "text": "\n Днес Би Нюз се натъкна на интересна публикация от журналиста Димитър Байрактаров, от която става ясно, че Байрактаров е направил скандални разкрития за финансови схеми на тарикатите от \"Спаси София\". В дискусията се е включил Гергин Борисов, на който журналиста отговаря по този начин: \r\n\r\n \"Гергин Борисов, повярвайте, доста добре съм се запознал, не само със съдържанието на сайта, но и с документите на Фондация \"Спаси България\". Бях впечатлен от документ, чрез който Вие, които претендирате за прозрачно управление си раздавате парите на дарителите. Например на Вас са изплатени 15300 лева без ДДС за \"изготвяне на дизайн за изработване на стандарт за визуална информация за пътниците в софийския метрополитен\". Интересно кой, как и въз основа на какви критерии реши, че именно Вие сте този който трябва да получи парите на дарителите? Никъде не видях да е обявен конкурс от фондацията? Бих искал да ми покажете как са вложени тези пари? Представете си, че аз бих могъл да бъда един от тези дарители? А и тези средства са обществени, а не на 4 лица? Чрез отговорът ми на Вашия коментар Ви каня да се срещнем с Вас и настоятелството на Фондация \"Спаси България\" утре (01.11.2019 г.) в удобен за настоятелството час. На този e-mail: otupor@abv.bg можем да уточним часа и мястото за среща.\" От отговорът на Димитър Байрактаров се разбира, че тарикатите си раздават парите на нищо подозиращите дарители за дейности, които никой не е видял къде са извършени и не е обявен конкурс за избор на изпълнител. Интересното е, че след този отговор Гергин Борисов рязко е замлъкнал. Вижте сами цялата дискусия във Фейсбук: \r\n\r\n \r\n\r\n   \r\n \n\t\t\t\t\t\t", "date": "2019.10.31", "title": "Бомба! Журналистът Димитър Байрактаров извади на светло финансови схеми на тарикатите Борис, Гергин и други, определящи се за спасители на София!"}
{"url": "http://www.bnews.bg/article/264096-skandal_spasi_sofiya_lagali_grazhdanite_che_sabirat_pari_za_proekti_no_se_okazva_che_s_parite_sa_finansirali_predizbornata_si_kampaniya_dokument", "text": "\n Оплетен в обяснения пред журналиста Димитър Байрактаров Гергин Димитров изстреля уникално признание за злоупотреба с доверие и финансови средства на гражданите! Вижте какво е признанието му: \r\n \n\t\t\t\t\t\t", "date": "2019.10.31", "title": "Скандал! Спаси София лъгали гражданите, че събират пари за проекти, но се оказва, че с парите са финансирали предизборната си кампания!-документ"}
{"url": "http://www.bnews.bg/article/264100-chervenata_maya_priklyuchi_psihodesnite_i_vkara_prezidenta_radev_v_blatoto", "text": "\n Изпадналата в шизофренна еуфория кандидатка на БСП за столицата успя да ликвидира с един удар псевдодясното. \r\n\r\n То се роди през 2013 от протеста срещу модела КОЙ, а сега наполовина подкрепи червената Мая, която се хвалеше навремето лично по студиата, че е предложила Делян Пеевски за шеф на ДАНС. Същата сега се събуди боркиня срещу Гешев, който ужким бил човекът на Пеевски в прокуратурата. \r\n\r\n Заради вклиняването на червената фурия в техните редици псевдодесните либерали се разцепиха и изпокараха. На практика Мая успя да раздели и останалите последни 100 човека на пост на Орлов мост. За капак майчето вкара в блатото и президента Радев. Той самият предпочете държавнически да не се произнася с указа си за Гешев до приключване на балотажите, за да не взима страна в партийните боричкания. \r\n\r\n Изпаднала в предизборна маниакалност и отчаяние да я припознаят настроените “Анти - Гешев” шепа капиталци Манолова вкара и държавния глава в плитките си схеми като го призова да върне избора на Гешев от ВСС. \r\n\r\n Лудостта на червената адвокатка, слава Богу, ще свърши в неделя като си види написаната загуба и спре да тероризира гражданите с истерията си на всяка цена да бъде на държавната ясла като “кмет на столицата”. И понеже днес е Хелуин направо да си го кажем: Мая Манолова ще свърши като другата червена политическа вещица Татяна Дончева - като адвокат на поредния мафиот, попаднал под ударите на закона. Та нали именно двете написаха преди години поправката “Ванко-1”, която обслужва всички пандизчии с доказани присъди. \r\n\r\n \r\n \n\t\t\t\t\t\t", "date": "2019.10.31", "title": "Червената Мая приключи психодесните и вкара президента Радев в блатото"}
{"url": "http://www.bnews.bg/article/264087-100_aktivnost_90_godishna_baba_glasuva_kato_edinstven_zhitel", "text": "\n Най-упоритият избирател у нас се оказа 90-годишна баба в кюстендилското село Цървендол, която е и негов единствен жител. Благодарение на ентусиазма на Верка Велинова, населеното място може да се похвали с рекордната 100 процентова избирателна активност. За да пусне бюлетината, възрастната жена е отишла до съседното село, предаде БНТ. \r\n\r\n Въпреки възрастта си тя е пропътувала 5 километра до изборната секция, за да гласува на местните избори. \r\n\r\n Баба Верка не помни колко пъти е гласувала. Хвали се, че преди години била дори председател на секционна комисия. \r\n\r\n Да даде гласа си обаче за нея е сериозно изпитание, защото секцията се намирала на няколко километра от къщата и, а транспорт няма. \r\n\r\n В неделя баба Верка няма да гласува, защото Кюстендил вече има избран кмет - Петър Паунов. \r\n \n\t\t\t\t\t\t", "date": "2019.10.31", "title": "100% активност: 90-годишна баба гласува като единствен жител"}
{"url": "http://www.bnews.bg/article/264086-noemvri_idva_sas_siromashko_lyato_tragva_si_sas_snyag", "text": "\n През първото десетдневие на ноември температурите ще бъдат по-високи от обичайните. Това съобщи синоптикът Красимир Стоев от Националния институт по метеорология и хидрология, цитиран от Фокус. \r\n\r\n В началото на месеца Слънцето в София изгрява в 7 ч. и 00 мин. и залязва в 17 ч. и 20 мин. Продължителността на деня е 10 ч. и 20 мин. В края на месеца Слънцето изгрява в 7 ч. и 35 мин. и залязва в 16 ч. и 55 мин. Продължителността на деня е 9 ч. и 20 мин. \r\n\r\n Фазите на Луната през месеца са: 4.11 — първа четвърт, 12.11 — пълнолуние, 19.11 – последна четвърт и 26.11 — новолуние. \r\n\r\n Ноември е преходен месец между есента и зимата. Нощното изстиване на земната повърхност е значително и броят на дните с облачно и мъгливо време се увеличава. Намаляват спокойните есенни дни. Динамиката на атмосферните процеси се увеличава. Арктичният въздух по-често достига до Балканския полуостров и не рядко вали сняг. В същото време при топли средиземноморски нахлувания температурите са достигали до 27-30˚. Периодите със слънчево и топло време през ноември са наречени „циганско (сиромашко) лято”. \r\n\r\n Тази година през ноември се очаква средната месечна температура да бъде около нормата, която за Северна България и Горнотракийската низина е между 5 и 8°, за високите полета – между 3 и 5°, по Черноморието и долината на р. Струма – между 8 и 10°, в планинските райони — от минус 5 до 3°. \r\n\r\n Месечната сума на валежите ще бъде около и над нормата, като повече ще са валежите през втората половина от месеца. Месечната норма на валежите за по-голямата част от страната е между 40 и 70 л/кв.м, в южните и планинските райони – между 60 и 90 л/кв.м. \r\n\r\n Най-ниските температури през месеца ще бъдат между минус 8 и минус 3°, по-високи по Черноморието, а най-високите - между 20 и 25° и ще се реализират през първото десетдневие. \r\n\r\n През ноември се очаква динамиката на атмосферните процеси над Балканския полуостров да е повишена и времето в нашата страна ще е често динамично. \r\n\r\n Въпреки значителното застудяване в началото на месеца през първото десетдневие температурите ще бъдат по-високи от обичайните. Слаби валежи от дъжд ще има в началото и в края на периода. \r\n\r\n През първата половина от второто десетдневие ще е все още сравнително топло и без валежи. През втората половина от периода температурите значително ще се понижат, ще има и валежи, на места значителни. В края на десетдневието в Предбалкана и по високите полета дъждът ще преминава в сняг. \r\n\r\n През третото десетдневие ще преобладава облачно и мъгливо време. Често ще има и валежи. В началото на периода ще настъпи относително повишение на температурите. Отново застудяване се очаква в края на месеца, когато дъждът по високите полета и в Северна България ще преминава в сняг. \r\n \n\t\t\t\t\t\t", "date": "2019.10.31", "title": "Ноември идва със сиромашко лято, тръгва си със сняг"}
{"url": "http://www.bnews.bg/article/264088-alfa_risarch_se_popravi_sled_izborite_veche_dava_10_prednina_na_fandakova_na_balotazha", "text": "\n Настоящият кмет на София Йорданка Фандъкова запазва преднината си пред опонента си Мая Манолова в навечерието на балотажа на местните избори. Това показват данни на представително проучване на „Алфа Рисърч” сред 800 гласоподаватели, което е поръчано и финансирано от Би Ти Ви. \r\n\r\n Към момента 38,4% от анкетираните заявяват, че със сигурност ще гласуват, а 17% се колебаят. Сред сигурните гласоподаватели 83,3% са избрали своя фаворит. \r\n\r\n 55,3 на сто от решилите, че ще гласуват ще изберат Йорданка Фандъкова, а 44,7 на сто - Мая Манолова. За сравнение, при 100% обработени протоколи от първия тур, разликата между двете беше 8,58%, докато сега е 10,6%. \r\n\r\n На балотажа най-силна се очертава да е „партията” на негласуващите – 44,6% от абсолютно всички анкетирани въобще не мислят да отидат до урните. Настоящото изследване е проведено в периода 28 – 30 октомври 2019г. от \"Алфа Рисърч\".  \r\n\r\n Изследването е проведено сред 800 пълнолетни жители на гр. София с право да гласуват в местните избори. Използвана е стратифицирана двустепенна извадка с квота по основните социално-демографски признаци. Информацията е събрана чрез пряко стандартизирано интервю по домовете на анкетираните лица. Поръчано и финансирано е от Би Ти Ви. \r\n\r\n   \r\n \n\t\t\t\t\t\t", "date": "2019.10.31", "title": " „Алфа Рисърч” се поправи след изборите! Вече дава 10% преднина на Фандъкова на балотажа "}
{"url": "http://www.bnews.bg/article/264085-bilyana_dudova_otpadna_ot_svetovnoto_parvenstvo_po_borba", "text": "\n Биляна Дудова отпадна още в квалификациите на категория до 59 кг. от Световното първенство по борба до 23 години в Будапеща, Унгария. \r\n\r\n Трикратната европейска шампионка за жени в три различни категории загуби с 3:4 точки от китайката Ки Жанг, която отпадна в следващата фаза и така не успя да изтегли Дудова в битките за бронза. \r\n\r\n Световното първенство е своебразно завръщане на тепиха на 22-годишната Биляна Дудова, която в края на март направи опит за самоубийство. \r\n\r\n Другата ни представителка в днешния ден на шампионата - Фатме Мандева, загуби на 1/4-финалите в категория до 50 кг, но има шанс да продължи. \r\n\r\n Петата на световно и европейско при девойките направи отличен старт, побеждавайки с технически туш полякинята Анна Крол, но след на свой ред допусна тежка загуба от китайката Зикяй Фен. Ако азиатката запише успех на полуфиналите, то тя ще изтегли Мандева в репешажите за бронза, предаде \"Новспорт\". \r\n \n\t\t\t\t\t\t", "date": "2019.10.31", "title": "Биляна Дудова отпадна от Световното първенство по борба"}
{"url": "http://www.bnews.bg/article/264091-d_r_polina_panyova_predstavya_nay_noviya_hit_v_oblastta_na_neoperativnata_plastika_plastichen_masazh_s_lifting", "text": "\n Д-р Полина Паньова представя най-новия хит в областта на неоперативната пластика -  пластичен масаж с лифтинг \r\n\r\n   \r\n\r\n Доктор Полина Паньова се завърна от Англия, където бе част от гостите на престижния форум CCR Expo. Събитието събра в Лондон лекари и пластични хирурзи от цял свят. Като един от най-добрите специалисти в областта на  естетичната медицина у нас д-р Паньова, заедно с колегите си се включи в интензивното обучение и живи демонстрации в сферата на последните новости в естетичната медицина. \r\n\r\n Красивата лекарка получи сертификат, който й дава право да  прилага всички нови методики в тази област. Като представител на Skin Professional Dead Sea Cosmetic за България и Европа и водещ специалист  в областта на естетичната медицина, д-р Паньова вече провежда поредица от курсове, обучения и семинари, на които представя пред лекари, козметици и пластични хирурзи,  най-новият хит в областта на неоперативната пластика, а именно пластичен масаж с лифтинг и моделиращи авторски техники по европейски и световни тенденции, както и  всички техники свързани с проблемната кожа. \r\n\r\n Освен това д-р Паньова  има приемни часове за консултации или индивидуално обучение по всички теми от света на хармонията и красотата. \r\n\r\n Желаещите да се запишат могат да го направят в офисите на Skin Professional в София и Варна и на телефони:  +359 2 4444 217 +359/ 88 544 4421 +359 52 788 888. Местата са ограничени. \r\n\r\n През февруари в България с лекции и семинар ще гостува и Д-р Аш Лабиб, световен лидер в областта на неоперативната ринопластика и представител на Skin Professional Dead Sea Cosmetic за цял свят.   \r\n\r\n Д- р Полина Паньова е доктор по дерматология, ендокринология и специалист по контурна пластика. От месец тя е главният лекар на „Skin Professional Bulgaria“ за България и Европа. У нас фирмата има филиали в София и Варна, но в САЩ  и Израел се радва на изключителна популярност от 12 години. \r\n\r\n Д-р Полина Паньова има впечатляваща професионална биография. Завършила е медицина с медал и пълно отличие Виницкия национален медицински университет „Николай Пирогов“ в Украйна. Завършва клинична ординатура, ендокринология и специализира дерматология. Специализирала е пластична хирургия всяко лято, в продължение на пет години, в Никозия Кипър. \r\n\r\n   \r\n\r\n Около името на Полина Паньова се заговори и през лятото на 2019г., когато тя грабна титлата „Мисис Трансконтинентал“ в престижия  международен конкурс, който се проведе в Атланта, щата Джорджия. \r\n\r\n Красивата лекарка не се явява на конкурс за красота за първи път. Миналата година тя печели „Мисис България Трансконтинентал“. \r\n \n\t\t\t\t\t\t", "date": "2019.10.31", "title": "Д-р Полина Паньова представя най-новия хит в областта на неоперативната пластика -  пластичен масаж с лифтинг"}
{"url": "http://www.bnews.bg/article/264089-geshev_ima_chovek_v_bsp_i_toy_e_maya_manolova", "text": "\n Два дни преди деня за размисъл преди балотажа Мая се сети за ....Гешев. Като видя, че няма друг начин да стопи разликата с Фандъкова кюстендилската адвокатка реши да печели подкрепата на Десните като запее в техния хор срещу избора на нов главен прокурор. \r\n\r\n Късно е либе за китка. Къде беше досега Манолова? Къде беше по време на дискусията за избора на Гешев сред десните, започнала преди месеци? Сагата се точи от началото на лятото, а Мая от май се правеше, че лапа мухите. \r\n\r\n Къде беше, когато стотина души начело с Боец на Цветан Василев и архитект Игнатов блокираха Орлов мост на 24 октомври? Изкуствена работа, както всяко действие на амбициозната русокоса русалка от Осогово. Това не е отчаян ход за лов на риби - бананки в мътните води на Софийския канал. Манолова се изказа срещу Гешев, защото нейните спонсори от задкулисието я активираха. \r\n\r\n Едно обаждане от Белград или от офисите на Капитал/Московска рязко е размърдало Майчето, защото без кинти - няма кариера, няма телевизии, няма билборди. Има само мъка. \r\n\r\n Безутешна мъка за проиграното място на омбудсман. Ако искаше реално да бори Гешев и неговия избор, Мая щеше да си остане омбудсман с правото да сезира Конситуционния съд и легитимността да води битка в името на обществения интерес. Днес Мая е само един кандидат за кмет, който се бори да ни оправя канализацията и дупките по улиците. \r\n\r\n Този, който активира осъдената на 20 години затвор за рушвети Иванчева да подкрепа Манолова, той активира и Манолова да скача на Гешев.  \r\n\r\n \r\n\r\n   \r\n \n\t\t\t\t\t\t", "date": "2019.10.31", "title": "Гешев има човек в БСП и той е..... Мая Манолова! "}
{"url": "http://www.bnews.bg/article/264090-yavor_dachkov_razkri_koy_plashta_uchastiyata_na_manolova_po_televiziite_i_kakvo_tseli_tya", "text": "\n Прави всичко, за да се хареса на всички. Иска да стане кмет, не за да управлява София, а за да прави политическа кариера, пише журналистът \r\n\r\n \r\n\r\n Мая Манолова е гола амбиция и себичност без постоянни и истински избиратели зад гърба си. Тя е продукт на телевизията и ниската публична критичност. В претенцията ѝ да става кмет обаче има проблеми. \r\n\r\n Мая Манолова беше първа писта за Истанбулската конвенция, като депутат помогна със законодателни предложения на банките и съдиите-изпълнители да дерибействат, освободи сводник от затвора, заедно с Татяна Дончева (вносител е на поправката Ванко 1), вземаше заплата като юрист на тецовете на Ковачи, след като депутат му помогна да ги приватизира. Той ѝ купуваше гласове от 15 години насам. Сега чувам, че му е обещала да вземе и ТЕЦ - София срещу подкрепа. Осведомени хора са убедени, че Васил Божков спонсорира ежеминутните ѝ участия в големите телевизии (бъдете сигурни, че това струва милиони за последните 12 месеца), бившият главен архитект Петър Диков я съветва, а Бойко Борисов я направи омбудсман, след като вися месеци наред в кабинета му. \r\n\r\n Един корумпиран мошеник и професионален протестър е шеф на инициативния комитет, който я издигна, а покрай нея не остана никой след краха в неделя. Затова отказва и дебат с експерти. Досега не казва за коя листа е гласувала, а по време на цялата кампания се разграничаваше от БСП и обиждаше избирателите на тази партия, както го правеше Петър Стоянов със седесарите през 2001 г., когато се слагаше на царя. Сега Мая Манолова се слага на протестърите и панаирите им срещу избора на главен прокурор, който бе напълно легитимен и се проведе според правилата на Христо Иванов. \r\n\r\n Прави всичко, за да се хареса на всички. Иска да стане кмет, не за да управлява София, а за да прави политическа кариера, партия и да става министър-председател или президент. Апетитът при нея идва преди яденето. \r\n\r\n Всичко това, вдъхновено от врачките, които обикаля от сутрин до вечер, след като мине през църквата и протестантските пастори. Иконата на трибунката от която дава брифинги в шатрата пред НДК, е разположена пред чатала ѝ. Предполагам, че е гласувала със заключени пръсти. Суеверие, амбиция и празнота. Кошмар! Трябва да гласуваме за нея, защото има амбиция да става нещо и някаква. Предаде хората, на които беше омбудсман без да ѝ мигне окото. Постави и БСП, които ненавижда, в тупик, защото се принудиха да я подкрепят. Ако бяха издигнали друг кандидат (а тя така или иначе щеше да се кандидатира, защото регистрацията ѝ в София е отпреди година и бе направена нарочно, за да може да участва в изборите и щеше да отцепи сериозен брой леви гласове), щяха да отпаднат на първи тур и да се класират на пето място. Сега поне са на балотаж и удвояват съветниците си, което е успех за БСП-София. Постигнаха максимума. \r\n\r\n Ако Мая Манолова имаше повече ум и представляваше реални избиратели, може би щеше да стане кмет, но собствената ѝ кухота я изобличи. Прав е Борисов - тя е политическа кукувица, която снася яйца в чужди гнезда. Ако беше станала кмет, щеше веднага да обърне палачинката и да работи за бившия си работодател - Бойко Борисов. И нямаше да се отървем от нея в следващите 10 години с този рейтинг. Мая Манолова е Бойко Борисов в пола, но без неговия изключителен талант. В кампанията се държа вулгарно и махленски, без да покаже никаква идея за развитието на София. Да се представя за алтернатива на статуквото е безпардонна наглост. А да мислим, че като стане кмет, ГЕРБ тутакси ще падне от власт и всичко ще тръгне на добре, е късогледство и глупост. Обидно е да се гласува за Мая Манолова - няма нито един разумен, рационален, политически и емоционален аргумент. Така мисля.   \r\n \n\t\t\t\t\t\t", "date": "2019.10.31", "title": "Явор Дачков разкри кой плаща участията на Манолова по телевизиите и какво цели тя! "}
{"url": "http://www.bnews.bg/article/264084-barekov_koyto_aktivira_ivancheva_da_podkrepya_maya_aktivira_i_maya_sreshtu_geshev", "text": "\n Два дни преди деня за размисъл преди балотажа Мая се сети за ….Гешев. Като видя, че няма друг начин да стопи разликата с Фандъкова кюстендилската адвокатка реши да печели подкрепата на Десните като запее в техния хор срещу избора на нов главен прокурор. Късно е либе за китка. Къде беше досега Манолова? Къде беше по време на дискусията за избора на Гешев сред десните, започнала преди месеци? Сагата се точи от началото на лятото, а Мая от май се правеше, че лапа мухите. Къде беше, когато стотина души начело с Боец на Цветан Василев и архитект Игнатов блокираха Орлов мост на 24 октомври? Изкуствена работа, както всяко действие на амбициозната русокоса русалка от Осогово. Това не е отчаян ход за лов на риби – бананки в мътните води на Софийския канал. Манолова се изказа срещу Гешев, защото нейните спонсори от задкулисието я активираха. Едно обаждане от Белград или от офисите на Капитал/Московска рязко е размърдало Майчето, защото без кинти – няма кариера, няма телевизии, няма билборди. Има само мъка. Безутешна мъка за проиграното място на омбудсман. Ако искаше реално да бори Гешев и неговия избор, Мая щеше да си остане омбудсман с правото да сезира Конситуционния съд и легитимността да води битка в името на обществения интерес. Днес Мая е само един кандидат за кмет, който се бори да ни оправя канализацията и дупките по улиците.Този, който активира осъдената на 20 години затвор за рушвети Иванчев да подкрепя Манолова, той активира и Манолова да скача на Гешев. \r\n\r\n Николай Бареков, гражданин на София и жител на Пловдив \r\n \n\t\t\t\t\t\t", "date": "2019.10.31", "title": "Бареков: Който активира Иванчева да подкрепя Мая, активира и Мая срещу Гешев\r\n"}
{"url": "http://www.bnews.bg/article/264095-georgi_toshev_yosif_si_zamina_ot_bezparichie_ot_unizhenie", "text": "\n “Приятелю, има ли някаква работа за мене в твоето предаване, каквато и да е”, бил последният въпрос, който тв продуцентът Георги Тошев чул от своя приятел - звездата на Народния театър Йосиф Шамли, преди месец. Въпросът бил отправен от актьор, който има изяви почти всяка вечер. \r\n\r\n Днес бе обявена внезапната смърт на Йосиф Шамли - само на 47 години. \r\n\r\n “Той търсеше достоен начин да храни и издържа трите си дъщерички, без да се унижава. А как става това с 600-800 лева заплата”, гневно попита Тошев, пише 24 часа. “Защото Йосиф си замина от безпаричие, от унижение, но не изневери на добрия вкус, не затъна в халтура. А има много театри с актьори на ръба на мизерията! Закрийте ги! Оставете 5, но плащайте достойно на творците”, призова още продуцентът. \r\n\r\n “Няма живот за мен вече. Загубих детето си. Вчера моята обич и гордост си тръгна от нас. Йосе, маме, няма слънце и въздух за мен вече до края на дните ми. Йосенце, защо съдбата беше така жестока, рожбо ненагледна, златно мое талантливо момче?”, проплака във фейсбук майката на актьора журналистката Искра Банкова. \r\n\r\n “Сбогом, обич моя. Сърцето ми се къса...”, сподели съпругата му Полина Костова в социалните мрежи. \r\n\r\n “Йосиф Шамли играеше в “Опит за летене” на голямата сцена, а аз - в “Г-н Ибрахим и цветята на Корана” на камерна\", разказа директорът на Народния театър “Иван Вазов” Мариус Донкин. - Срещнахме се зад кулисите на път за гримьорните си. Смеехме се, разказвахме си вицове. Затова вестта за кончината му е такъв огромен шок за мен.” \r\n\r\n В последния сезон той беше част от спектаклите ,,Нощна пеперуда” ,,Наблюдателите”, ,,Калигула”, ,,Спускане от връх Морган”. Зад гърба си Йосиф Шамли има и десетки филмови роли в хитови български сериали като “Под прикритие”, “Дървото на живота”, “Откраднат живот”, “Дяволското гърло” и др. \r\n\r\n “Възможни са всякакви спекулации, но той не би изоставил семейството си и трите си дъщери. Беше стабилен психически”, категоричен е Донкин, който от години играе в Народния театър на една сцена с Шамли и добре го познава. Наскоро актьорът най-после си купил нов автомобил, който все още изплащал. \r\n\r\n “Йосиф беше най-внимателният, любезен, примерен, мъдър, умен и отзивчив човек, когото познавам - сподели негова колежка. - Остави три сирачета - има голямо момиче от първия брак и две малки дъщерички от втория. Караше една стара кола и все спорехме за място на паркинга. Чуха се слухове, че може би е посегнал на живота си. Абсолютно не го вярвам! Но ако нещо го е убило, това е безпаричието - така страшно за нашата професия! Особено когато си с три деца...” \r\n\r\n Приятели на Йосиф Шамли и Съюзът на артистите събират пари да подмогнат семейството му и да го изпратят достойно днес. \r\n\r\n Поклонението е от 11 до 12:30 ч в Народния театър. \r\n \n\t\t\t\t\t\t", "date": "2019.10.31", "title": "Георги Тошев: Йосиф си замина от безпаричие, от унижение!"}
