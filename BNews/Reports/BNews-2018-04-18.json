{"url": "http://www.bnews.bg/article/240501-zhena_zagina_sled_kato_dvigatel_na_samolet_izbuhna_po_vreme_na_polet_snimki", "text": "\n Една жена почина, а 7 души са ранени, след като двигател на самолет избухна по време на полет.  \r\n\r\n Инцидентът е станал на летище във Филаделфия, а превозното средство лети за авиокомпания \"Саутуест еърлайнс\".  \r\n\r\n Починалата жена е на 43 години, като това е първият смъртен случай в американски пътнически полет от 2009 г. насам. \r\n\r\n Тя е била на седалката откъм прозореца, който се разбива, след като двигателя се взривява. Когато прозореца се чупи, започва декомпресация в самолета, а жената бива засмукана навън - на няколко хиляди метра височина. Въпреки че част от пасажерите успяват да и помогнат, тя по-късно издъхва от раните си. \r\n\r\n Самолетът е извършвал полет от Ню Йорк за Далас. Пилотите приземили аварийно машината \"Боинг 737\" във Филаделфия. На борда е имало 149 души - пасажери и кабинен екипаж. \r\n\r\n \r\n \n\t\t\t\t\t\t", "date": "2018.04.18", "title": "Жена загина, след като двигател на самолет избухна по време на полет(СНИМКИ)"}
{"url": "http://www.bnews.bg/article/240499-moskva_obvini_london_che_umishleno_e_postavil_skripal_v_izkustvena_koma", "text": "\n Делегацията на Русия в Организацията за забрана на химическите оръжия (ОЗХО) обяви на среща, че бившият двоен агент Сергей Скрипал и дъщеря му Юлия умишлено са били поставени в изкуствена кома от британски лекари, информират агенции. \r\n\r\n Днес се проведе извънредно заседание на организацията заради отравянето на Скрипал. Британската делегация обвини Москва, че е нарушила дългогодишна забрана за използване на химически оръжия. \r\n\r\n Юлия и Сергей Скрипал са били поставени в медикаментозна кома, така че здравословното им състояние да бъде променено. Поради тази причина руски експерти не са получили достъп до тях, обявиха московските представители. \r\n\r\n \"Британски здравни работници, както ние вярваме, умишлено са поставили Сергей и Юлия Скрипал в медикаментозна кома, което им е дало възможност да съберат биологичен материал и да манипулират здравословното им състояние, дори и без да се консултират с тях\", се казва в съобщението на делегацията. \r\n\r\n Британският посланик Питър Уилсън заяви, че Лондон ще отговори на руските въпроси по случая в рамките на 10 дни. \r\n \n\t\t\t\t\t\t", "date": "2018.04.18", "title": "Москва обвини Лондон, че умишлено е поставил Скрипал в изкуствена кома"}
{"url": "http://www.bnews.bg/article/240500-zukarbarg_ne_se_yavi_na_izslushvane_v_evroparlamenta", "text": "\n Изпълнителният директор на Facebook Марк Зукърбърг не се отзова на поканата да бъде изслушан в Европейския парламент. В негово отсъствие в сряда в Страсбург евродепутатите обсъдиха скандала със злоупотребата с данни на потребители на социалната мрежа, съобщава БТА. \r\n\r\n Зукърбърг бе поканен от ЕП официално в понеделник и се предвиждаше да говори пред съответните парламентарни комисии, както стори по-рано пред представители на Сената и Конгреса на САЩ. Европейската комисия съобщи, че във вторник той се е срещнал и със заместник-председателя на комисията Андрус Ансип в Сан Франциско. \r\n\r\n \r\nБългарският заместник-министър по европредседателството Моника Панайотова коментира, че скандалът с \"Кеймбридж аналитика\" е довел до загуба на доверие по целия свят и е засегнал основни принципи на ЕС. Тя изрази надежда, че новите правила за защита на личните данни в ЕС, които влизат в сила в края на май, ще дисциплинират онлайн компаниите. \r\n\r\n Еврокомисарят по правосъдието Вера Юрова уточни, че до 2,7 милиона европейци вероятно са засегнати от злоупотребата с лични данни. По нейните думи „случаят прилича на престъпление”. Юрова настоя общите условия за ползване на услуги да не бъдат писани на недостъпен правен език, а да бъдат ясни и разбираеми за всички. \r\n\r\n „Очаквам Facebook да сътрудничи на най-високо равнище. С новите правила в ЕС времето за снизходителност изтече. След 25 май започва засилен контрол”, добави еврокомисарят. И настоя за яснота не само по въпроса какво е станало с изтеклите данни, а и за какво служат те сега. \r\n\r\n Групата на Европейската народна партия посочи, че „интернет е място, оставено на съвестта на потребителите”. Социалистите и демократите отбелязаха, че цифровата революция може да дава възможности, но крие и заплахи. \r\n\r\n „Трябва да вземем живота си обратно под наш контрол, трябва ни цифров суверенитет”, добавиха те. \r\n\r\n \r\n[Снимка: ЕПА/БГНЕС] \r\n\r\n Снимка: ЕПА/БГНЕС \r\n\r\n Шефът на Facebook трябваше да дава обяснения за скандала с изтичането на лични данни \r\n\r\n Изпълнителният директор на Facebook Марк Зукърбърг не се отзова на поканата да бъде изслушан в Европейския парламент. В негово отсъствие в сряда в Страсбург евродепутатите обсъдиха скандала със злоупотребата с данни на потребители на социалната мрежа, съобщава БТА. \r\n\r\n Зукърбърг бе поканен от ЕП официално в понеделник и се предвиждаше да говори пред съответните парламентарни комисии, както стори по-рано пред представители на Сената и Конгреса на САЩ. Европейската комисия съобщи, че във вторник той се е срещнал и със заместник-председателя на комисията Андрус Ансип в Сан Франциско. \r\n\r\n Facebook наема 20 000 души, които да следят за опазване на лични данни \r\n\r\n Българският заместник-министър по европредседателството Моника Панайотова коментира, че скандалът с \"Кеймбридж аналитика\" е довел до загуба на доверие по целия свят и е засегнал основни принципи на ЕС. Тя изрази надежда, че новите правила за защита на личните данни в ЕС, които влизат в сила в края на май, ще дисциплинират онлайн компаниите. \r\n\r\n Еврокомисарят по правосъдието Вера Юрова уточни, че до 2,7 милиона европейци вероятно са засегнати от злоупотребата с лични данни. По нейните думи „случаят прилича на престъпление”. Юрова настоя общите условия за ползване на услуги да не бъдат писани на недостъпен правен език, а да бъдат ясни и разбираеми за всички. \r\n\r\n ЗАЛОЖНИЦИ НА ИНТЕРНЕТ: Колко сме уязвими, ползвайки социалните мрежи? \r\n\r\n „Очаквам Facebook да сътрудничи на най-високо равнище. С новите правила в ЕС времето за снизходителност изтече. След 25 май започва засилен контрол”, добави еврокомисарят. И настоя за яснота не само по въпроса какво е станало с изтеклите данни, а и за какво служат те сега. \r\n\r\n Групата на Европейската народна партия посочи, че „интернет е място, оставено на съвестта на потребителите”. Социалистите и демократите отбелязаха, че цифровата революция може да дава възможности, но крие и заплахи. \r\n\r\n „Трябва да вземем живота си обратно под наш контрол, трябва ни цифров суверенитет”, добавиха те. \r\n\r\n Facebook под прицел: Какво се случва със социалната мрежа? \r\n\r\n Европейските реформатори и консерватори посочиха, че е необходимо равновесие между защитата на личните данни и възможностите за проследяване на престъпленията в интернет. \r\n\r\n Зелените пък заявиха, че извиненията не са достатъчни. \r\n\r\n Европейската обединена левица посочи, че Зукърбърг е знаел, но не е направил нищо, за да спре злоупотребите, защото това е неговият бизнес модел. Според тях подобни нередности се допускат и от Амазон и Гугъл. \r\n\r\n Групата \"Европа на свободата и пряката демокрация\" упрекна Facebook в монопол и печелене на пари от продажба на данни и реклама, основана на данни. Групата сравни социалната мрежа с вирус. \r\n \n\t\t\t\t\t\t", "date": "2018.04.18", "title": "Зукърбърг не се яви на изслушване в Европарламента"}
{"url": "http://www.bnews.bg/article/240479-rachkov_svalya_rusata_zlatka_mariya_ignatova_byasna", "text": "\n Тв водещата Мария Игнатова полудя от ревност заради набезите на Димитър Рачков към плеймейтката Златка Райкова. \r\n\r\n Макар с комика вече да не са заедно, Мария не можела да се побере в кожата си, че Рачков така показно сваля Русата Златка в „Като две капки вода“. Достойнството на Игнатова било силно накърнено и обидена, тв водещата отказвала да комуникира с комика, писа „Галерия“. \r\n\r\n Двамата тъкмо бяха сключили примирие и отново бяха започнали да си говорят след дългата студена война помежду им. Залитанията на Рачков към Русата Златка обаче отново накарали Мария да изрови томахавката.  \r\n\r\n И докато всички смятат закачката между комика и плеймейтката за невинна шега и роля, Игнатова била на друго мнение. „Много добре го познавам и знам кога играе. Харесва я и дори не се опитва да го скрие. Нали така свали и мен?!“, беснеела Мария. Според нея цялото поведение на Рачков към Райкова е умишлено и с цел да я подразни. \r\n \n\t\t\t\t\t\t", "date": "2018.04.18", "title": "Рачков сваля Русата Златка, Мария Игнатова бясна "}
{"url": "http://www.bnews.bg/article/240503-tramp_si_protivorechi_za_uvolnenieto_na_direktora_na_fbr", "text": "\n Президентът на САЩ Доналд Тръмп си противоречи за уволнението на бившия шеф на ФБР Джеймс Коми, съобщава \"Ройтерс\". \r\n\r\n В \"Туитър\" американският лидер заяви, че не е уволнил Коми заради \"измисленото разследване на Русия\", което противоречи с негово изказване от 2017 г., че е отстранил директора заради разследването. \r\n\r\n На 9 май 2017 г. Тръмп уволни Коми, докато бюрото разследваше предполагаема руска намеса на президентските избори през 2016 г. и възможен сговор между Москва и предизборния екип на държавния глава. Уволнението доведе до назначаването на специалния прокурор Робърт Мълър, който води разследването и проверява за възможно възпрепятстване на правосъдието. \r\n\r\n Тръмп, който отрича сътрудничество с Москва, написа в \"Туитър\" днес, че \"безскрупулният Джеймс Коми...не е уволнен заради измисленото разследване на Русия\". \r\n\r\n Два дни след решението да уволни Коми, президентът обясни защо го е направил в телевизионно интервю за NBC. \r\n\r\n \"Всъщност, когато реших да го направя, си казах, казах: \"Знаеш, че тези неща за Русия с Тръмп и Русия са измислена история. Оправдание на демократите за загубата на изборите, които трябваше да спечелят\", казал Тръмп пред медията. \r\n\r\n През последните дни Коми и Тръмп си отправиха остри критики, след като бившият директор на ФБР представи новата си книга \"A Higher Loyalty: Truth, Lies and Leadership\". \r\n \n\t\t\t\t\t\t", "date": "2018.04.18", "title": "Тръмп си противоречи за уволнението на директора на ФБР"}
{"url": "http://www.bnews.bg/article/240407-otvarachkata_napomni_za_sebe_si_lasna_gola_za_poreden_pat_goreshto_foto", "text": "\n Певицата Мария, която от доста време залива социалните мрежи със снимки на гурме манджи и дъщеря си, реши да напомни за себе си. \r\n\r\n Тя се пусна в предизвикателен кадър по секси черно бельо, с който пожела лека нощ на своите фенове. Фолкаджийката акцентира на стегнатия си корем и скъпарското си бельо, но остава малко на въображението. \r\n\r\n Снимката вижте  \r\n \n\t\t\t\t\t\t", "date": "2018.04.18", "title": "Отварачката напомни за себе си, лъсна гола за пореден път (Горещо фото)"}
{"url": "http://www.bnews.bg/article/240502-tsenata_na_benzina_nyama_da_se_uvelichava", "text": "\n Цените на горивата тръгнаха нагоре. За последните 6 месеца бензинът е поскъпнал с близо 3 на сто. В същото време, всяка година хазната губи над 1 милиард лева от нелегална търговия. В момента, ако сме много упорити можем да намерим литър от най-масовото гориво - А95, на цена между  1,80 и 1,90. В другата крайност пък са бензиностанциите, които са вдигнали цените с около 30- 40 стотинки. Средно обаче, горивото се продава за 2 лева и 9 стотинки. \r\n\r\n Сметката показва леко поскъпване на прага на лятото. Това са цените, сравнени със зимния период. От бранша са категорични - ново увеличение няма да има. Големите играчи обаче припомнят, че сивият сектор е около 30%, а това се отразява както на цените, така и на бюджета. \r\n\r\n Те настояват Законът за горивата спешно да бъде приет. Знаете, че срещу текстовете имаше сериозен отпот от страна на земеделците, а правителството обеща законът да бъде променен между първо и второ четене. \r\n\r\n „Половината от цената, която всеки един плаща на бензиноколонката отива в държавата, под формата на данъци. Сивият сектор е над 30%, естествено е хората, живеещи от това нещо да оказват тежка съпротива. Не бих искал да провокирам като тези, които казват - ние ще стачкуваме, но искам ясно и категорично да кажа - ние ще настояваме за приемането на този закон, защото иначе не можем да работим в България”, заяви председателят на Българската петролна асоциация, Валентин Златев. \r\n \n\t\t\t\t\t\t", "date": "2018.04.18", "title": "Цената на бензина няма да се увеличава"}
{"url": "http://www.bnews.bg/article/240498-evakuatsiya_v_berlin_na_20_april_zaradi_neizbuhnala_bomba_ot_vsv", "text": "\n Във връзка с информация за обезвреждане на неексплодирала бомба от Втората световна война в Берлин съобщаваме, че на 20 април 2018 г. от 9.00 часа местно време в района около централната жп гара в германската столица ще бъде проведена евакуация. \r\n\r\n Засегнат ще бъде районът в радиус от 800 метра от местоположението на бомбата. Това са улиците Шосещрасе, Инвалиденщрасе, Хайдещрасе и Фенщрасе ( Chausseestraße, Invalidenstraße, Heidestraße und Fennstraße), както и намиращите се на тях сгради. Ще бъдат евакуирани и сградите в северозападната част на болница „Шарите“ от улица Инвалиденщрасе до Берлинския музей по медицинска история, съобщават от МВнР. \r\n\r\n По всяка вероятност централната жп гара също ще бъде евакуирана. По време на обезвреждането може да се стигне до нарушаване на движението на влаковете и автомобилният трафик по северно-южния тунел, както и на въздушното движение на летище Тегел. Всички линии на берлинското метро ще се движат по разписание, като единствено линия 55 ще бъде спряна след 09.00 ч. на 20 април т.г. Възможно е да има нарушаване на движението и на автобусния обществен транспорт. \r\n\r\n Българското посолство в Берлин информира, че в случай на необходимост, на гражданите ще бъде осигурен подслон от страна на местните власти. \r\n\r\n За контакт с посолството на Република България в Берлин: \r\n\r\n Адрес: Mauerstrasse 11, 10117 Berlin Тел.: +49 30 201 0922. \r\n \n\t\t\t\t\t\t", "date": "2018.04.18", "title": "Евакуация в Берлин на 20 април заради неизбухнала бомба от ВСВ"}
{"url": "http://www.bnews.bg/article/240496-prokuraturata_posrednik_e_bil_petko_dyulgerov_eto_kak_e_stanala_sdelkata", "text": "\n Бившият кмет на „Младост” Петко Дюлгеров е бил посредникът при подкупа за Десислава Иванчева, обясниха от прокуратурата. \r\n\r\n От държавното обвинение посочиха и още детайли за операцията вчера, при която кметицата на „Младост” беше зрелищно арестувана пред Спортната палата. \r\n\r\n Подкупът от 70 хил. евро е бил първа вноска от по-голяма сума, която е трябвало да даде строителен предприемач от столицата. Част от тях са останали у посредника, а другата – малко над 56 хил. евро, са открити в колата на Иванчева. \r\n\r\n „Изнудваното лице предаде сумата на посредника в едно кафене – на „Гурко” и на „Раковски”. Посредникът се свърза с кметицата и със зам.-кметицата и отиде при тях в кафето на „Кристал”. Седнаха, пиха кафе два часа. Взеха си парите. Посредникът си взе 14 хил. евро, неговата част”, каза ръководителят на Специализираната прокуратура Иван Гешев. \r\n\r\n „Ние задържаме т. нар. посредник на две различни места. Нея (Иванчева – б.ред.) задържаме там по една единствена причина: не знаем какво ще се случи с парите. Това са много пари. Може да бъдат подхвърлени, може да изядени, внесени в банка. Варианти различни. Не ние сме преценили кметицата откъде ще мине”, каза още Гешев за задържането, извършено пред Спортната палата. \r\n\r\n Заради акцията трафикът там беше блокиран с часове. \r\n\r\n Изнудваният бизнесмен е подал сигнал още през декември миналата година, а делото срещу Иванчева е започнало през февруари. \r\n\r\n „Поискани са 500 хил. евро. Касае се за четири обекта с РЗП 49 000 кв. м, като за първия обект сумата е била над милион, но е направена отстъпка за количество...”, добави Гешев. \r\n\r\n От прокуратурата твърдят, че са изнудвани много бизнесмени, които е трябвало под формата на дарения да правят ремонти в квартала. \r\n\r\n В същото време съмишленици на задържаната кметица на „Младост” нарекоха акцията срещу нея „скалъпена инсценировка”. \r\n\r\n От комитета „За зелен „Младост” разказват, че Иванчева засягала строителни интереси за десетки милиони. На обявената още преди ареста пресконференция защитниците на Иванчева не пожелаха да назоват кои инвеститори е засегнала кметицата, но са убедени, че именно частни интереси стоят зад ареста ѝ. \r\n\r\n „Не можем да кажем кой наистина може да бъде, но на „Гаранти Коза” им отрязаха половината от етажите на небостъргачите”, заяви Димитър Дизов.   \r\n\r\n От строителната компания отрекоха да имат общо с ареста. Разбрахме за него от медиите и оставяме компетентните органи да си свършат работата, коментираха от там. \r\n\r\n Защитниците на Иванчева твърдят, и че намерените пари в автомобила на Иванчева може да са били подхвърлени, тъй като той се ползвал от други служители на общината. \r\n\r\n „Тази кутия с пари е поставена, най-вероятно, в колата, преди да се тръгне от общината”, коментира пиарът на Иванчева Петър Кърджилов. \r\n \n\t\t\t\t\t\t", "date": "2018.04.18", "title": "ПРОКУРАТУРАТА:  Посредник е бил Петко Дюлгеров, ето как е станала „сделката”"}
{"url": "http://www.bnews.bg/article/240467-deo_vdiga_palat_v_godech", "text": "\n Водещият на тотото Деян Славчев—Део си купи имот в Годеч, който смята да превърне в дом за съпругата си Мариана и сина си Борис. Русия водещ е почти врата до врата с брат си Александър и е много щастлив, че двамата ще си гледат заедно децата. \r\n„Така е. Купихме си едно местенце. Живот и здраве, ако има достатъчно работа, може и да успеем да си направим къща, където да си гледаме децата. Искам голям дом, защото съм замислил да си имам поне още две деца”, казва още Део. \r\nЗаедно с любимата си Мариана, двамата продължават да се подготвят за строителство и ремонт на новия си дом. Део дори се е заканил да включи и инсталация за варене на бира, каквато си направи и в дома си в Банско. \r\n„Приготвянето на напитки ми отнема много време, но искрено се забавлявам от тома. Първия ден само варя бирата, като почвам от 66 градуса и постепенно увеличавам. Заниманието ми отнема поне 7 часа, после следва едноседмична ферментация и накрая бутилиране. \r\nОт едно варене излизат по 19 бутилки бира, което ми е достатъчно и за гости”, споделя Део, който от години е спрял с алкохола и ходи с колело на работа, предпочитайки здравословния начин на живот. \r\n  \r\n \n\t\t\t\t\t\t", "date": "2018.04.18", "title": "Део вдига палат в Годеч"}
{"url": "http://www.bnews.bg/article/240489-smyah_mityo_pishtova_pak_napira_da_se_zheni", "text": "\n Култовият великотърновски шоумен Митьо Пищова пак ще се жени. Това съобщи сензационно той пред ”Монитор”, но паметливи припомнят, че Димитър Маринов и друг път се е хвалил с бъдеща венчавка, която така и не стана факт. \r\n\r\n Не е изключено и сега Пищова да иска да вдигне шум около себе си, като тръби, че избраницата му е на 24 години от Сандански с перфектни мерки: 1,75 висока и 48 килограма. А бъдещият му тъст е местен бизнесмен. Митьо и изгората му се запознали на един от конкурсите за красота които търновецът организира чрез фирмата си „ВИП моделс”. Годежът ще бъде на 24 май в Арбанаси, а сватбата на 15 август, Голяма Богородица, , в Равда. \r\n\r\n Годежният пръстен за булката пък, ще пристигне със самолет чак от Америка. Той ще бъде направен от приятел на Пищова, майстор златар, който преди години бяга отвъд океана и сега прави там бижута на световно известни холивудски знаменитости. „Сватбената церемония ще бъде в тесен семеен кръг. Ще има само стотина верни авери, но всеки, който иска ще може да дойде да пийне и хапне на богатите трапези, които ще бъдат разпънати край морето. Каня цяла България, да дойде да яде, да пие, да се весели и да запомни кога Пищова е вдигал тежка войводска сватба с мома люта македонка”, хвали се наш Митьо. За да има пари да покрие големия масраф, преди няколко седмици той е продал нивите на дядо си в село Батак, 100 дка, за които е взел 100 хил. лв. „С тези пари и с онези 100 бона, които спечелих миналата година от тотото мисля, че ще ми стигнат да вдигна една яка сватба, за която после цяла България 100 години ще говори”, фука се не за първи път той. Припомняме, че преди години той се ожали пред цяла България, че поредната му изгора го е изоставила точно пред олтара, а мнозина го нарочиха за грандоман и лъжец. Наесен той се заканва да се включи отново активно и в политиката. „Започвам да се готвя за местните избори. Ще се кандидатирам за кмет на Велико Търново и за депутат. Болярите заслужават да ги ръководи пич като мене. Те ме обичат и ще ме изберат. Ще направя такава кампания, че свят ще им се завие на всички. И ще отнеса конкурентите си като куцо пиле домат, защото те са мишочета, а аз съм лъв”, пъчи гърди шоуменът. \r\n  \r\n \n\t\t\t\t\t\t", "date": "2018.04.18", "title": "СМЯХ! Митьо Пищова пак напира да се жени"}
{"url": "http://www.bnews.bg/article/240493-erdogan_obyavi_predsrochni_prezidentski_i_parlamentarni_izbori_na_24_yuni", "text": "\n Турският президент Реджеп Тайип Ердоган съобщи, че предсрочни президентски и парламентарни избори в Турция ще се произведат на 24 юни, предаде Ройтерс. \r\n\r\n Президентът Ердоган, който в 13:30 часа днес прие в президентския дворец Бештепе лидера на Партията на националистическото действие Девлет Бахчели, съобщи, че на срещата двамата са обсъдили предложението на Бахчели за предсрочни избори. \r\n\r\n Отнесохме се положително към предложението на Бахчели за предсрочни избори и взехме решение изборите да се произведат на 24 юни, посочи Ердоган, цитиран от в.\"Миллиет\". \r\n\r\n Лидерът на Партията на националистическото действие и съюзник на президента Реджеп Тайип Ердоган призова вчера за изтегляне напред на предстоящите президентски и парламентарни избори, предвидени за ноември 2019 г. Той предложи произвеждане на изборите на 26 август 2018 г. \r\n\r\n По-рано тази година партията на Бахчели сключи с Партията на справедливостта и развитието на Ердоган споразумение за коалиция с оглед на предстоящите президентски и парламентарни избори. \r\n\r\n След предложението на Бахчели вчера вицепремиерът и говорител на турското правителство Бекир Боздаг заяви, че управляващата партия ще разгледа призива, а за днес бе насрочена среща на Бахчели с Ердоган. \r\n\r\n Турските ръководители, включително Ердоган, многократно опровергаха през последните седмици слухове за предсрочни избори. \r\n\r\n По график президентските и парламентарни избори в Турция бе предвидено да се състоят едновременно на 3 ноември 2019 г. Преди това са предвидени местни избори през март същата година. \r\n\r\n Президентските и парламентарни избори, които ще бъдат на една дата, са ключови, тъй като след произвеждането им ще влязат в сила повечето от конституционните промени, засилващи пълномощията на държавния глава, приети на референдум през април 2017 г. \r\n \n\t\t\t\t\t\t", "date": "2018.04.18", "title": "Ердоган обяви предсрочни президентски и парламентарни избори на 24 юни"}
{"url": "http://www.bnews.bg/article/240475-momicheto_na_kasmeta_silviya_petrova_narushi_20_godishnoto_si_malchanie_vizhte_kakvo_kaza_za_albena_vuleva_i_katsi_video", "text": "\n Едва ли има семейство в България, което да не помни хитовата тв игра „Риск печели, риск губи” с Къци Вапцаров и с емблематичните момичета на късмета. \r\n\r\n Близо 20 години след свалянето на шоуто от екран BGlife.Club, се срещна със Силвия Петрова, едно от най-популярните момичета в екипа на русенския шоумен, останали с него докрая. Днес, 18 години след спирането на „Риск печели, риск губи”, Силвия се чувства наистина късметлийка в живота - празнува 20-годишен брак със съпруга си Димитър Петров, с когото имат двама синове. \r\n\r\n „Имам прекрасно семейство – нещо, с което малко двойки могат да се похвалят. Живеем сравнително добре, обикаляме света, виждаме места, които са безумно красиви”, споделя тя. Освен слава, която обаче не я съблазнила особено, Силвия сподели, че „Риск печели, риск губи” и е дало много опит и познания за този тип предавания, за работата в телевизия, работата с камера, отношението с хората, с публиката, а също и как да се реагира в различни моменти. Тя е категорична, че въпреки решението предаването да бъде свалено от екран, в него е имало още живот. \r\n\r\n „Както виждате, направиха подобен тип лотарийни билетчета – съвсем сходни, идентични, с това, с което съм работила. Този формат можеше да се развива и да остане много години в ефира, имаше обаче хора, на които явно не бяхме удобни”, смята тя. \r\n\r\n Днес Силвия продължава да е под светлините на прожекторите и често се появява на светски събития - като водеща или гост, а визията й често привлича вниманието на аудиторията. „Поддържам визията си според настроението. Едно кафе може да ме вдъхнови, едно цвете или залезът. Има малки частички в живота, които ми помагат да поддържам хамелеонската си визия”, обяснява Силвия, която все още хората разпознават по улиците. \r\n\r\n Поддържа ли връзка с Къци Вапцаров и какво мисли за Албена Вулева, с която заедно са работили, а по-късно попадна под ударите на предаването й „Сигнално жълто” – вижте във видеото  \r\n \n\t\t\t\t\t\t", "date": "2018.04.18", "title": "Момичето на късмета Силвия Петрова наруши 20 годишното си мълчание! Вижте какво каза за Албена Вулева и Къци… (ВИДЕО)"}
{"url": "http://www.bnews.bg/article/240486-germanski_veteran_e_sledvashtiyat_sapernik_na_grigor", "text": "\n 34-годишният германец Филип Колшрайбер е следващият съперник на Григор Димитров в Монте Карло. Той отстрани миналогодишния финалист Алберт Рамос Виньолас с 6:4, 6:2. \r\n\r\n Димитров и Колшрайбер имат един двубой помежду си. Двамата се срещнаха миналата година на Мастърса в Мадрид и първата ни ракета постигна чиста победа. \r\n\r\n Григор започна сезона на сингъл на клей с победа над Пиер-Юг Ербер, а днес (18 април) отново ще излезе на корта в Монте Карло. Българинът ще си партнира с Давид Гофен за втория си мач на двойки. Този път тандемът се изправя срещу Иван Додиг и Раджийв Рам във втория кръг на надпреварата. \r\n \n\t\t\t\t\t\t", "date": "2018.04.18", "title": "Германски ветеран е следващият съперник на Григор"}
{"url": "http://www.bnews.bg/article/240492-strelyaha_po_ohranitelite_na_ozho_v_duma", "text": "\n Ръководителят на Организацията за забрана на химическите оръжия (ОЗХО) заяви, че екип от охранители на ООН, който разузнава обстановката в сирийския град Дума, е бил обстрелван вчера, съобщава \"Ройтерс\". \r\n\r\n Директорът на ОЗХО Ахмет Узумчу е заявил по време на среща в централата на организацията в Хага, че екипът от охранители е бил принуден да се изтегли, което отлага пристигането на инспекторите по химически оръжия, които трябва да посетят района. Източници, които са присъствали на срещата, която се е провела при затворени врата, са информирали \"Ройтерс\" за думите на Узумчу. \r\n\r\n Международните инспектори все още чакат да посетят района на предполагаемата атака с химическо оръжие в Сирия, след като САЩ обвиниха сирийското правителство и неговия съюзник Русия, че се опитват да подправят доказателства. \r\n\r\n Изминаха 11 дни от предполагаемата атака в град Дума, който се намира източно от столицата Дамаск, като по това време той беше контролиран от бунтовници, които се предадоха в дните след атаката. \r\n\r\n САЩ, Франция и Великобритания извършиха ракетни удари срещу съоръжения за производство на химически оръжия в Сирия една седмица след атаката, след като заключиха, че силите на сирийския президент Башар Асад са извършители на нападението. \r\n\r\n Трите страни не разкриха публично доказателствата, с които разполагат, а сирийското правителство и Русия отрекоха изобщо да е извършвана химическа атака. Русия обвини бунтовниците в постановка, скалъпена с подкрепата на Великобритания, което британските власти категорично отрекоха. \r\n\r\n Сирийските държавни медии съобщиха вчера, че инспекторите от ОЗХО са влезли в Дума, но сирийското правителство по-късно заяви, че само охранителите на ООН са влезли. \r\n\r\n Говорителката на Държавния департамент на САЩ Хедър Науърт посочи, че САЩ не вярват, че инспекторите са влезли в Дума и че има опасност доказателствата да бъдат потулени или заличени с изминаващото време. \r\n\r\n \"Видяхме, че руското и сирийското правителство - тяхната цел е да се опитат да прикриват. Целта им е да се опитат да отклонят вниманието\", изтъкна тя, допълвайки: \"Но фактът е, че Башар Асад отново е отговорен за обгазяването и избиването на невинни мъже, жени и деца.\" \r\n\r\n Руските военни обявиха вчера, че са открили запас от химически оръжия, оставен от бунтовниците в Дума. Твърдението на руснаците не може да бъде проверено. \r\n \n\t\t\t\t\t\t", "date": "2018.04.18", "title": "Стреляха по охранителите на ОЗХО в Дума"}
{"url": "http://www.bnews.bg/article/240494-aktsiya_skorost_4593_narusheniya_za_10_chasa", "text": "\n За времето от 6 часа до 16 часа в страната е имало 387 точки за контрол. В операцията са се включили 224 служители. За това време са установени 4593 нарушения на скоростните режими. 1181 от тях са регистрирани с т. нар камери на триноги, 421 със стационарните и 2991 – с мобилните, съобщиха от МВР, цитирани от БГНЕС. По време на операцията са установени 62 случая на движение в населено място с над 50 км/ч. \r\n\r\n Операцията \"24 часа скорост\" е в ход от 6 часа тази сутрин и ще продължи до 6 часа утре - 19 април. Целта е да се обърне внимание на водачите, че скоростта е една от основните причини за тежки ПТП. Проверки се извършват във всички страни, членки на TISPOL- Европейската мрежа на службите на Пътна полиция. \r\n \n\t\t\t\t\t\t", "date": "2018.04.18", "title": "АКЦИЯ \"СКОРОСТ\": 4593 нарушения за 10 часа"}
{"url": "http://www.bnews.bg/article/240477-iren_onteva_sas_super_skaparska_pochivka_vav_frantsiya", "text": "\n Бившият топ модел Ирен Онтева се похвали със супер скъпарската си почивка в един от най-луксозните курорти във Франция – Куршвел \r\n\r\n Експоловинката на милионера Христо Сираков е избрала и не по-малко тузарския хотел Cheval Blanc, смятан за един от най-скъпите в района, съобщи „Галерия“. \r\n\r\n Куршвел пък има репутацията на най-добрия ски курорт в света, където ходят звезди като Роман Абрамович, Наоми Кемпбъл и Дейвид Бекъм. Очевидно слуховете, че 43-годишнта Ирен си е хвала нов милионер, ще се окажат верни. \r\n\r\n След Христо Сираков, от когото има син, Онтева имаше връзка с италианския богаташ Давид Бучолини, а за последното й гадже се говори, че надминава всички бивши по дебелина на портфейла. \r\n \n\t\t\t\t\t\t", "date": "2018.04.18", "title": " Ирен Онтева със супер скъпарска почивка във Франция"}
{"url": "http://www.bnews.bg/article/240488-tragediya_vazrastna_zhena_pochina_sled_padane_ot", "text": "\n  Възрастна жена почина, след като падна от жилищен блок в пловдивския квартал „Кючук Париж\", съобщиха от полицията. \r\nСигнал за инцидента е подаден около 13:00 ч. \r\nНа място е установена смъртта на 65-годишната жена, която е живеела в същия блок. \r\nНяма данни за насилие. \r\n\r\n Районът е отцепен от органите на реда \r\n \n\t\t\t\t\t\t", "date": "2018.04.18", "title": "ТРАГЕДИЯ! Възрастна жена почина след падане от ...."}
{"url": "http://www.bnews.bg/article/240476-kak_partiite_na_agent_ivan_i_wc_ministara_iznudvat_turisticheskiya_biznes_video", "text": "\n \r\n Уникално видео показва как партиите НФСБ и ВМРО изнудват туристическия бизнес в четири общини -Банско, Разлог, Белица и Якоруда. \r\n\r\n Активистите на агент Иван и тоалетния министър организираха протест след протест, за да не допуснат изграждането на модерно депо за отпадъци в село Баня с европейски средства. Без съществуването на такова депо днес развитието на планинския и зимен туризъм в тези общини щеше да е напълно невъзможно! \r\n\r\n Години наред тези уж политически формации използваха тези форми на рекет като по този начин обслужваха чужди корпоративни интереси и забяваха развитието на българския туризъм. Днес същите тези вече се обявяват за \"спасителите\" на туризма и са насочили хищническия си поглед към друг законен бизнес хазарта. \r\n\r\n Политическия рекет е запазена марка на патриотарите и се прилага непрекъснато в услуга на чужди интереси. Ето и линк към видеото, откоето ще се чудите тези познати лица дали не са  от зелените рекетьори? \r\n\r\n \r\n\r\n   \r\n \n\t\t\t\t\t\t", "date": "2018.04.18", "title": "Как партиите на агент Иван и WC министъра изнудват  туристическия бизнес? (ВИДЕО)"}
{"url": "http://www.bnews.bg/article/240451-azis_ne_si_otvarya_ustata_za_po_malko_ot_20_bona", "text": "\n Азис вече прибира 20 000 лева за няколко часа участие. \r\nИзпълнителят значително вдигна мизата, но въпреки това е сред най-търсените изпълнители у нас. Допреди няколко месеца хонорарът му беше 15 бона. Ромският славей смята, че тази сума му е малка и вдигна цената си с 5 хилядарки. \r\nТой смята, че е достатъчно популярен за да прибира 20 бона само за изпяването на няколко песни и не сваля цената дори и с лев. \r\nДоскоро Азис имаше малко участия в клубовете в страната, тъй като малко собственици бяха съгласни да му плащат колосалните хонорари. Звездата наблягаше на частни партита, където богати хора без проблем вадят тлъсти пачки. \r\nОткакто започна да заработва по 20 бона на участие, изявите му в чужбина намаляха, където прибира доста по-малко. Неговите колежки Галена и Преслава пеят за значително по-малко и взимат едва 10 бона, пише „България днес“. \r\n  \r\n \n\t\t\t\t\t\t", "date": "2018.04.18", "title": "Азис не си отваря устата за по-малко от 20 бона"}
{"url": "http://www.bnews.bg/article/240478-frantsiya_18_raneni_pri_katastrofa_mezhdu_dva_busa_prevozvashti_detsa_s_uvrezhdaniya", "text": "\n Осемнадесет души бяха ранени във Франция при катастрофа между два минибуса, превозващи деца с увреждания, предаде АФП, като се позова на спасителните служби. \r\n\r\n Пет от пострадалите са деца. Трима от ранените са в тежко състояние. \r\n\r\n Катастрофата станала на магистрала А25 в Северна Франция, свързваща градовете Лил и Дюнкерк. \r\n\r\n По данни на местните власти „два минибуса са се сблъскали с два други леки автомобила“. \r\n \n\t\t\t\t\t\t", "date": "2018.04.18", "title": "Франция: 18 ранени при катастрофа между два буса, превозващи деца с увреждания"}
{"url": "http://www.bnews.bg/article/240423-ludiya_reporter_shte_stava_bashta", "text": "\n \r\nЛудия репортер Даниел Петканов сподели с последователите си в социалните мрежи новина, която предизвика у едни радостни възгласи, докато други останаха скептици. \"Нямах търпение да споделя с вас дългоочакваната новина!!! С Александра ще си имаме дете. Бременен съм в 4-тия месец \", написа Петканов и предизвика вълна от коментари в мрежата. Припомняме, че след като двамата имаха скандална раздяла, заради изневерите на Александра, а по-късно по време на \"ВИП брадър\" се сдобриха и ожениха, сега вероятно идва и логичното продължение на връзката им. Все пак потребителите на социалните мрежи са скептици, че това е някаква новина, пише blitz.bg \r\n\r\n Един от тях дори е споделил пост на Петканов, в който той е публикувал снимка на видеозон от декември миналата година. Това означава, че ако половинката на Лудия репортер ще става майка, то това е, както се казва, вчерашна новина. Някой от потребителите се и шегуват с израза на Петканов, че той е \"бременен\" и питат Алекс ли е бащата. Не липсват и пиперливи подмятания, свързани с бурната им връзка в миналото. \r\n  \r\n \n\t\t\t\t\t\t", "date": "2018.04.18", "title": "Лудия репортер ще става баща"}
{"url": "http://www.bnews.bg/article/240495-sofiyskiyat_universitet_shte_priema_studenti_po_meditsina_s_izpitite_na_mu_sofiya", "text": "\n Софийският университет ще приема студенти по медицина през настоящата учебна 2018/2019 година. \r\n\r\n Това реши Академичният съвет на \"Климент Охридски\" днес на извънредно и тайно за медиите заседание. \r\n\r\n Решението води до пълен обрат в течащата вече кандидатстудентска кампания, тъй като през зимата същият Съвет взе решение да няма прием, като гласува нулева година в медицинския си факултет по искане на декана и директор на болница \"Лозенец\" Любомир Спасов. \r\n\r\n Днешното решение гласи, че Софийският университет ще приема в специалността \"Медицина\", като признава приемните изпити по биология и химия на Медицински университет-София. Предвижда се да бъдат приети 80 първокурсници. \r\n\r\n Предложението отново бе внесено от Спасов, бе подкрепено от ректора проф. Анастас Герджиков и окончателно одобрено от АС с 19 гласа \"за\" и общо 18 \"въздържал се\" и \"против\". \r\n\r\n Спасов наложи нулевия прием, след като Академичният съвет отхвърли предложението му неговият факултет самостоятелно да провежда приемните изпити по биология и химия, а не да класира с досегашните и общи за университета изпити, организирани съответно от Биологическия факултет и Факултета по химия и фармация. \r\n\r\n Без студентите по медицина, СУ щеше да изгуби повече от 600 хил. лева субсидия от държавата. \r\n \n\t\t\t\t\t\t", "date": "2018.04.18", "title": "Софийският университет ще приема студенти по медицина с изпитите на МУ-София"}
{"url": "http://www.bnews.bg/article/240483-kuba_izbira_prezident", "text": "\n Националният парламент на Куба днес ще избере нов президент на страната.Наследникът на Раул Кастро ще бъде обявен на следващия ден, информира АП. \r\n\r\n Необичайната двудневна процедура ще приключи с избирането на президент, който за първи път от близо шест десетилетия няма да бъде от фамилия Кастро. \r\n\r\n Парламентът обикновено избира лидер в рамките на един ден. Гласуването почти винаги е анонимно. \r\n\r\n Вестникът на Комунистическата партия \"Гранма\" пише, че парламентът ще се събере в 09,00 часа местно време и ще избере лидери на законодателния орган преди да пристъпи към гласуване на президент и други членове на Държавния съвет - най-важният политически орган в страната. \"Гранма\" допълва, че държавната телевизия ще излъчва на живо \"най-важните моменти\". \r\n\r\n Тайният вот ще бъде преброен от Националната избирателна комисия. Резултатите ще бъдат съобщени в четвъртък, допълва изданието. \r\n\r\n Новият президент ще замени 86-годишния Раул Кастро, който се оттегля след два 5-годишни мандата. Брат му Фидел беше премиер и президент от 1959 г. до 2006 г. \r\n\r\n 57-годишният вицепрезидент Мигел Диас-Канел - инженер, който преди е служил като министър на образованието, е фаворит да замени Раул Кастро. \r\n\r\n Но конституцията позволява всеки един член в 605-местния законодателен орган да бъде избран за ръководител на Държавния съвет. \r\n \n\t\t\t\t\t\t", "date": "2018.04.18", "title": "Куба избира президент"}
{"url": "http://www.bnews.bg/article/240482-blago_dzhizasa_uspya_da_vkara_v_legloto_si_geri_nikol", "text": "\n Нова звездна двойка изгря на хоризонта! Благо Джизъса успя да забие Гери-Никол и двамата вече са заедно от няколко седмици. Новината потвърди един от най-близките хора на бившия футболист. \r\n\r\n Георгиев си харесва яката дупара, щом я вижда за пръв път, и започва да я ухажва. Първоначално младата изпълнителка се дърпа, но Джизъса е изключително настоятелен и не приема отказа на Гери да излязат и да се видят насаме. \r\n\r\n В крайна сметка певицата се съгласява и още след първата среща хлътва по бившия национал. Благо успява да омае в мрежата си Гери. Именно заради връзката си с варненската певица Георгиев от няколко седмица не пропуска да наблюдава отблизо изявите й в Като две капки вода. \r\n\r\n Джизъса и новата му изгора не искат да афишират връзката си публично и поради тази причина се крият от всички, пише България Днес. За това, че са двойка, знаят само най-близките им хора. Благо и яката дупара често се усамотяват в малки ресторанти и кафета в София. Те винаги сядат в ъгъла на заведението, тъй като не искат да бият на очи. \r\n\r\n Двамата само веднъж се появиха публично в столична дискотека заедно след поредния епизод на Капките, но заради другите участнички и стотиците свидетели не посмяха да се награбят. Те само леко флиртуваха, което е обичайно за Георгиев, който има афинитет към млади и красиви жени, и затова никой не заподозря, че между тях има нещо. \r\n\r\n Благо все още е женен за Есмер Омерова, от която има и дете. Двамата са в процес на развод, но въпреки това Благо не се свени да забие всичко, което си хареса. Преди да се залюби с Гери-Никол, татуираният изцяло мъж имаше кратка авантюра със сръбска бръмчалка. \r\n \n\t\t\t\t\t\t", "date": "2018.04.18", "title": " Благо Джизъса успя да вкара в леглото си Гери-Никол"}
{"url": "http://www.bnews.bg/article/240474-eksshefat_na_api_lazar_lazarov_zastava_pred_sada_za_bezstopanstvenost_grozi_go_zatvor_do_12_godini", "text": "\n Днес, 18 април 2018 г., Софийска градска прокуратура (СГП) внесе в Специализиран наказателен съд /СпНС/ обвинителен акт срещу Лазар Лазаров – бивш председател на Управителния съвет на Агенция „Пътна инфраструктура“ за умишлена безстопанственост в особено големи размери, представляваща особено тежък случай - престъпление по чл.219, ал.4, вр. ал.3, вр. ал.1 от НК, съобщиха от държавното обвинение. \r\n\r\n Лазар Лазаров е обвинен за това, че в периода от 07.08.2014 година до 30.06.2015 година в  качеството си на председател на УС на Агенция „Пътна инфраструктура“, умишлено не положил достатъчно грижи за ръководенето и управлението на повереното му имущество във връзка със строително-монтажни работи по лот 1, АМ „Марица“ и  от това са последвали значителни щети на АПИ в общ размер на 41 630 050, 80 лева. \r\n\r\n Въпреки задълженията си, като председател на АПИ той не организирал по най-добрия начин дейността на подчинените си, изразяващо се в това, че преди да открие със свое решение процедура за възлагане на обществена поръчка за допълнителни СМР на лот 1 на АМ „Марица“ той: \r\n\r\n - не възложил на екипа за управление на проект Лот 1, АМ „Марица“, да извърши проверка дали предвидените строително-монтажни работи не са били включени в предмета на първоначалния договора за строителството на лот 1 на АМ Марица; \r\n\r\n - не поискал от дирекцията, отговорна за подготовката на поръчката, да обоснове необходимостта от различните видове СМР, предмет на обществената поръчка; \r\n\r\n -  не поискал от дирекцията, отговорна за подготовката на поръчката, да представи разчети как е формирана прогнозната стойност на обществената поръчка от 42 987 400 лева без ДДС; \r\n\r\n Въпреки тези съществени пропуски, той  сключил договор между АПИ  и фирма- изпълнител за допълнителни СМР на лот 1 на АМ Марица на стойност 51 343 630, 80 лева с ДДС и наредил изплащането на сумата изцяло. \r\n\r\n Ако бъде признат за виновен, Лазар Лазаров може да получи наказание в размер лишаване от свобода от три до дванадесет години, като съдът може да постанови и лишаване от право да се заема определена обществена или държавна длъжност и да се упражнява определена професия или дейност \r\n\r\n Спрямо Лазаров е взета мярка за неотклонение „Подписка“. \r\n \n\t\t\t\t\t\t", "date": "2018.04.18", "title": "Ексшефът на АПИ Лазар Лазаров застава пред съда за безстопанственост, грози го затвор до 12 години"}
{"url": "http://www.bnews.bg/article/240473-shok_v_plovdiv_zhena_skochi_ot_blok_i_se_samoubi", "text": "\n Пореден инцидент със смърт разтърси пловдивския квартал \"Кючук Париж\". Възрастна жена на 65 г. е скочила от блок на ул. \"Скопие\". Минувачи са се натъкнали на трупа. Светкавично са се обадили на 112 и на място е пристигнала линейка. Районът е отцепен. Според очевидци самоубийцата е на преклонна възраст. Полицаи изясняват инцидента. Районът е отцепен. \r\n\r\n От полицията информираха, че сигналът е бил подаден в 13 часа. На място е пристигнал съдебен лекар, който е констатирал смъртта. Според него няма данни за насилие. Самоубийцата е живеела в един от апартаментите на блока, съобщи 24 часа. \r\n\r\n Поредната трагедия се разиграва месец след двойната смърт в квартала. На 15 март Ради Енев закла съпругата си Илиана, а след това се самоуби. Това се разигра пред очите на детето им. Блокът на Еневи, известен като Миньорския, е известен с честа смърт. Преди това две жени са се хвърлили от него. \r\n \n\t\t\t\t\t\t", "date": "2018.04.18", "title": "ШОК в Пловдив: Жена скочи от блок и се САМОУБИ!"}
{"url": "http://www.bnews.bg/article/240459-obviniha_liz_harli_che_se_razgolva_pred_sina_si", "text": "\n 52-годишната Лиз Хърли беше подложена на груби онлайн подигравки и критики от феновете, които смятат, че тя се облича твърде разголено, когато е в компанията на 16-годишния си син Деймиън. \r\nЕкспертите дори я предупреждават, че нейните секси визии могат да имат \"трайни отражения\" върху сексуалността на момчето на по-късен етап от живота му. \r\nНаскоро Лиз сподели в Instagram снимка зад кулисите на сериала \"The Royals\", на която тя носи разголен костюм на френската прислужница, в компанията на сина си и на Джоан Колинс \r\n  \r\n\r\n Британската звезда редовно позира до тийнейджъра в дълбоки деколтета, от които бюста ѝ направо изскача. Един от нейните последователи е написал: \r\n\"Ако моята майка се обличаше така провокативно щях да се чувствам много неудобно.\" \r\n\r\n Още по-странното е, че някои от кадрите на Лиз по секси бански костюми са направени именно от самия Деймиън. \r\n \n\t\t\t\t\t\t", "date": "2018.04.18", "title": "Обвиниха Лиз Хърли, че се разголва пред сина си"}
{"url": "http://www.bnews.bg/article/240481-uvelichili_sa_se_sluchaite_na_malariya_v_konfliktnite_zoni", "text": "\n Постигнатият глобален прогрес в борбата срещу маларията е застрашен от конфликтните зони, където случаите на зараза и смърт се увеличават и е необходим по-ефективен контрол на болестта, съобщава \"Франс прес\", цитирана от БТА.  \r\n\r\n От Световната здравна организация отчитат, че след 15 години на спад случаите на малария са се увеличили през 2016 г. \r\n\r\n Девет от десет случая на зараза и смърт се регистрират в Африка. Над една трета от тях са концентрирани в две страни - Нигерия и Демократична република Конго, където заради конфликти милиони хора са принудени да напускат домовете си и страдат от недохранване.  \r\n\r\n \"Справянето с маларията в конфликтните региони изисква нови стратегии, след като прилаганите на други места на дават резултат\", отбелязва Ричард Алън, директор на организацията \"The Mentor Initiative\", фокусирана върху контрола на болестите при хуманитарни кризи.  \r\n\r\n На конференция в сенегалската столица Дакар изследователи предлагат възможни разрешения на проблема в конфликтните зони - например раздаването на третирани с инсектициди пластмасови покривала, които могат да служат за подслон, както и снабдяването на здравните работници с преносими тестове за малария. \r\n \n\t\t\t\t\t\t", "date": "2018.04.18", "title": "Увеличили са се случаите на малария в конфликтните зони"}
{"url": "http://www.bnews.bg/article/240468-otrekoha_smartta_na_aktyora_uil_feral_v_katastrofa", "text": "\n Автомобилът на 50-годишният актьор бил ударен от друга кола в Ориндж каунти.Първоначалната информация бе, че Уил Феръл е загинал, но в последствие стана ясно, че той е жив. \r\nНегов представител е казал пред медии, че той не е пострадал тежко, въпреки че автомобилът му се е обърнал. \r\nКомедийният актьор се е връщал от събитие в Сан Диего. Уил Феръл е известен с ролите си в \"Остин Пауърс\", \"Зулендър\", \"Баща в излишък\" и много други. \r\n  \r\n \n\t\t\t\t\t\t", "date": "2018.04.18", "title": "Отрекоха смъртта на актьора Уил Феръл в катастрофа"}
{"url": "http://www.bnews.bg/article/240469-nay_setne_priznaha_che_sme_vtora_raka_kak_otmryaha_parite", "text": "\n Европейската комисия възнамерявала да забрани продажбата на хранителни продукти от големи търговски марки на по-ниско качество в Източна Европа. Възнамерявала. \r\nКаква милост само, мерси. \r\n\r\n Телевизиите вяло съобщиха новината – а тя си струва да бъде обговорена: защо продължават да ни смятат за втора ръка, защо десет години ни пробутват боклуците си? \r\nКъде е господин Ю - Лигавият Целувач? \r\n\r\n Какво толкова подкрепяте ударите в Сирия - подкрепете най-сетне собствения си народ? \r\nКакво „помирявате“ Западните Балкани - помирете хитреците от ЕС поне с някакъв приблизителен морал. \r\n\r\n Защо обаче Брюкселските Вампири смятат, че българите са втора ръка? \r\nЕто ти тема за анкета. \r\nПървият възможен отговор може да е: Защото българските управници се държат налудно сервилно с тях. \r\n\r\n Нашите политици не виждат по-далеч от носа си, обаче бързо се изхитриха и започнаха да говорят главно за Бъдещето – макар че за тях то е някаква неясна пихтия.  \r\nТихомълком свиха този номер от „онова“ време – когато ни караха да пребиваваме повече в Бъдещето, за да не забелязваме Настоящето.  \r\nДобри ученици се оказаха в дивотиите. \r\n\r\n Един скорошен пример: по Великденските празници ни показаха кадри от влакове, в които пътниците, натъпкани като сардели, изглеждаха така, сякаш ги отвеждат към лагерите на ГУЛАГ.  \r\nДен по-късно обаче вестниците на Властта използваха голямата баданарка и оповестиха, че съвсем скоро, в близкото Бъдеще, сарделите ще пътуват от София до Бургас само за три часа.  \r\nАко обичате, престанете да мрънкате. \r\n\r\n Комунистическата доктрина твърдеше, че парите, например, ще отмрат окончателно в началото на 80-те години на миналия век.  \r\nМного ги подиграваха тогавашните управници за тази фантазия – но се оказа, че в известен смисъл те познаха, макар и със закъснение: трийсетина години по-късно парите наистина отмряха за немалка част от народа.  \r\nАко не вярвате, питайте един пенсионер - пари ли са 200 лева на месец. \r\n\r\n Те са съвсем друго: покана да се омиташ вече от този свят, да не се моташ наоколо и нахално да тикаш в очите на Властта клетия си живот. \r\n\r\n Веднъж показаха една женица – телевизиите мрат да използват такива като нея като илюстрация към поредната си банална тема: питаха я как пазарува, прави ли си предварително сметки, преди да отиде в магазина.  \r\nА тя викна: „Не, каквото ми хареса, си го вземам!“ и се захили идиотски.  \r\nВ този момент момичето с микрофона се сети да попита, колко, всъщност, е пенсията на възторжената дама, която си вземала каквото й хареса.  \r\nА тя рече: „310 лева!“ - и се оцъкли, понеже схвана каква глупост е изръсила. \r\n\r\n Обаче казаното си остава в нелепата социология, която телевизиите ни натрапват непрекъснато, ето как: в страната, която председателства ЕС, част от хората си вземат, каквото им хареса. \r\n\r\n Няколко дни по-късно забиха нов пирон в ковчега на дърварската пропаганда: 33 хиляди души у нас имали заплата над 5 хиляди лева, за последните 4 години броят им се увеличил с 50 процента.  \r\nТези 50% трябва да шашнат публиката, когато Настоящето се боядисва с розова боя.  \r\nКакто и ония 33 хиляди души - въпреки че те са прашинка в сравнение с милионите бедняци, които се тътрят някак към Бъдещето.  \r\nОбаче, в желанието си да се харесат на Властта, някои медии вече са напълно обуначени и дори не схващат какво правят. \r\n\r\n \r\n \n\t\t\t\t\t\t", "date": "2018.04.18", "title": "НАЙ-СЕТНЕ ПРИЗНАХА, ЧЕ СМЕ ВТОРА РЪКА, \r\nКАК ОТМРЯХА ПАРИТЕ\r\n\r\n"}
{"url": "http://www.bnews.bg/article/240461-metresata_na_plevneliev_mladee_s_vampirski_lifting", "text": "\n Всеки месец половинката на експрезидента Росен Плевнелиев Деси Банова посещава една от най-скъпите клиники у нас, където специалисти й взимат кръв, обработват я и след това отново й я вливат \r\n\r\n Не става въпрос за лечение на заболяване, а за чиста проба суета. Бившата синоптичка се е вманиачила по т.нар „вампирски“ лифтинг, чрез който кожата на шията и лицето се подмладява с години, съобщи „Галерия“. \r\n\r\n Банова се е подложила на ускорена терапия от последователни процедури в продължение на няколко месеца, за да изглежда перфектно за сватбата си с Плевнелиев. \r\n\r\n Плазмотерапията, или още „вампирски“ лифтинг, е иновативен и много модерен в последно време метод за изглаждане на бръчки и други белези на стареене. За осъществяване на процедурата се взима 10 мл венозна кръв от пациента  и се центрофугира, за да се отделят кръвните клетки. Полученият продукт е плазма, която се инжектира обратно в кръвта. Тя коригира бръчките, изравнява тена на кожата, прави я по-стегната и дори лекува косопад.  \r\n\r\n Това обяснява и подмладения вид на Деси Банова през последните няколко месеца. Снимки на 38-годишната тв водещата отпреди година доказват, че тогава лицето й е било с доста повече бръчки. „Вампирският“ лифтинг е скъпо удоволствие, но близки до Банова се кълнат, че блондинката сама си плаща масрафа.  \r\n\r\n Благоверната на Плевнелиев настоявала тя да си поеме разходите по разкрасителните процедури със заплатата от рубриката „Истории на успеха” по Нова тв. \r\n \n\t\t\t\t\t\t", "date": "2018.04.18", "title": "Метресата на Плевнелиев младее с вампирски лифтинг "}
{"url": "http://www.bnews.bg/article/240470-roditelite_na_detsa_s_uvrezhdaniya_iskat_sreshta_s_premiera_nadezhdite_im_sa_pogrebani_toy_gleda_tv_i_plache", "text": "\n Скелет в инвалидна количка, надгробна плоча и черни балони – това са символите на шестия протест на родителите на деца с увреждания. Те настояват за Закон за личната помощ и радикална промяна на начина, по който се оценяват уврежданията, потребностите и финансовата подкрепа. \r\n\r\n В момента семействата се оказват с непосилно бреме в момента, в който детето с увреждане стане на 18 години. За родителите, които вече са и в по-напреднала възраст става финансово и физически невъзможно да полагат грижи, предаде БТВ. \r\n\r\n Демонстрантите искат среща с премиера Бойко Борисов. Той междувременно публично изрази възмущението си от ТВ репортаж за майка и дъщеря й, които напускат България, за да получи детето необходимите грижи и каза, че плакал докато гледа: „Кой ненормален администратор кара родители на деца с увреждания да ходят напред назад. Ако това е истина – този човек не просто да се уволни, а всичко там да изчистим. Лично министърът да се занимае със случая! Малко човечност няма ли, бе, какви са тея хора, държавни заплати вземат”. \r\n \n\t\t\t\t\t\t", "date": "2018.04.18", "title": "Родителите на деца с увреждания искат среща с премиера, надеждите им са погребани, той гледа тв и плаче!"}
{"url": "http://www.bnews.bg/article/240463-borisov_pomete_administratsiyata_koyto_ima_aktove_kam_kat_ne_e_dobar_sluzhitel", "text": "\n „Човек, който нарушава Закона за движение по пътищата и има няколко акта, не знам дали е добър служител. Следващата седмица искам да знам всеки колко служители има с актове. Същото се отнася и за областните управители”, заръча Бойко Борисов. \r\n\r\n Министър-председателят разпореди на членовете на кабинета да извършат проверки не само на шофьорите в съответните министерства и агенции, но и на всички служители.  \r\n„Направихме една проверка с Радев (бел. ред. Валентин Радев) в Дирекция на Полицията – Национална полиция и се оказа, че има по трима, четирима души с актове, които не са си ги платили. Направете необходимото. Човек, който нарушава Закона за движение по пътищата има по няколко акта – не знам така дали е и много добър служител. Румяна (бел. ред. Румяна Бъчварова) да види и областните управители .Областните управители същото да видят и в областните дирекции“, каза още Борисов. \r\nПремиерът даде едноседмичен срок на министрите да извършат проверките.  \r\n\"За следващата сряда искам да знам по колко акта съответно в министерствата, агенциите – имате\", заяви той.   \r\n\r\n Не искам да влизам в неговите войни, министрите да искат среща с него и да му представят какво правят по обществените поръчки. По този начин премиерът Бойко Борисов коментира в началото на днешното правителствено заседание обвиненията на президента Румен Радев, че процедурите са непрозрачни и има корупция в тях. \r\n\r\n „Всички министри, които провеждат обществени поръчки, поискайте среща с президента и всеки един да представи това, което прави. Ако някой е злоупотребявал с обществени поръчки, да отива в затвора (…) Отивате при президента и му казвате: за който смятате, че е на тъмно, вземаме прожектор и го осветяваме”, разпореди министър-председателят. \r\n\r\n И допълни: \"Аз обществени поръчки не правя, правят ги кметовете. Да отиват в затвора, ако има злоупотреби\". \r\n\r\n „Не може за една бълха да горим целия юрган”, заяви Борисов, визирайки проблеми, възникнали с първите санирани блокове, където имало малки по думите му течове. \r\n\r\n Вицепремиерът Екатерина Захариева коментира, че ще се работи по механизъм за комуникация с държавния глава при ситуации като тази с ударите по Сирия, след като президентът разкритикува правителството, че взема решения, без да са съгласувани с него. \r\n\r\n   \r\n \n\t\t\t\t\t\t", "date": "2018.04.18", "title": "Борисов помете администрацията: Който има актове към КАТ, не е добър служител!"}
{"url": "http://www.bnews.bg/article/240458-shterkata_na_dancho_karadzhov_lagala_che_se_e_razdelila_s_mazha_si", "text": "\n Поп певицата Лора Караджова лъже, че с бащата на детето й сноубордиста Валентин Славов са разделени, научи „Галерия“. \r\n\r\n Близки до щерката на Данчо Караджов се кълнат, че двамата отново са се събрали, но умишлено крият от медиите за отношенията си. Лора смятала, че именно медийното внимание към тях е станало причина за раздялата им миналата година. Затова двамата се разбрали да пазят в тайна сдобряването си и единствено най-близките им да са наясно. \r\n\r\n Изпълнителката обаче сама изпитва затруднения да скрие истината и се оплита в лъжите си. В интервю за тв предаване Лора призна, че с Вальо все още се обичат много силно, но не можа да отговори на въпроса защо тогава са разделени. „Аз не искам да е така. Родителите трябва заедно да възпитават детето си. Ние просто много се карахме и си крещяхме… Алиса (дъщеря им – б.а.) в момента е с Валентин, той я гледа. Сега живеем при него в Банско, а лятото се местим тримата на морето“, оплете се Караджова. \r\n\r\n Само преди два месеца Караджова заяви в „Черешката на тортата“, че живее в апартамента сама с дъщеря си и Савов се е изнесъл отдавна. „Галерия“ обаче попадна и на снимки, които показват точно обратното. Валентин постоянно поства фотоси в личния си профил в Instagram от дома им в Банско, на които е заедно с Лора и Алиса. На снимките тримата изглеждат щастливи и по нищо не изглежда да са разделени. \r\n\r\n И докато според близки до Караджова певицата крие истината, за да избяга от медийното внимание, нейни колежки са точно на обратното мнение. Те смятат, че цялата история е добре скалъпен пиар. „Откакто стана ясно, че не живее с Вальо, масово започнаха да я канят в тв предавания, да дава интервюта, записа ново видео… Благодарение на тази раздяла, тя излезе от нафталина, така че да се прави на самотна майка работи перфектно за нея и кариерата й“, злорадстват от музикалния бранш. \r\n\r\n Припомняме, че Лора Караджова имаше дългогодишна връзка с тв водещия Деян Славчев-Део, с когото бяха една от най-популярните звездни двойки. Малко след като се разделиха, Караджова се събра със сноубордиста Славов и забременя. Дъщеря им Алиса се роди през 2014, а 3 години по-късно Лора разкри, че с Валентин вече не са заедно. \r\n \n\t\t\t\t\t\t", "date": "2018.04.18", "title": "Щерката на Данчо Караджов лъгала, че се е разделила с мъжа си"}
{"url": "http://www.bnews.bg/article/240471-aktsiyata_na_kat_pogolovno_karat_s_previshena_skorost", "text": "\n Близо 1600 нарушения на скоростта са установени при операцията \"24 часа скорост\" на Пътна полиция до 11.00 часа днес. В 35 от случаите става дума за движение с превишена скорост в населени места, уточниха от МВР.  \r\n\r\n Общо 202 точки за контрол в цялата страна е имало в страната до момента.  \r\n\r\n Екипите, ангажирани в операцията, са констатирали и 84 други нарушения на Закона за движение по пътищата. \r\n\r\n За времето от 6:00 часа сутринта до 11:00 часа е имало общо 8 леки пътнотранспортни инцидента, при които има 3 ранени. Тежки инциденти и загинали хора няма. \r\n\r\n Операцията \"24 часа скорост\" ще продължи до 6 ч утре сутрин. Целта е да се обърне внимание на водачите, че скоростта е една от основните причини за тежки ПТП. Проверки се извършват във всички страни, членки на TISPOL - Европейската мрежа на службите на Пътна полиция. \r\n\r\n   \r\n \n\t\t\t\t\t\t", "date": "2018.04.18", "title": "Акцията на КАТ: Поголовно карат с превишена скорост"}
{"url": "http://www.bnews.bg/article/240422-bivshiyat_na_dzhenifar_anistan_zabarsa_komediynata_aktrisa", "text": "\n \r\n\r\n Режисьорът и актрисата не са заедно от близо два месеца и по всичко си личи, че Теру не страда за Джен, ами се наслаждава на статуса си на необвързан. Защо казваме това ли? Ами първо Теру бе свързван с Петра Колинс, която също е част от елита на Ню Йорк и медиите заключиха, че именно тя е виновна за развода му с Анистън. Очевидно това е заблуда и всъщност Теру се е развихрил и се възползва максимално от новото си семейно положение. Преди седмици той бе засечен от папараци с друга красавица по улиците на Ню Йорк. Това е комедийната актриса Обри Плаза, която е стара позната на Джъстин. Днес пък се появиха кадри на звездата с трета хубавица. Нейното име не е известно, но тя е млада, чаровна и съдейки по усмивката на лицето и тази, озарила Джъстин, двамата си изкарват видимо добре. Впечатление обаче прави не само приповдигнатото настроение на двойката, но и изваяната мускулатура на Теру. Явно след като е официално свободен той е решил да се потруди във фитнеса и да наблегне върху извайването на бицепси. А дали дамата с него е новата му половинка, ще покаже само времето. \r\n \n\t\t\t\t\t\t", "date": "2018.04.18", "title": "Бившият на Дженифър Анистън забърса комедийната актриса"}
{"url": "http://www.bnews.bg/article/240466-rumen_lukanov_leti_kam_danoto_zagubi_i_dalgove_za_nad_polovin_milion_falirat_biznesa_mu", "text": "\n Солидни проблеми с алкохола има бившия тв водещ Румен Луканов. След края на „Сделка или не”, телевизионерът се сдуши с бутилката, но не му провървя. В случая не става въпрос за влечение на Луканов към чашката, а за бизнеса му с елитни вина. \r\nПритиснат от липсата на клиенти водещият затвори кепенците на един от магазините си на булевард „Патриарх Евтимий”. Миналата седмица Луканов бе засечен от папараците на „България днес” лично да хлопва кепенците. \r\nОблечен с избелели дънки и прокъсано яке, Луканов спря с огромния си джип пред магазина. Той отключи набързо и след минути излезе понесъл почистващ инвентар. А разлепените по витрините табели показват, че магазинът „100 вина от Румен” спира да работи. \r\n\r\n „Затворих го заради липса на клиенти. С тези ремонти на метрото хората отвикнаха да минават по булеварда. Няма смисъл да се правят разходи, още повече, че другите ми два магазина са наблизо и всеки желаещ може да мине оттам”, разкрива Луканов, лаконичен относно бизнеса си. По думите му другите му проекти вървят много успешно, но в действителност бизнесменът има сериозни борчове. \r\nФинансовият отчет на дружеството му показва, че той е регистрирал загуби от над 150 бона, а отделно от това има и солидни задължения от още 184 000 лева. Солидно на минус е и винения бар на Луканов, държан от друга негова фирма. Според отчетите, то е натрупало загуби от 143 000 и задължения към 190 000 лева. \r\nБарът и двата магазина бяха открити от Луканов, след като през 2015 година спря предаването му „Сделка или не”. Принуден да търси ново препитание, след десетилетия на екрана, водещият реши да съчетае страстта си към виното с търговията на отбрани напитки. \r\nЗа целта той инвестира солидна част от спестяванията си в няколко магазина в центъра на София, като предлагаше вина от цял свят. Виненият бар бе друга негова придобивка, с която Луканов се надяваше да привлече вниманието на елита. \r\nВ клюкарските сайтове обаче най-често се появяваше информация как се разхожда до там с атрактивни красавици и през ден дегустира напитките си в компанията на младите дами. \r\n \n\t\t\t\t\t\t", "date": "2018.04.18", "title": "Румен Луканов лети към дъното, загуби и дългове за над половин милион фалират бизнеса му"}
{"url": "http://www.bnews.bg/article/240465-merkel_glasi_s_makron_novi_promeni_v_evropa_za_po_bednite_darzhavi_shte", "text": "\n \r\nГepмaнcĸият ĸaнцлep Aнгeлa Mepĸeл oбeщa шиpoĸ ĸpъг oт peфopми нa Eвpoпeйcĸия cъюз, a нe caмo нa eвpoзoнaтa, ĸaĸтo ce гoвopeшe дoceгa. \"Peфopмитe, oт ĸoитo ce нyждae Eвpoпa, нaдxвъpлят пpoблeмитe нa иĸoнoмичecĸия и вaлyтeн cъюз\", ĸaтeгopичнa бe Mepĸeл. \r\n\r\n Bъпpocитe, вĸлючвaщи oбщa cиcтeмa зa пpeдocтaвянe нa yбeжищe, cъглacyвaнa външнa пoлитиĸa нa EC и oбщи инициaтиви зa cигypнocт ca \"paвни ĸoлoни нa eдин и cъщ пpoeĸт: cилнa Eвpoпa, oбвъpзaнa c цeннocти\", cмятa гepмaнcĸият ĸaнцлep. Cлoжнaтa ĸoaлиция, pъĸoвoдeнa oт Mepĸeл, e peшeнa дa въвeдe peдицa вaжни иĸoнoмичecĸи пpoмeни в EC ĸaтo зaвъpшвaнe нa бaнĸoвия cъюз. \r\n\r\n Tя пpeдyпpeди ĸoлeгитe cи, чe пpeвpъщaнeтo нa Eвpoпeйcĸия cтaбилизaциoнeн мexaнизъм, cъздaдeн зa дa пoмaгa нa зaĸъcaли дъpжaви, в пoдoбиe нa Eвpoпeйcĸи вaлyтeн фoнд щe нaлoжи пpoмянa в yчpeдитeлнитe дoгoвopи, ĸoятo вcяĸa дъpжaвa-члeнĸa щe тpябвa дa paтифициpa. Mepĸeл пoдгoтвя oбщa пoзиция c фpeнcĸия пpeзидeнт Eмaнюeл Maĸpoн зa нaбop oт пpeдлoжeния зa peфopми нa EC, ĸoитo тpябвa дa пpeдcтaвят дo юни. \r\n\r\n \r\nPoлятa нa Бyндecтaгa Πopaди нacтoящaтa фopмyлa нa yпpaвлeниe нa Гepмaния, вaжнa poля в пpoцeca щe имa гepмaнcĸият Бyндecтaг. Toй \"нe caмo щe yчacтвa интeнзивнo, нo и щe oфopми\" пpeгoвopитe, oбeщa pъĸoвoдитeлят нa пapлaмeнтapнaтa ĸaнцeлapия нa Mepĸeл Фoлĸep Kayдep. \r\n\r\n Πo oтнoшeниe нa бaнĸoвия cъюз, нaпpимep, зacтpaxoвĸaтa нa дeпoзититe мoжe дa бъдe oбcъждaнa caмo ĸoгaтo дъpжaвитe-члeнĸи нaмaлят pиcĸa пpи ĸpeдитopитe cи Ho нe вcичĸи в Гepмaния ca тoлĸoвa eнтycиaзиpaни oт идeитe нa ĸaнцлepa. Лидepът нa coциaлдeмoĸpaтитe Aндpea Haлec ĸpитиĸyвa \"чepвeнитe линии\", пocтaвeни oт пpaвитeлcтвoтo, ĸoитo нaдxвъpлят ĸoaлициoннoтo cпopaзyмeниe мeждy ĸoнcepвaтopи и coциaлиcти, твъpдeйĸи, чe тoвa e \"нeпpиeмливo\". \r\n\r\n Coциaлдeмoĸpaтитe, вoдeни дocĸopo oт бившия пpeзидeнт нa Eвpoпeйcĸия пapлaмeнт Mapтин Шyлц, ca пo-cĸлoнни дa пoдĸpeпят peфopмa нa eвpoтo, дoĸaтo мнoгo oт cъпapтийцитe нa Mepĸeл ce oпacявaт, чe Гepмaния щe бъдe ocтaвeнa дa пoeмe зaдължeниятa нa финaнcoвo пo-paзтoчитeлнитe дъpжaви в eвpoзoнaтa. Kaнцлepът ce cтpeми дa ce cъcpeдoтoчи въpxy пo-гoлямaтa eвpoпeйcĸa ĸapтинa, ĸaтo ce пoзoвaвa нaпpимep нa идeитe нa Maĸpoн зa cтpaтeгия зa изĸycтвeн интeлeĸт, съобщи money.bg. \r\n\r\n \"Зa мeн, извън тeзи въпpocи oтнocнo финaнcoвaтa opиeнтaция и бюджeтa зa eвpoтo, e вaжнo дa ocтaнeм ĸoнĸypeнтocпocoбни. Toвa cъвпaдa c мoeтo yбeждeниe, чe ce нyждaeм oт cъвмecтни дeйcтвия, чe тpябвa дa paбoтим зaeднo в Eвpoпa и ce нyждaeм oт пoвeчe тeмпo\", зaяви Mepĸeл. \r\n  \r\n \n\t\t\t\t\t\t", "date": "2018.04.18", "title": "Меркел гласи с Макрон нови промени в Европа, за по-бедните държави ще..."}
{"url": "http://www.bnews.bg/article/240464-badete_predpazlivi_elektronnite_poshti_zaleti_s_falshivi_meyli_ot_toplofikatsiya", "text": "\n Фалшиви мейли заляха столичани от името на Топлофикация. В тази връзка от дружеството обявиха, че  официалните имейли на\"Топлофикация София“ ЕАД, от които гражданите могат да получават писма са: \r\n\r\n Inf_r@toplo.bg, info_r@toplo.bg, както и служебни мейли , завършващи  на …….@toplo.bg \r\n\r\n Всякакви други съобщения, получени от клиенти на дружеството на електронната им поща, с подател „Топлофикация София“ ЕАД са опит за злоупотреба, измама или вирус!, поясняват още от дружеството. \r\n\r\n Припомняме, че подобни фишинг атаки целят да източат данни от сметките на порзвателите на електронните пощи, ако отворят фалшивите мейли. \r\n \n\t\t\t\t\t\t", "date": "2018.04.18", "title": "Бъдете предпазливи: Електронните пощи залети с фалшиви мейли от Топлофикация"}
{"url": "http://www.bnews.bg/article/240460-ns_udalzhi_rabotata_na_komisiyata_za_chez_temenuzhka_predade_ginka_otnovo_nakloni_veznite_kam_vtoriya_kandidat_po_sdelkata", "text": "\n \r\nНародното събрание удължи работата на временната комисия, проучваща обстоятелствата за продажбата на ЧЕЗ, до 10 май включително. \r\nМотивът е големият обем постъпили материали и такива, които предстои да бъдат предоставени - информация и допълнителни разяснения от Министерството на енергетиката, Министерството на икономиката, от Главния прокурор, Българска банка за развитие, спецслужбите.  \r\nУдължаването на срока се налага и за да се даде възможност на комисията да изготви обективен доклад, предвид големия обем информация и анализи, които е необходимо да бъдат направени.  \r\nОт началото на работата си временната комисията е заседавал четири пъти, изслушани са представители на различни институции и на евентуалния купувач - \"Инерком България\" ЕАД, отчете Бойчев.  \r\n\r\n Междувременно ерегийният министър и лична приятелка на Гинка Върбакова - Теменужка Петкова загатна пред журналисти, че е твърде възможно ЧЕЗ да сключи сделката с втория кандидат. \r\n\r\n Все още не е изключено дяловете на ЧЕЗ в България да бъдат продадени на купувач, различен от фирмата \"Инерком\". Вариант е и вторият в класирането кандидат-купувач, но до подобна опция ще се стигне само ако компанията на Гинка Върбакова не успее да събере необходимите пари за сделката. Това стана ясно от думите на министъра на енергетиката Теменужка Петкова, която присъства на откриването на конференцията \"Стратегия на рафиниращата индустрия до 2050 г.: преход за течни горива и възможности за сектора\". \r\n\r\n \"Ако компанията, кандидат за купувач на активите на ЧЕЗ, успее да осигури необходимото финансиране по всяка вероятност ще се върви към финализиране на сделката. За да се случи подобна сделка трябва да е налице съответното финансиране. Това е ангажимент на компанията, която е кандидат за купувач на този етап\", обяви Петкова. \r\n\r\n \"Чуха се гласове от страна на продавача на активите на ЧЕЗ, че те обмислят и вариант за преговори с втория в класирането. Това е изцяло в правомощията на чешката държава.Това е процедура, която се провежда изцяло по правилата на чешката държава и тяхното законодателство. Българската държава няма касателство към тази процедура\", обясни отново Теменужка Петкова. \r\n\r\n \r\n  \r\n \n\t\t\t\t\t\t", "date": "2018.04.18", "title": "НС удължи работата на комисията за ЧЕЗ, Теменужка предаде Гинка отново - наклони везните към втория кандидат по сделката"}
{"url": "http://www.bnews.bg/article/240452-shou_v_parlamenta_mareshki_se_iztsepi_v_balgariya_ima_dvama_lideri_az_i_boyko_borisov", "text": "\n Веселин Марешки също блесна с изказване в откриването на новата пленарна сесия. Както винаги той изтъкна като най-усърдни в работата своите депутати - те били в 5-те процента работещи в парламента, а себе си издигна на най-висок пиетдестал в държавата.  \r\n\r\n \"В момента в България има двама лидери - Бойко Борисов и Веселин Марешки\", провикна се от трибуната Марешки, който обясни, че в страната ни имало глад за лидери. \r\n\r\n С което, разбира се, предизвика смях в пленарната зала. \r\n\r\n   \r\n \n\t\t\t\t\t\t", "date": "2018.04.18", "title": "Шоу в парламента: Марешки се изцепи: В България има двама лидери - аз и Бойко Борисов!"}
{"url": "http://www.bnews.bg/article/240456-veneta_se_sabra_s_tisho_bil_vazhen_mazh_v_zhivota_y", "text": "\n Венета Райкова, Патрик и Тихомир празнуват рождения му ден. В началото на годината Райкова обяви, че след 13 години брак с Тишо се развеждат. \r\nВъпреки раздялата обаче, двамата поддържат приятелски отношения и често се събират. Те бяха заедно и на рождения ден на сина им Патрик през февруари. \r\nВенета сподели кадър, на който семейството хапва в италиански ресторант, а към снимката написа: \r\n\"С двамата най-важни мъже в живота ми вдигаме наздравица за рожденика!! Да си жив и здрав, Георгиев!!\" \r\nКогато обяви раздялата, Райкова коментира, че нито Тишо, нито тя имат нова любов в живота си. Наскоро по време на интервю с Благой Георгиев тя призна, че не е правила секс от Нова година. \r\n \n\t\t\t\t\t\t", "date": "2018.04.18", "title": "Венета се събра с Тишо, бил важен мъж в живота й"}
{"url": "http://www.bnews.bg/article/240455-prokuraturata_70_000_evro_e_podkupat_parite_sa_namereni_ivancheva_svetna_zashtoto_e_pipala_belyazanite_pari", "text": "\n Досъдебното производство по случая с кметицата на район \"Младост\" Десислава Иванчева е образувано през февруари месец, а проверката се извършва от прокурор от декември, образувано е за търговия с влияние, като на по-късен етап са събрани доказателства за друго престъпление, съобщи на нарочна прескоференция по случая шефът на Спецпрокуратурата Иван Гешев. \r\n\r\n Многобройни сигнали са получени, Комисия за противодействие на корупцията събраха информация за още едно лице, което е строителен предприемач, извъщващ действия на територията на район Младост, човек, който дълги години е живял в чужбина, няма нагласата, манталитета и поведението на някои наши характерни български особености, за разрашеване на проблемите с пари под масата. \r\n\r\n В резултат на това, той е бил изнудван в чисто житейски смисъл, за да плати една сериозна сума. Той се е свързал, човекът бе разпитан и обясни конкретната ситуация. \r\n\r\n Това не беше за нас новост, защото имаме многобройни сигнали за начина и подхода в тази община: метод на натсик, маскиран с това, че се борим за правата на хората, но се оказва, че се преследват лични користни цели. \r\n\r\n С години се бавят преписки и не се решават проблеми. За мен вече няма съмнение защо са бавени с години тези преписки. При претърсването на кабинета на Иванчева бяха намерени стотици преписки, които стоят там, а не са при съответните специалисти. \r\n\r\n Според сигналите, прокуротурата потвърди думите на бившия заместник на Иванчева  . \r\n\r\n Това е цялостната картина, подчерта прокурор Гешев. В частност, процедура, която трае седмица, се е проточила цяла година. След множество разправии, човекът е пуснал жалба в административния съд, в столичния общински съвет. В един момент с него се свързват посредници, казват му, че кметицата е възмутена и проблемът му няма да се разреши. В крайна сметка се стига го план - цената за разрешаване на този проблем е 20 евро на квадратен метър - или 250 000 евро.  \r\n\r\n След това се разбират тази сума да бъде дадена на три вноски по 70 000 евро, за да може Иванчева да задвижи процедурата. \r\n\r\n Човекът е осигурил сумата, защото иска да съдейства на държавата. Извършват се със сумата съответните действия по НПК и започва чакане за получаване на сумата, което ние чакаме от около 20 дни, ракри спецпрокурорът. \r\n\r\n Денят и часът на срещата са се променяли постоянно. Кметицата определила срещата в центъра, защото имала среща в Столична община. Първоначално е било решено да е в \"Хепи\", но се отказали, защото там било пълно с общинари. \r\n\r\n Изнудваният е дал сумата на посредника в едно кафе, после се свърза с кметицата и зам.- кметицата, после тримата отишли в кафето на Кристал и си взеха парите, на посредника му дадоха 14 000 евро - 20%., поясни още Гешев. \r\n\r\n Взема ги заместничката на Иванчева, те се качват по колите, ние задържаме посредника и започваме задържане на кметицата. В посредника бяха намерени 14 000 евро - описани предварително банкноти. \r\n\r\n Посредникът е признал всичко, описал е подробно в 4 страници точно какво се е случило.  \r\n\r\n В крайна сметка парите, които бяха за Иванчева, бяха намерени в колата и след това описани. Всичките \"светнаха\", както и двете жени, което няма как да стане, ако не са пипали парите, поясни още Гешев. \r\n\r\n   \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2018.04.18", "title": "Прокуратурата: 70 000 евро е подкупът, парите са намерени, Иванчева \"светна\", защото е пипала белязаните пари!"}
{"url": "http://www.bnews.bg/article/240454-geri_doncheva_pokaza_kasi_kraka_i_tlasti_bedra_na_revyu_unikalno_foto", "text": "\n С най-къси крака се оказа Гери Дончева на ревю на Биляна Йотовска \r\n\r\n Моделката се появи като част от манекените на ревюто, а сочните й бедра веднага се набиха в обективите на камерите. И докато мъжката аудитория нямаше нищо против да плакне очи по пищните форми на хубавицата, модни критици са категорични, че е била твърде късокрака за подиума. \r\nПоследното предизвика бурни реакции и в социалните мрежи. \r\nГери бе лице на модната спортна линия на Биляна Йотовска, но й се наложи да дефилира по кецове. Вижте снимката \r\n„То с токчета от по 15 см всеки може. Но като слезеш на земята реалността е друга. Не може момиче, което е метър и шестдесет, да се изявява на подиум”, злобеят потребители”. \r\n \n\t\t\t\t\t\t", "date": "2018.04.18", "title": "Гери Дончева показа къси крака и тлъсти бедра на ревю (Уникално фото)"}
{"url": "http://www.bnews.bg/article/240449-vnimanie_shofyori_200_kameri_debnat_na_patya_pri_aktsiya_skorost", "text": "\n В 06.00 часа сутринта на 18-и април, сряда, пътната полиция започна акцията \"24 часа скорост\", която ще се проведе до 19-и април в цялата страна. Пътните полицаи ще следят за шофиране със съобразена скорост.  \r\n\r\n В акцията ще бъдат включени и 200 камери за наблюдение на водачите, уточняват от пресцентъра на МВР.   \r\n\r\n Акцията ще бъде последвана от друга операция, на МВР и ДАИ - за контрол на автобусния транспорт. \r\n\r\n По време на акцията ще следят за превишена скорост от 6 тази сутрин до 6 часа до четвъртък сутринта.  Акцията е заложена в календара на Европейската мрежа на службите на Пътна полиция и аналогични проверки ще има на територията на целия Европейски съюз. Основната цел на операцията е контрол на скоростта, която е една от основните причини за тежки пътнотранспортни произшествия. \r\n  \r\n \n\t\t\t\t\t\t", "date": "2018.04.18", "title": "Внимание шофьори: 200 камери дебнат на пътя при акция \"Скорост\""}
{"url": "http://www.bnews.bg/article/240450-ninova_iska_namaleni_zaplati_i_kratki_otpuski_za_deputatite_tsv_tsv_ot_nemay_kade_pak_napadna_prezidenta", "text": "\n Лидерът на БСП Корнелия Нинова се възползва от словото си за откриването на парламентарната сесия, за да оповести предложения на БСП за намаляване на \"пропастта между политици и народ\". \r\n\r\n \"Обрасли сме с привилегии\", заяви Нинова. \r\n\r\n Тя поиска промяна в правилника, която да намали заплатите и ваканцията на депутатите. \r\n\r\n \"Кой българин, освен политческия елит, работи на заплата, която зависи от ръста на средната заплата. 99% от българския народ работи на фиксирана заплата. С кое право? Това е конституционен принцип за равни права и спправедливост. Колко души в България почиват над 70 дни? 240. Един миньор почива 30 дни. Някой ден, когато управляваме, това ще стане факт. Това се казва не популизъм, а справедливост. Малцина в света са променяли държавите си. Те са наричани водачи, лидери\", обясни Нинова. \r\n\r\n Нинова декларира, че европредседателството остава приоритет. Тя обаче изтъкна, че досега нито веднъж премиерът Бойко Борисов не дискутирал нито веднъж в парламента темите на това председателството. Тя поиска правителството да ангажира парламента поне преди срещата на върха за ЕС и Западните Балкани. \r\n\r\n \"Задоволяваме се с четене на черна статистика. Прожекторите от Европа осветиха - стопили сме се с още 400 хил. души. Прожекторите в Брюксел осветиха, че сме най-корумпираната и най-бедната държава в ЕС. Правим политика на парче, закони на парче. Гарантираме на народа си живот на парче\", каза Нинова. \r\n\r\n Според нея парламентът трябва да избере три проблема и да започне да работи по тях. Нинова смята, че първият проблем трябва да е икономиката. \r\n\r\n \"Все повече ставаме икономика на услугите и по-малко на производството\", заяви Нинова. \r\n\r\n Тя призова икономиката да бъде обвързана с модерно и високотехнологично образование. Нинова изтъкна, че образованието ни не е адекварно. Тя призова за нова система на здравеопазване. \r\n\r\n За пореден път Нинова говори за съществуването на паралелна държава - \"паралелни фигури, които дърпат конците\". Според нея тези фигури са в три сфери - производството и търговията с лекарства, производството и търговията с пшеница, производство, пренос и доставка на енергия. Нинова призова за битка с големите, но въпросът е \"кой има характер и смелост\" за нея. \r\n\r\n \"Трябва да я проведем тази битка. Ние започваме тази битка - с конкретни предложения, имена, законопроекти\", заяви Нинова. \r\n\r\n Цветанов, който винаги и с право, лично приема подобни критики веднага обръна темата към президента, от когото тръгнаха думите: „  Едни хора строят магистрали, а след тях остават дупки, защото е тъмно. Крайно време е да включим прожекторите, да осветлим процесите в България, да има прозрачност на собственост, на управленски решения, заяви Радев. Прокуратурата и съдът имат последен шанс да върнат доверието в тях и в България, като погнат безкомпромисно крадците, корумпираните, престъпилите закона независимо дали са от управляващите, опозицията или от собствените им магистратски редици, каза той. \r\n\r\n \"Прожекторите са включени, г-н президент\", заоправдава се Цветанов и продължи с празните хвалби: \r\n\r\n Цветанов отчете свършеното до момента - от европредседателството, през санирането до вдигането на учителските заплати и връщането на 22 хил. деца в училище. Достигнахме БВП от 100 милиарда лева, похвали и икономическия растеж. 1000 срещи с 10 хил. делегати - пресметна лидерът на ПГ на ГЕРБ, за свършеното до момента от българското председателство. \r\n\r\n Всеки в тази държава, даже и децата, знае, че нито едно от казаното от Цветанов не е вярно. Празни думи без никакво съдържане и грам истина по почина на ГЕРБ. \r\n\r\n . \r\n \n\t\t\t\t\t\t", "date": "2018.04.18", "title": "Нинова иска намалени заплати и кратки отпуски за депутатите, Цв.Цв. от немай-къде пак нападна президента"}
{"url": "http://www.bnews.bg/article/240358-dzhena_veche_e_blondinka_foto", "text": "\n Попфолк изпълнителката Джена мина в отбора на блондинките.  32-годишната певица реши да се изруси, а промяната се прие с радост от последователите й, които заляха профилите й в социалните мрежи с комплименти. \r\n\r\n Те изтъкнаха, че както тъмните, така и светлите нюанси й отиват, причина за което е бледата й кожа, установи „Телеграф“. \r\n\r\n Може би промяната се дължи и на подготовката на нов проект, тъй като когато представя песен, Джена винаги залага на различното. Снимката вижте  \r\n \n\t\t\t\t\t\t", "date": "2018.04.18", "title": "Джена вече е блондинка (ФОТО)"}
{"url": "http://www.bnews.bg/article/240462-sem_podhvashta_badzhak_televiziite_izgavrili_se_s_makata_na_horata_pri_tragediyata_na_magistrala_trakiya", "text": "\n СЕМ ще сезира Националния съвет за журналистическа етика (НСЖЕ) относно видеорепортажите на bTV и Нова телевизия от отразяването на катастрофата на АМ „Тракия“, при която загинаха шест души, а над 20 бяха ранени. При инцидента автобус, пътуващ от Бургас за София, се обърна край пътя след лек сблъсък с кола.  \r\n\r\n Мониторинг е направен на bTV, Нова телевизия, Канал 3 и Европа, както и на програмите на националните обществени доставчици БНТ 1 и „Хоризонт“.  \r\n\r\n „Регистрирани са проблеми в програмите на bTV, Нова телевизия\", каза в „Преди всички“ София Владимирова, председател на СЕМ и допълни, че в СЕМ са постъпили 12 сигнала, които засягат основно тези две програми.  \r\n\r\n „Ние ще изпратим сигнал до Етичната комисия, ще приложим нашите наблюдения, експертните ни становища, както и видеоматериали от репортажите. В СЕМ са постъпили 12 сигнала, които касаят основно тези две програми и най-вече коментират професионалните стандарти, етични и морални правила, които зрителите считат, че са нарушени“.   \r\n \n\t\t\t\t\t\t", "date": "2018.04.18", "title": "СЕМ подхваща баджак телевизиите, изгаврили се с мъката на хората при трагедията на магистрала \"Тракия\""}
{"url": "http://www.bnews.bg/article/240457-kak_tryabva_da_izglezhda_arestat_na_karakachanov", "text": "\n След показния арест на един обикновен кмет на софийски район, който според прокуратурата е поискал подкуп от 250 хиляди евро за издаване на разрешително за строеж е нормално да си зададем въпроса: \"Как трябва да изглежда арестът на Каракачанов?\" \r\n\r\n Естествено, че не можем да подминем и онази малка подробност - откога районен кмет издава разрешения за строеж и по кой точно закон? Нека обаче си припомним, че френското издание разобличи ВМРО в тежко криминално престъпление от което са се обогатили висши политически фактори и поне един вицепремиер са се обогатили с десетки милиони евро. Естествено по въпроса цари горбно мълчание и тихо отстраняване на свидетели, при това държавни служители. \r\n\r\n Но ако направим сравнение между 250 хиляди евро и 28 милиона евро, напълно нормално е да си зададем въпроса:  Как би изглеждал арестът на Каракачанов? Вероятно щяхме да бъдем свидетели на изпълнението на холивудски сценарий, достоен за пореден касов удар на филмовата индустрия. Вероятно столичани щяха да бъдат очевидци на тежка военна техника и бойни изтребители мобилизирани за ареста на Каракачанов? Щяхме да  сме свидетели на участието на военните барети при залавянето на Каракачанов и цял отряд висококвалифицирани счетоводители оборудвани с най-модерните банкнотоброячни машини за преброяването на кашоните с евро, дадени като рушвет за българско гражданство и паспорт, на световно известен наркобос от Латинска Америка. \r\n\r\n Трудно е да си представим какви са размерите на корупцията по високите етажи на властта, но виждайки как се действа срещу корупцията на един обикновен районен кмет на софийски район, вероятно никога няма да можем да си обясним космическите размери на корупцията по високите етажи на властта, няма да можем дори да си представим числата с много нули, които в края на краищата плаща бедния български народ! За радост мечтите все още са безплатни, но кой знае?! \r\n  \r\n \n\t\t\t\t\t\t", "date": "2018.04.18", "title": "Как трябва да изглежда арестът на Каракачанов?"}
{"url": "http://www.bnews.bg/article/240453-skandalni_razkritiya_valeri_simeonov_sazdal_skat_s_parite_na_burgaska_piramida", "text": "\n Валери Симеонов е създал своята телевизия \"Скат\" с пари от пирамида. Това се случва през далечната 1992 г., когато Симеонов започва да изгражда телевизионна мрежа в бургаския квартал „Меден рудник“. Това е и основата на телевизия \"Скат\". По непроверени данни, известно финансиране идва и от руска страна, а се говори, че по това време скрит дял в телевизията има и депутат от БСП, собственик на голяма печатница. \r\n\r\n Началото на кабеларката е поставено от Валери Симеонов, Румен Пеков и Антон Ангелов. Пеков осигурява парите от своята „Популярна банка-Пеков“, която завлича хиляди бургазлии и хора от региона. Това е и една от първите пирамиди, която се оказва финансов „донор“ на медията. В регионалните медии се появяват публикации за телевизията, свързани с корупция, мръсни войни с местни конкуренти, политически далавери, съмнителни сделки с имоти, незаконни антени, работа без лицензи. \r\n\r\n През годините \"Скат\" се превръща в мощна пропагандна машина за ултранационалистически тези и омраза, лееща се през екрана. На 24-и януари 1994 г. стартира първата новинарска емисия. Телевизията има студия в София, Пловдив, Варна и Кърджали, както и по цялото Южно Черноморие. Чрез сателит се разпространява и извън България. От създаването си досега е настроена пронационалистически с открита демонстрация на антисемитизъм, расизъм и ксенофобия. \r\n\r\n Припомняме, че през 2005 г. един от основните спонсори Румен Пеков беше осъден на 10 години затвор от магистратите. Собственикът на „Популярна банка Пеков” тогава бе призна за виновен по обвиненията за извършване на банкова дейност без разрешително. По този начин са нанесени материални щети на много хора, констатираха магистратите. Също така Румен Пеков е натрупал неправомерни доходи в размер на 5 680 000 неденоминирани лева. Състав на Бургаския окръжен съд даде максималната присъда от 10 години на бившия банкер, която предвижда Наказателният кодекс за обвинение по член 202 за длъжностно присвояване и чл.219 са безстопанствености неиздължаване на кредити. Жалбите от пострадали от Пеков хора внесени в съда са 170. Делото започна в края на 2003 г. и беше отлагано над 10 пъти. Най-често причина за това бяха болнични листи, представяни от Пеков. По-късно Пеков обжалва и излезе от ареста.  \r\n\r\n Историята започва на 14 март 1993 г., когато в Бургас е учредена Кредитно-спестовна кооперация (КСК) Пеков - Популярна банка. Уставният й капитал от 100 000 тогавашни лева е разпределен между девет души. Мажоритарен собственик на кооперацията е Румен Пеков, който притежава 92 дяла, всеки от които е по 1000 лева. На 19 март 1993 г. учредителите внасят документите на кооперацията в Бургаския окръжен съд и не след дълго КСК Пеков - Популярна банка е вписана в регистъра по фирмено дело N1492/93 година. Дружеството е със седалище и адрес на управление гр. Бургас, ул. Митрополит Симеон 13, и със строго дефиниран предмет на дейност: кредитно-спестовна дейност във валута и левове, покупко-продажба на ценни книжа, приемане на поръчителство и други дейности. И още - Банка Пеков (както по-късно става известна пирамидата) е регистрирана по Закона за кооперациите. Мощната рекламна кампания на новото начинание започва няколко дни след регистрирането на кооперацията. Процедурата по зарибяването на наивниците е стандартна, но по онова време пирамидите все още не плашат никого: Пеков обещава по-високи лихви от останалите кредитни институции в града, а популярността на кооперацията нараства с такива темпове, че през есента на 1993 г. тя вече има клонове в Царево и Сливен.Разплитането на далаверата започва година по-късно, и то заради самия фараон: Румен Пеков завежда гражданско дело (N96/94 г.) срещу ЕТ Рустар-Стоян Русев, заради неиздължен от него кредит в Бургаския районен съд. С решение от 18 януари 1994 г. районните магистрати отхвърлят молбата на Пеков за издаване на изпълнителен лист поради... нищожност на сключения договор за кредит. Мотивът им е железен - т. нар. Банка Пеков няма лиценз от БНБ за извършване на финансовокредитна дейност.На 20 януари 1994 г. Румен Пеков получава решението на съда, но въпреки това продължава да върти бизнеса си необезпокояван от никого. Нещо повече - той по никакъв начин не се трогва и от писмото, изпратено му от БНБ на 1 юни 1995 година. В него се казва, че дружеството няма право да извършва банкова дейност, защото не е искало и не е получавало разрешение за това. Вместо да свие байрака, Пеков запретва ръкави и развива още по-бурна дейност. Според обвинителния акт, само в периода 5 юни - 6 юли 1995 г., в качеството му на длъжностно лице и при условията на продължавано престъпление, Пеков без разрешение е извършвал банкови сделки, като сключил 104 договора за депозит в левове и валута и причинил значителни вреди в размер на 5.68 млн. тогавашни лева. Според събраните доказателства по делото, до 31 март 1996 г. общият размер на незаконно събраните левови и валутни депозити на граждани в Банка Пеков е 66.907 млн. тогавашни лева по сключени 1021 договора. За тези свои деяния Румен Пеков е подведен под отговорност по чл.252, ал.2 от Наказателния кодекс (НК), чиято разпоредба гласи: Който без съответно разрешение извършва по занятие банкови, застрахователни или други финансови сделки, за които се изисква такова разрешение, и когато с дейността са причинени другиму значителни вреди или са получени значителни доходи, наказанието е лишаване от свобода от пет до десет години и глоба от пет хиляди до десет хиляди лева. КЛУБ ШИРОКИ ПРЪСТИВторото обвинение, повдигнато срещу бургаския фараон, е по чл.219, ал.4 от НК (за безстопанственост). При учредяването на кредитно-спестовната кооперация Пеков е избран за неин председател и за председател на УС. Тоест - той е длъжностно лице по смисъла на закона и като такъв има не само права, но и задължения. Едно от тях е да се грижи за имуществото на повереното му предприятие и да брани интересите му.Именно в това си качество, се казва в обвинителния акт по делото, Пеков не е потърсил вземания на кооперацията, осчетоводявани по различни сметки, които към 1 декември 1995 г. възлизат на 17.031 млн. тогавашни лева. В периода 1994-1995 г. от сметка Липси и начети са изчезнали общо 144 926 лв., но Пеков не е потърсил отговорност за това от служителите си.По сметка Доставчици на аванси, съгласно оборотната ведомост към 30 ноември 1995 г., Пеков не е събрал вземания на кооперацията в размер на 418 000 лева. Тази сума е осчетоводена като загуба на кооперацията поради изтичане на давностните срокове. Подобно е положението и по сметка Съучастия. С решение от октомври 1993 г. Бургаският окръжен съд регистрира Милица ООД Бургас с капитал 50 000 лв., от което кооперацията притежава 45 дяла по 1000 лв., а останалите пет дяла са собственост на лицето Асен Русев. Счетоводството на ООД-то се води от служителка на Пеков, а дружеството няма отделна оборотна ведомост и собствени счетоводни документи, като цялата му дейност преминава през сметка 221 Съучастия. През периода 1993-1994 г. кооперацията извършва разходи за Милица на обща стойност 2.82 млн. тогавашни лв., от които 1.293 млн. лв. са раздадени като аванси на служители в кооперацията без документи - разходни ордери, вписване във ведомостта за заплати и т. н. Съгласно счетоводните записвания до края на 1995 г. са били възстановени 1.756 млн. лв., като остават непогасени задължения в размер на 1.063 милиона. По същата схема Румен Пеков включва кооперацията като съдружник в още една фирма - България Кубан ООД, с дялов капитал 500 000 лева. Приходи от дейността на това дружество не са реализирани, въпреки че по сметка Съучастия са похарчени други 1.562 млн. лева.Следствието и прокуратурата са установили нарушения и по сметка Подопечни лица. През периода март 1993 г. - март 1995 г. не са потърсени вземания на кооперацията от 16 лица, предимно служители на фирмата. Общият размер на раздаденото е 192 828 лева.Най-големи суми обаче изтичат по сметка Кредити. През периода юни 1993 г. - декември 1996 г. Пеков тотално забравя, че е раздал 24 кредита на физически и юридически лица на обща стойност 13.571 млн. лева. През 1994 г. Кредитно-спестовна кооперация Пеков - Популярна банка печели търга за експлоатация на част от плажовете в района на Царево. В името на бизнеса започва изграждането на къмпинг Свети Наум в местността Бутамята край с. Синеморец. Този грандиозен проект струва на кооперацията 1.138 млн. лв., а по него са изградени само няколко бунгала, шатри и други постройки. В началото на 1995 г. обаче изграждането на курортното селище изведнъж е стопирано. Нещо повече - кооперацията плаща 61 000 лв. на неизвестно лице да... демонтира всичко, построено дотогава, и губи от авантюрата само 1.2 млн. лева.Според Бургаската окръжна прокуратура, Румен Пеков е извършил престъпление, като не е положил достатъчно грижи за ръководенето, управлението и запазването на повереното му имущество, като не е потърсил вземания на кооперацията по сметките й и в резултат на това са настъпили щети за 17.031 млн. лева. \r\n\r\n Румен Пеков е подсъдим и за длъжностно присвояване в големи размери (чл.202, ал.2, т.1 от НК). Той и няколко негови служители усилено продават и купуват валута от две сарафски бюра, собственост на две фамилни дружества - на финансова къща Промар Пекова (собственост на Красимира Пекова, сестра на фараона) и на СД Пеков и фамилия (собственост на Даниела Христова, бивша съпруга на фараона). Следствието и прокуратурата са установили, че при тези сделки Пеков е осигурил доста сериозни приходи на двата чейнджа за сметка на кооперацията. И то по съвсем елементарна схема - разликите в курсовете купува и продава са осчетоводени като... загуби за кооперацията. Според обвинителния акт, общият размер на тази далавера е 815 685 лв., а Пеков трябва да бъде съден за присвояване на чужди пари чрез сключване на неизгодни сделки. Освен това Пеков е извършил и друго длъжностно присвояване. Този път с цел лично облагодетелстване. От регистрацията на Популярна банка Пеков през 1993 г. до октомври 1995 г. в партидата на дружеството са осчетоводени дълготрайни и краткотрайни активи за 278 457 лева. В хода на разследването обаче е установено, че наличните активи са само за 75 780 лв., а останалите 202 977 лв. са присвоени от кооператора банкер. Последното обвинение срещу Румен Пеков е повдигнато по чл.282, ал.2, пр.1 от НК - превишаване на правата. Без съгласието на общото събрание на кооперацията той купува местния женски футболен отбор Медия и го включва в структурата на кооперацията. Екстравагантната придобивка гълта 634 803 лв., без кооперацията да има някаква полза от масрафа. Женският футбол в Бургас също. \r\n\r\n Председателят на Кредитно-спестовна кооперация Пеков - Популярна банка е задържан в Бургас през май 1996 г. и срещу него е образувано следствено дело. В началото на октомври същата година му е наложена мярка за неотклонение домашен арест, която е променена в подписка едва на 3 юли 2003 година. Седемте години под ключ Пеков прекарва в къщата си в гр. Балчик, а в момента живее в гр. Стамболийски, Пловдивска област. По принцип процесът срещу фараона трябваше да започне на 27 октомври 2003 година. Съдът обаче не даде ход на делото, защото Румен Пеков изпрати болничен лист, по-голяма част от свидетелите също не се явиха.Материалите са събрани в 58 тома, а по време на процеса съдът ще изслуша общо 30 свидетели. Докато досъдебното производство срещу фараона приключи, починаха двама от свидетелите на обвинението и осем от жертвите на Пеков. Около 270 са гражданските искове срещу фараона (135 от тях бяха подадени до първото заседание на 27 октомври 2003 г.), но едва ли някой от измамените разчита да получи нещо насреща.Големият коз на защитата е, че през 1993 г., когато е регистрирана т. нар. Банка Пеков, извършването на банкова и кредитна дейност без разрешение от БНБ не е било престъпление по смисъла на Наказателния кодекс. То е криминализирано с измененията на Наказателния кодекс, приети от парламента на 19 май 1995 г. и влезли в сила след обнародването им в бр. 50 на Държавен вестник от 1 юни същата година, пише big5.bg. \r\n \n\t\t\t\t\t\t", "date": "2018.04.18", "title": "СКАНДАЛНИ РАЗКРИТИЯ: Валери Симеонов създал СКАТ с парите на бургаска пирамида!"}
{"url": "http://www.bnews.bg/article/240448-mvr_pak_stana_za_smyah_izdirvaniyat_sastezatel_nikolay_georgiev_pod_nosa_na_politsaite_1_5_g_te_ne_go_razkrili_nakraya_sam_se_predade", "text": "\n \r\n\r\n Случаят е със състезателя Николай Георгиев, който блъсна колата си на рали в Шумен в публиката. Тогава полицията дори не успяла да го докопа и да разпита -  той си тръгнал! \r\n\r\n Дори и тогава МВР не осъзна, че той е издирван, докато накрая самият той сам не се предаде три дни по-късно на Съдебна охрана. \r\n\r\n \"Ще извърша лична проверка на всички факти и обстоятелства и най-вече на това – какви действия са предприели службите, които е трябвало да го издирят”. Това заяви окръжният прокурор на Варна Владимир Чавдаров пред Нова тв, след като стана ясно, че рали състезателят, който помете шестима зрители на състезанието край Шумен, всъщност е осъден за документална измама и е издирван от 5 години от Интерпол. \r\n\r\n Окръжният прокурор обясни, че въпреки влязлата си в сила присъда, Николай Георгиев е обикалял Испания и Англия. \r\n\r\n  заяви Владимир Чавдаров. \r\n\r\n У нас Георгиев е бил осъден на 3 години затвор за документни измами. Той обаче изчезнал. \r\n\r\n „Било е възложено на органите на МВР да продължат с неговото фактическо издирване”, обясни прокурорът. \r\n\r\n \r\n\r\n Организаторите си припомнят, че той напуснал веднага произшествието, след като се врязал в публиката на шуменското рали. \r\n\r\n Както Би Нюз съобщи вчера,  . \r\n \n\t\t\t\t\t\t", "date": "2018.04.18", "title": "МВР пак стана за смях: Издирваният състезател Николай Георгиев под носа на полицаите 1,5 г., те не го разкрили, накрая сам се предаде!"}
{"url": "http://www.bnews.bg/article/240427-uzhas_vizhte_na_kakvo_e_zaprilichala_zheni_kalkandzhieva", "text": "\n Какво се случва с красивото лице на Жени Калканджиева? Всеки би си задал този въпрос, ако попадне на притеснителното фото, на което HotArena се натъкна. \r\n\r\n Хубостта на Шестата в света сякаш се е изпарила, а на нейно място са дошли подпухнали образувания и торбички под очите. \r\n\r\n На какво точно се дължи посърналият вид на шефката на „Визаж“ не може да се каже със сигурност. От години се мълви из светските среди, че тя обича да си пийва алкохол, а не един път е засягана темата за афинитета й към забранените субстанции. Тяхната разрушителна комбинация е правдоподобна причина за това, което виждаме на снимката, но все пак си остава само предположение, идващо от недоброжелатели. „Недоспиването до такива резултати води“, коментират в мрежата. \r\n\r\n Възможно е Жени да има проблеми, решаването на които е по-важно, отколкото да губи време в суетене. А може би пораженията от ЕГН-то да са си казали думата и най-успешната ни Мис България да отказва да се бори с тях… \r\n\r\n Всъщност да изглежда винаги перфектно и на всяка цена - никога не е било приоритет на Калканджиева и тя е демонстрирала многократно достатъчно голямата си смелост - да показва себе си и в най-натуралната светлина. \r\n\r\n Всички се надяваме отново да я видим свежа и красива, но ако и така се чувства добре, няма нужда да я порицаваме и да й даваме акъл. \r\n \n\t\t\t\t\t\t", "date": "2018.04.18", "title": "УЖАС! Вижте на какво е заприличала Жени Калканджиева"}
{"url": "http://www.bnews.bg/article/240439-dnes_shte_bade_mrachno_dazhdovno_no_toplo", "text": "\n Днес преди обяд ще преобладава време със значителна облачност и на места ще превали дъжд. След обяд облачността ще намалее. Ще духа слаб вятър от север-североизток. Максималните температури ще бъдат между 21° C и 24° C.  \r\nАтмосферното налягане ще се повишава. \r\nнад по-голямата част от страната ще бъде предимно слънчево. По-значителна ще е облачността в западните райони, където на отделни места краткотрайно ще превали. Ще духа слаб североизточен вятър. Максималните температури ще са между 20 и 25 градуса, по морския бряг - между 13 и 17 градуса. \r\n  \r\nАтмосферното налягане е по-високо от средното за месеца и ще продължи да се повишава. \r\n\r\n В планините облачността ще е по-често значителна, като повече слънчеви часове ще има в Източна България. На места главно в югозападните масиви ще има краткотрайни превалявания, възможно е и да прегърми. Максималната температура на височина 1200 м ще е около 15 градуса, на 2000 м - около 7 градуса. \r\n  \r\nНад Черноморието ще преобладава слънчево време, с по-значителна облачност в часовете преди обяд по северното крайбрежие. Ще духа слаб до умерен североизточен вятър. Дневните температури ще достигнат 13-17 градуса. Температурата на морската вода е 11-12 градуса. Вълнението на морето ще е 2-3 бала. \r\n  \r\n \n\t\t\t\t\t\t", "date": "2018.04.18", "title": "Днес ще бъде мрачно, дъждовно, но топло"}
{"url": "http://www.bnews.bg/article/240440-skandalni_razkritiya_ot_bivshiya_zam_na_ivancheva_ne_sam_iznenadan_ot_aresta_vizhdal_sam_ya_da_iznudva_biznesmeni", "text": "\n Бившият зам.-кмет на арестуваната вчера Десислава Иванчева - Никола Вапцаров, каза, че я е виждал да изнудва бизнесмени, като им държи документите \"на трупчета\", за да ги изнуди да направят градинка или нещо друго за кметството. \r\n\r\n Според него това е престъпно и точно заради тези й практики е подал оставка, каза Вапцаров в студиото на Нова тв. \r\n\r\n , допълни бившият заместник на Иванчева Николай Вапцаров.  \r\nПо негови думи няма нито един строеж в \"Младост\", който е реално спрян. В квартала е известна драмата с Блок 70: Това е единственият случай, в който ние хванахме инвеститора в нарушение. Пуснахме жалба до съда и всичко вървеше много добре. Но инвеститорът каза, че ще се оплаче в прокуратурата. След това Иванчева спря делото и се договори с инвеститора, разказа още Вапцаров. \r\n\r\n Заради тези случаи той се оттеглил от поста си и така е била оттеглена и подкрепата към Иванчева от страна на Георги Кадиев и партията му \"Нормална държава\". \r\n\r\n Припомняме, че през 2017 г., когато той напусна, мотивира оставката си така: \r\n\r\n \"Има поредица от причини. Няма конкретна, която да е по-силна от останалите, защото за мен всички са фрапантни. Некоректното отношение към хората, които работят в администрацията; шпиономанията; тършуването нощно време в кабинетите им; сменянето на ключалки; гоненето им без причина и други.” \r\n\r\n Самият Кадиев пък посочи пред БТВ, че са имали сигнали за корупционни сделки в район \"Младост\" по време на нейното управление: \r\n\r\n “, посочи Кадиев. \r\n\r\n   „Протестиращите издигнаха Иванчева за кандидат за кмет. Ние помогнахме с каквото можем. Тя никога не е била мое протеже. Разграничихме се от нея още преди няколко месеца, но никога не сме й пречили. Моя е грешката, че се доверихме на неподготвен човек. За съжаление получихме няколко сигнала за корупционни сделки в район \"Младост\". Най-важният извод е, че гражданите трябва да участват в политиката. Грешки винаги ще има, но това не трябва да ни демотивира“, заяви Кадиев. \r\n\r\n , обясни Кадиев. \r\n\r\n Днес от 11.00 ч. административният ръководител на СП Иван Гешев и  Пламен Георгиев председател на Комисия за противодействие на корупцията и за отнемане на незаконно придобитото имущество ще дадат брифинг, на който ще оповестят подробности за  процесуално-следствени действия за кмета на район \"Младост\". \r\n\r\n \r\n  \r\n\r\n   \r\n \n\t\t\t\t\t\t", "date": "2018.04.18", "title": "СКАНДАЛНИ РАЗКРИТИЯ от бившия зам. на Иванчева: Не съм изненадан от ареста, виждал съм я да ИЗНУДВА бизнесмени!"}
{"url": "http://www.bnews.bg/article/240445-sayuzi_li_se_volen_s_laynometi", "text": "\n Рубриката \"Архивите говорят\" на Би Нюз продължава с една емблематична и не по-малко показателна статия на в.\"Атака\", която ни припомня какви хора ни управляват днес. Статията поставя и един основен въпрос към лидера на ПП \"Атака\": Съюзили се Волен с лайномети? Ако това е така, каква е мотивацията му за такива действия? \r\n\r\n Би Нюз публикува статията на  вестник Атака без редакторска намеса и без коментар.     \r\n\r\n \r\n        \r\nВодещият на „Паралакс“ и главната редакторка на в. „Десант“ употребени за мръсни поръчки срещу АТАКА и изритани \r\n\r\n След като изпълниха редица мръсни поръчки срещу партия АТАКА и лично срещу Волен Сидеров, семейство Касабови бяха изхвърлени от телевизия СКАТ и от в. \"Десант\" лично от Валери Симеонов. Това съобщиха бургаски журналисти. Шефът на СКАТ първо е изритал Керанка Касабова, която се водеше главен редактор на вестника му \"Десант\". \r\n\r\n В понеделник вечерта докато Волен Сидеров празнуваше рождения си ден с верни депутати и журналисти, между Касабов и Симеонов е избухнал грозен скандал, съобщиха източници от регионалната кабеларка. Касабов и Симеонов си крещели като цигани и взаимно се обвинявали в продажност и далавери. Според източниците ни Касабов бил научил, че всъщност е станал длъжник на Симеонов като е подписал запис на заповед, зад която стои шефът на кабеларката. \r\n\r\n Доскоро той обвиняваше Сидеров за някакъв документ, за който твърдеше, че е подписал без да го прочете. В интервю лидерът на АТАКА заяви, че ако кандидатите за депутати от Бургас са се задължавали към някого, това най-вероятно е собственикът на СКАТ Валери Симеонов.    \r\n\"Симеонов постъпи с Касабови така, както обикновено постъпва с хората, с които работи - първо ги употребява, а после ги изхвърля на боклука\", заяви бивш служител на телевизията, който наскоро също е останал без хляб. \r\n\r\n Преди да се поставят в услуга на Симеонов, семейство Касабови са обслужвали надлежно други медийни босове в града, разкриха отлично информирани. Те дадоха за пример как като журналист в конкурентна на СКАТ медия Валентин Касабов е изхрачил не малко помия срещу самия Симеонов. Той редовно наричал шефа на СКАТ \"оня, черничкия\" и \"дребосъкът с белите маратонки\". \r\n\r\n Симеонов прекратил канонадата срещу себе си, купувайки Касабов и после го превърнал в лайномет срещу враговете си. Керанка Касабова пък е била осъдена за клевета с ефективна присъда, а след намеса от страна на Симеонов - лично помилвана от Георги Първанов. За това, че Валери Сименов е играел двойна игра докато е бил в АТАКА сигнализира наскоро Веселин Данов, който заяви, че Сиомеонов се е подписал сред учредителите на пропрезидентска партия преди няколко години в хотела на братя Диневи.  \r\nВ последния брой на в. \"Десант\" Керанка, която се срамува от името си и се титулува Катя, отново е разпространила опашата лъжа - че регионалният министър Росен Плевнелиев си е построил частен път, за да стига до луксозната си вила край морето. Министърът в кабинета на Борисов обяви, че в дописката няма нито една вярна дума. \"Като видях снимката на вилата във вестника разбрах, че това не е моята къща\", обяснява в специално изявление Плевнелиев. Според него фотографията е на чужд имот, а той има в района едноетажна вила без пристан с лодки пред нея, както твърди \"Десант\".  \r\nМинистърът разказа, че при вида на статията се е обадил на съседа си и го питал какво става. Той му отговорил, че улицата пред тях била много кална и не можел да стигне до къщата си, затова полагал чакъл, но за никакъв асфалт и дума не може да става. \r\nМедийният бос бил изключително притеснен, че последният скандал ще насочи още повече вниманието на службите към него и да последва нова акция подобна на \"Наглите\" и \"Недосегаемите\". В момента срещу Симеонов тече проверка на НАП за мащабни злоупотреби. Наскоро от градската управа на Несебър сигнализираха, че Симеонов се е сдобил незаконно с къща в курортния град. Друг сигнал пък гласи, че бургаският дерибей е станал собственик на апетитен имот чрез заменки. \r\n \n\t\t\t\t\t\t", "date": "2018.04.18", "title": "Съюзи ли се Волен с лайномети?"}
{"url": "http://www.bnews.bg/article/240442-amerikanski_zhurnalisti_zakopaha_tramp_nyama_sleda_ot_himicheska_ataka_v_siriya_video", "text": "\n Журналисти от телевизионния канал One America News Network не откриха следи от химическа атака в сирийския град Дума. Това става ясно от материал на медията, който се появи в YouTube. \r\n\r\n Кореспондентът на канала Пирсън Шарп разказва, че е разговарял с жителите на града, посетил е местна болница, както и „епицентъра” на химическата атака, за която по-рано разказваха местни активисти. \r\n\r\n   „Говорих с около 10-ина жители на района, в който се предполага, че е извършена атаката. Нито един от тях не каза, че е видял или чул нещо за химическа атака. Те казаха, че в този ден в района всичко е било обичайно и не са забелязали нищо извънредно”. Американският журналист разпитал още 40-50 души из целия град и нито един от тях не е чувал за химическа атака.„ \r\n\r\n „Когато ги попитах каква е била тази атака, те казаха, че според тях това е постановка на терористите в града. А на въпроса ми \"защо\", те отговориха, че бандитите били в отчаяние и им трябвал трик, с който да се скрият от сирийската армия”, казва Шарп.   Пирсън Шарп е посетил и самият площад, на който се твърди, че е била извършена химическата атака, но не открил никакви доказателства. След това отишъл до болницата, намираща се под контрола на терористите. \r\n\r\n Влязъл в стаята, която била запечатана на стотици клипчета. Там, според твърденията, са били докарани всички пострадали от химическата атака.   Той преразказва и думите на дежурния в този ден лекар, според който на 7 април група непознати са нахлули в приемното отделение с викове, че има химическа атака. „Те носеха хора и започнаха да ги поливат с вода, заснемайки всичко на камера. Когато всичко приключи, те събраха нещата си и изчезнаха”, разказва той. „Лекарят каза, че когато хората били в болницата, той не забелязал никакви признаци на химическа атака... Пристигналите в лечебното заведение, били напълно здрави”, разказва още кореспондентът. \r\n\r\n \r\n\r\n \r\n  \r\n \n\t\t\t\t\t\t", "date": "2018.04.18", "title": "Американски журналисти ЗАКОПАХА ТРЪМП: Няма следа от химическа атака в Сирия! (ВИДЕО)"}
{"url": "http://www.bnews.bg/article/240444-pochina_barbara_bush_sapruga_i_mayka_na_amerikanski_prezidenti", "text": "\n Почина Барбара Буш, съпруга на президента на САЩ (1989 – 1933) Джордж Х. У. Буш и майка на президента (2001 – 2009) Джордж У. Буш. Новината беше съобщена в „Туитър“ от говорителят на нейния съпруг Джим Макграт. \r\n\r\n „Барбара Буш почина във вторник, 17 април 2018 г., на 92 години“, написа Макграт. В неделя той обяви, че бившата първа дама е отказала за нея да бъдат полагани палиативни медицински грижи. \r\n\r\n Барбара Пиърс е родена през юни 1925 г. в щата Ню Йорк. Тя се запознава с Джордж Х. У. Буш, когато е на 16 и се омъжва за него три години по-късно. Двамата имат шест деца, сред които Джордж У. Буш, президент на САЩ от 2001 до 2009 г. \r\n\r\n Нейният съпруг ръководи страната от 1989 до 1993 г. Като първа дама, нейна кауза бе насърчаването на грамотността и на четенето на книги. Тя обаче казваше, че е по-заинтересувана да се грижи за дома, отколкото да помага на съпруга си да управлява страната, припомня Ройтерс. \r\n \n\t\t\t\t\t\t", "date": "2018.04.18", "title": "Почина Барбара Буш, съпруга и майка на американски президенти"}
{"url": "http://www.bnews.bg/article/240403-losha_novina_za_izdirvaniya_bradar_daniel_delchev", "text": "\n Появи се извънредно важна новина за изчезналия участник от „Биг Брадър“ в Дубай. От шест месеца Даниел Делчев бе в неизвестност. Той изчезна заедно с Вилияна Янкова и Юри Байрактаров.  \r\n\r\n В предаването „На кафе“ по Нова телевизия журналистката Патриция Кирилова заяви, че тримата са живи, но има и една лоша новина. \r\n\r\n „Те са в затвор в Абу Даби. Били са е следствен арест пет месеца. Вчера се свързаха с мен от Външното ни министерство, за да поискат повече информация от мен, тъй като те не знаеха нищо по въпроса“, каза Кирилова. По думите й тримата са в много тежко състояние. Били много отслабнали, нямали пари и защитник. Първоначално били в частен затвор, а сега са в държавен. „Били са през цялото време вързани и с вързани очи“, уточни още тя. Кирилова обаче не успя да каже защо тримата са били арестувани. \r\n\r\n   \r\n \n\t\t\t\t\t\t", "date": "2018.04.18", "title": "ЛОША НОВИНА за издирвания брадър Даниел Делчев"}
{"url": "http://www.bnews.bg/article/240446-dnes_da_pocherpyat_imenitsi_pobediteli", "text": "\n На 18 април имен ден празнуват Виктор и Виктория. \r\nВиктор бил войник по време на управлението на Марк Аврелий. За да се провери предаността им към страната и управляващите, войните били задължени да предадат в жертва животно на идолите. Виктор бил християнин и отказал, с което бил осъден на мъчения и изпитания. \r\nВярата му му помогнала да премине невредим през всичко, дори победил виден магьосник и го принудил да стане християнин. Присъстващите по това време ослепени войници прогледнали. \r\nВиктор бил обезглавен през II век в Дамаск. \r\nИмен ден празнуват Виктор, Виктория, което идва от латинското victori и значи победа.  \r\n  \r\n \n\t\t\t\t\t\t", "date": "2018.04.18", "title": "Днес да почерпят именици - победители"}
{"url": "http://www.bnews.bg/article/240447-lekari_se_boryat_za_zhivota_na_2_godishno_dete_sled_poredna_tezhka_katastrofa_na_magistrala_trakiya", "text": "\n \r\n2-годишно дете е в болница и лекарите се борят за живота му след поредната тежка катастрофа, станала на магистрала \"Тракия\" вчера. \r\nСигналът за инцидента, който е станал в района на пътен възел Цалапица, е подаден около 18 часа, съобщиха от Областната дирекция на МВР в Пловдив. \r\nПо първоначални данни лек автомобил БМВ, управляван от 29-годишна жена, се удря в мантинелата, а после странично в ТИР, движещ се към Бургас. В болница са откарани шофьорката и 2-годишно дете, което е с опасност за живота. \r\nЖената е прегледана и освободена за домашно лечение. Тя и водачът на камиона са тествани с дрегер, резултатите са отрицателни.  \r\nОбразувано е досъдебно производство за разследване на причините за тежката катастрофа. Местопроизшествието е запазено, извършен е оглед.  \r\n  \r\n \n\t\t\t\t\t\t", "date": "2018.04.18", "title": "Лекари се борят за живота на 2-годишно дете след поредна тежка катастрофа на магистрала \"Тракия\""}
{"url": "http://www.bnews.bg/article/240443-amerikanski_ucheni_rodiha_sini_yagodi_krastoska_s_riba", "text": "\n Сини ягоди, които са пристигнали от Турция в софийски склад за пловдиве и челенчуци, втрещиха родния консуматор. Снимката публикувана в една от големите фейсбук групи у нас, предизвика множество коментари. Естествено, някои не повярваха на нея и я обявиха за манипулирана с Фотошоп. Други обаче обясниха, че сини ягоди всъщнос същесвуват и те са \"рожба\" на американски учени. \r\n\r\n Учени създадоха нов вид ягода, която е със син цвят. Американските специалисти, които са разработвали генномодифицираната ягода са кръстосали плода с гени на рибата Arctic Flounder Fish. Целта е била плодът да може да издържа повече на студ. Въпросната риба произвежда вещество, което учените сравняват с антифриз. Това вещество позволява на рибата да издържа на ниските температури във водите, които обитава. Учените от САЩ успели да изолират гена, който се съдържа в рибата, и го влагат в ягодата. \r\n\r\n Новата ягода има ярко син цвят и ако се прибере във фризер, качеството на плода няма да се влоши, съобщават учените. На този етап няма масово производство на плода, но учените твърдят, че допълнителни изследвания на ягодата са вече в ход. Това не е първият случай, в който учените се опитват да променят естествения вид на плод или зеленчук – предишен опит на израелски фермер дава положителен резултат и той прави диня, която издържа на студ. Сърцевината на плода е жълта. \r\n\r\n Според учения, чието дело бил експериментът - фермерът Ури Рабин, жълтата диня е също толкова вкусна, колкото и добре познатите ни червени. ГМО ягоди Израелските специалисти са направили и друг интересен експеримент, но този път с домат. Учените са кръстосали див и обикновен домат и са получили нов сорт от зеленчука. Той е чисто черен и носи името „Черната галактика“ (Black Galaxy), съобщава glas.bg. \r\n \n\t\t\t\t\t\t", "date": "2018.04.18", "title": "Американски учени родиха...сини ягоди, кръстоска с риба!"}
{"url": "http://www.bnews.bg/article/240441-roditelite_na_tsveta_za_koshmara_na_trakiya_nelepa_sluchaynost_ot_koyato_nikoy_shofyor_ne_e_zastrahovan", "text": "\n \"Нелепа случайност, от която нито един шофьор не е застрахован\". Така родителите на 29- годишната Цвета Таскова определят жестокия инцидент на магистрала \"Тракия\", при който загинаха шестима души, а други над 20 пострадаха. \r\n\r\n Драмата се разиграва на 13-и април, петък. Часът е малко преди 12.00 на обяд. Мария Таскова отговаря на позвъняването на дъщеря си, а новината е много страшна. \r\n\r\n \"Мамо, стана катастрофа. Има жертви. Горките хора! Горките хора, има жертви! Аз се изненадах - на това хубаво време няма никакви предпоставки. В този момент чух, че някой каза: \"Обадете се на 112. Цвета каза, че вече се е обадила два пъти на 112. И приключихме разговора\", спомня си Мария. \r\n\r\n \"Очевидно има голяма разлика в масата на тези превозни средства. Едното е дребно нищожно - 1 тон, а другото е 18 тона. И аз не можех да си представя как Цвета ще удари този автобус и ще го блъсне в канавката. Жалко за жертвите\", казва бащата Рангел Тасков, който е пилот и обучава авиатори.  \r\n\r\n \"На другия ден в Окръжна прокуратура за мярките успяхме да се видим за 10 минути. И тя само повтаряше: \"Татко, не съм убиец! Не съм убиец!\", разказа той.  \r\n\r\n Родителите на Цвета твърдят, че тя е отличен шофьор. Те обмисляли да се срещнат с близките на жертвите и с пострадалите, но се страхуват от реакциите им. \r\n\r\n Относно мярката й за задържане, родителите смятат, че е невъзможно да се укрие. Дори пред очите на прокурора анулирала билетите си за остров Крит, където трябвало да пътува. \r\n\r\n Според тях, ако тя остане за дълго в затвора, те живи няма да я дочакат. \r\n \n\t\t\t\t\t\t", "date": "2018.04.18", "title": "Родителите на Цвета за кошмара на \"Тракия\":  Нелепа случайност, от която никой шофьор не е застрахован"}
