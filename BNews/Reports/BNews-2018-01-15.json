{"url": "http://www.bnews.bg/article/235305-uzhas_mazh_se_samozapali_v_plovdiv_i", "text": "Мъж на 58-години от Пловдив е издъхнал в автомобила си, след като се полял с нафта и се запалил, съобщиха от полицията, предава \"24 часа\". Инцидентът е станал на паркинг на голяма търговска верига в кв. \"Тракия\". Там мъжът спрял автомобила си „Ауди\", заключил се вътре и си драснал клечката. Клиенти на магазина забелязали черния дим от колата му и се обадили на тел. 112. Пристигналите на място полицаи и пожарникари счупили предното стъкло и открили мъжа. Според съдебните медици смъртта му е настъпила от задушаване. Мъжът е имал досега три неуспешни опита да сложи край на живота си. В районната прокуратура в града е образувано досъдебно производство за смъртта му. Разследването ще установява дали някой не го е склонил към самоубийство.", "date": "2018.01.15", "title": "УЖАС: Мъж се самозапали в Пловдив и… "}
{"url": "http://www.bnews.bg/article/235306-balgarite_boleduvat_na_praga_na_gripna_epidemiya_sa_v_vizhte_gradovete", "text": "Грипът у нас набира скорост. След Перник грипна епидемия може да обявят още няколко области в страната. Въпреки струпването на пациенти пред кабинетите на личните лекари в София все още е рано да се говори за грипна епидемия в столицата. За последната седмица заболелите са около 120  на 10 000 души.  В страната картината остава динамична – броят на болните в Пазарджик, Стара Загора, Габрово, София област, Благоевград и Сливен нараства непрекъснато, а с тях и рискът от епидемия. „В момента в страната доминира грип тип Б – щам „Ямагата”. 80% от случаите са от него. Освен това има пандемичния грип А1N1, който засяга предимно млади хора, пълни хора и бременни”, коментира директорът на Националния център по заразни и паразитни болести проф. д-р Тодор Кантарджиев. Симптомите са: висока температура, кашлица, болки в гърлото, ставите и мускулите, главоболие и болки в очните ябълки. Симптомите се проявяват бързо. Грипният вирус остава жив в околната среда най-малко до 8 часа. Затова епидемиолозите препоръчват честото миене на ръце, ползването на  хигиенни кърпички и поставянето на маски.", "date": "2018.01.15", "title": "Българите боледуват! На прага на грипна епидемия са в… (Вижте градовете)"}
{"url": "http://www.bnews.bg/article/235301-britni_spiars_zapali_mrezhata_s_tova_video", "text": "Певицата Бритни Спиърс често радва милионите си последователи в Instagram с кратки модни дефилета. Освен че „разхожда“ различни тоалети пред камерата, блондинката обича да демонстрира и завидната си фигура. Този път изпълнителката на „Baby One More Time” пусна кратко видео, в което под звуците на песента „Feel It Still“ сменя няколко тоалета и се забавлява пред камерата. \r\n       ", "date": "2018.01.15", "title": "Бритни Спиърс запали мрежата с това ВИДЕО\r\n"}
{"url": "http://www.bnews.bg/article/235297-koka_v_hola_i_arest_za", "text": "Полицията в Пазарджик иззе половин килограм кокаин от частен дом. Акцията е проведена вчера вечерта. Задържан за 24 часа е мъж, в чийто апартамент е намерена дрогата, както и везна за изготвяне на дозите. Мъжът е криминално проявен и съден за наркоразпространение.", "date": "2018.01.15", "title": "Кока в хола и арест за… "}
{"url": "http://www.bnews.bg/article/235292-daniel_petkanov_natiska_aleks_za_bebe", "text": "Участниците от „ВИП Брадър” постоянно пускат снимки как си играят с малки деца и бебета в социалните мрежи, пише „България днес”. На Дани толкова му харесало да гушка малчуганите, че започнал да подпитва Алекс дали не иска да станат родители. Петканов вече е на 30 години и смята, че сега е идеалното време да има наследници. Алекс от своя страна също много-много не се дърпа. \r\n ", "date": "2018.01.15", "title": "Даниел Петканов натиска Алекс за бебе "}
{"url": "http://www.bnews.bg/article/235300-lyuis_hamiltan_iska_troyka", "text": "Четирикратният световен шампион във Формула 1 Люис Хамилтън имал сексуален апетит за тройка с тогавашната си приятелка Никол Шерцингер и модела Вероника Вейл. Разкритието направи самата 26-годишна красавица пред английски медии. Историята се разиграла през 2015 година, според думите на модела. По онова време тя имала кратък романс с автомобилния ас. Двамата се запознали в интернет портал, започнали кореспонденция и накрая се стигнало до среща. Люис се показал като щедър джентълмен и завел завоеванието си на почивка в Барбадос. Какво е ставало там всеки може да се досети, но накрая пилотът на \"Мерцедес\" поискал, като се приберат в Европа, Вероника и Никол да направят тройка в леглото с него. Г-ца Вейл отказала сластното предложение и след като ваканцията свършила, Люис престанал да я търси, признава тя. \r\nТочно по това време се разигравала и драмата с предложението за брак. \"Люис ми каза, че Никол настоява да сключат брак и очаква в най-скоро време той да й предложи. Истината е, че той искаше един ден това да се случи, но ми призна, че още не е готов. Когато Никол разбра, че скоро няма да се сгоди, направо побесня и го напусна. Това вбеси и Люис, който я наричаше с какви ли не обидни епитети\", разказва Вероника.", "date": "2018.01.15", "title": "Люис Хамилтън иска тройка"}
{"url": "http://www.bnews.bg/article/235303-mrezhata_garmi_mayka_s_dete_stoi_prava_a_potrebiteli_skochiha_na_kiflite_koito_skandalen_kadar", "text": "Потребители се възмутиха от скандално поведение на две момичета, които очевидно показват липса на възпитание и човещина. Случката е в метрото, а снимката беше публикувана във Фейсбук-групата на \"Люлин\". От кадъра се вижда, че двете момичета спокойно си седят, вперили поглед в телефоните си, докато по същото време до тях майка изнемогва, стоейки права със спящо дете на ръце. \"Прекрасен\" кадър уловен от наш последовател! Майка със спящо дете! Две девойки чатят! Ценности! Общество\", пише мъжът, публикувал снимката. Ето и част от коментарите в мрежата: \"Липса на всякакъв морал!! Кухи вътрешно и външно! Позор!\" \r\n  \r\n\"Много е тъжно, но рано или късно всички ще станат майки и тогава ще разберете тази постъпка.\" \"Всеки ден пътувам с детето ми на 4 годинки. Всеки път е така. Стават само възрастни баби и дядковци.... едно момиче скоро ми каза, че никой не й е казвал че трябва да става на майки с деца - тя знаела само че на възрастни трябва да прави място!!!\" \r\n  \r\n\"Всички са като дрогирани с тия телефони, пресичат ще ги бутнеш даже не си и вдигат главата.\" \r\n  \r\n\"Нормална картина в метрото, за голямо съжаление. Аз всеки ден мога да пускам подобни снимки. И не само на девойки, но и на младежи. Бременни, възрастни, жени с по няколко торби в ръцете, едва се крепят в движещото се метро. И в същото време седалките пълни с бъдещето на тази страна. И мога да ви кажа, че вината за това е само наша, на техните родители...\"", "date": "2018.01.15", "title": "Мрежата ГЪРМИ! Майка с дете стои права, а потребители скочиха на кифлите, които… (СКАНДАЛЕН КАДЪР) "}
{"url": "http://www.bnews.bg/article/235294-nepriyatna_iznenada_za_svatbata_na_hari_i_megan", "text": "Протест се очаква за кралската сватба на 19 май. Демонстрациите ще са водени от група млади хора, възмутени от изказване на общински съветник от торите,че просяци и бездомни хора трябва да бъдат разчистени от улицата преди венчавката на Хари и Меган Маркъл. Дъдли е заповядал местната полиция да се справи \"с епидемията от спящи на улицата хора\" в Уиндзор. Той обаче уточнява пред Би Би Си, че не е \"бил разбран правилно\" и че не е искал \"да бъдат премествани бездомните хора\". Въпреки това, вече във Фейсбук има организирани няколко протеста, с интерес от стотици хора. Към един от тях дори има записани 1,200 човека,а 2,500 са \"заинтересовани\". \r\n ", "date": "2018.01.15", "title": "Неприятна изненада за сватбата на Хари и Меган"}
{"url": "http://www.bnews.bg/article/235291-alisiya_s_estestvena_kosa_i_podmladena", "text": "Певицата, която в миналото обичаше да експериментира с формата и цвета на косата си, сега се радва на естествена и лъскава грива, като от реклама по телевизията. Познаваме я с начупена коса, вдигната на кок или на перфектна черта, опираща раменете й. Виждали сме я с руса коса и като фатална брюнетка. Но в последно време Алисия предпочита да е по-естествена от всякога. Напоследък дори нейният личен коафьор споделя, че певицата посещава салона му само ако се нуждае от подстригване или леко оформяне. „Аз съм една от най-скромните му клиентки, тъй като рядко искам нещо по-екстравагантно“, споделя самата Алисия. Тя е категорична, че предпочита естествения си външен вид. \r\nФеновете също много харесват младежката визия на своята любима фолк певица, която от години не е изглеждала толкова свежа и нищо чудно това да доведе до нова мода сред тинейджърите.", "date": "2018.01.15", "title": "Алисия с естествена коса и подмладена"}
{"url": "http://www.bnews.bg/article/235307-dnes_e_tazhniyat_ponedelnik_vizhte_zashto", "text": "Днес е най-депресиращият ден в годината, наричан от британците \"тъжния понеделник\", пише в. \"Метро\". Хората гледат на месец януари по два начина. За оптимистите той е ново начало, а за всички останали е изпълнен с неприятности. \r\nПричините за депресията са съвсем обективни. Телата ни са изморени от декемврийския алкохолно-шоколадов маратон, а банковите ни сметки са изтънели. Сутрините още са много тъмни и слънцето е твърде слабо, за да регенерира нивата ни на витамин D. Затова съвсем естествено най-потискащият ден от годината е през януари. \r\nЗа най-набеден в това отношение се счита някой от понеделниците от първия месец на годината. Той се изчислява по специална формула. Тази година той се пада на 15 януари. До този ден почти всички са нарушили новогодишните си обещания за промени. \r\nМакар и тъжният понеделник да се отбелязва всяка година, изборът на деня не е строго обоснован научно. Датата е изчислена от психолога Клиф Арнал по формула, отчитаща фактори като студено и влажно време, дългове, изминалите дни след Коледа, общото чувство за ниска мотивация.", "date": "2018.01.15", "title": "Днес е тъжният понеделник! Вижте защо… "}
{"url": "http://www.bnews.bg/article/235277-goreshti_fakti_kakvo_e_obshtoto_mezhdu_kmetitsata_na_mladost_i_dvama_ot_razstrelyanite_v_novi_iskar", "text": "Две от жертвите в шесторното убийство в Нови Искър - Кети и Неделчо, са живели много близо до кметицата на столичната община \"Младост\" Десислава Иванчева, пише Блиц. Заподозреният за кървавата екзекуция Росен Ангелов, който след касапницата бе намерен мъртъв с куршум в главата, е дебнел Кети и Неделчо около дома им в \"Младост\", където те са били съседи с Иванчева. Килърът е бил забелязан да се навърта в междублоковото пространство, което е ясен знак за разследващите, че той много добре е обмислил и подготвил престъплението. \r\nКметицата на \"Младост\" стана известна с протестите срещу нея. Жителите на столичния квартал я обвиниха, че не спазва предизборните си обещания и й поискаха оставката, но тя така и не дръзна да се оттегли от благия си пост. 56-годишният мъж Росен Ангелов бе обявен за издирване, след като стана ясно, че той е основният заподозрян за зверството в новогодишната нощ в Нови Искър. При касапницата загинаха 6 души. Жертвите са Кети Кюхова, мъжът ѝ Неделчо Юруков, неговият син Георги (20 г.), доведената му дъщеря Нанси (16 г.), приятелят на тийнейджърката (18 г.) и нейната баба по майчина линия (72 г.). Мъртвото тяло на изверга бе открито в гората край Нови Искър. Според полицията Ангелов се е самоубил с куршум в главата в една изоставена вила, близо до първоначалната му бърлога.", "date": "2018.01.15", "title": "Горещи факти: Какво е общото между кметицата на Младост и двама от разстреляните в Нови Искър?"}
{"url": "http://www.bnews.bg/article/235293-berbatov_i_elena_vzeha_vazhno_reshenie_shte_se", "text": "Димитър Бербатов и Елена Щилянова обмислят да узаконят връзката си, разбра БЛИЦ от достоверни източници. Двамата са планирали да сключат граждански брак, като това най-вероятно ще се случи през тази година. Митко и половинката му са заедно вече повече от 10 години, имат две дъщери, но така и не са обвързани официално. \r\n„Двамата са на  път да се оженят. Кога точно обаче – можем само да гадаем. Никой  не казва каквито и да е било подробности. Но ако това се случи, ще бъде тайно и в много тесен кръг. Без да се шуми, защото нито той, нито тя обичат да са под светлините на прожекторите, когато става въпрос за личния им живот”, заявиха близки до Елена  и Бербатов, който не се радва на добри дни в Индия. Митко получи поредна контузия, извадила го отново от игра за Керала Бластърс. „Те са повече от щастливи. Напук на всички, които им завиждат, живеят прекрасно, разбират се и нямат никакви проблеми. Съвсем скоро и двамата са рожденици – Бербо е в края на януари, а Елена в първите дни на февруари. Има вероятност тя отново да замине за Индия, където беше заедно с децата за новогодишните празници”, добавят информаторите ни.", "date": "2018.01.15", "title": "Бербатов и Елена взеха важно решение, ще се... "}
{"url": "http://www.bnews.bg/article/235290-nova_direktiva_otpadat_taksite_za", "text": "От днес е в сила европейската директива, с която отпадат всички такси за плащане с дебитни и кредитни карти, въвеждат се строги изисквания за сигурност на данните на платците, както и ясни механизми, по които всеки потребител може да подаде оплакване за нередност с оналйн плащане, пише БНР. Директивата е нагледен пример за по-голямата полза в някои случаи да има законодателство на европейско ниво, отколкото на национално.  Други аспекти, които третира директивата за платежните услуги, са даването на правна сигурност и рамка за всички иновативни компании, използващи финансови технологии, които вече могат да се конкурират с банките на равни начала. ", "date": "2018.01.15", "title": "Нова директива: Отпадат таксите за… "}
{"url": "http://www.bnews.bg/article/235287-znaete_li_koy_vavede_zalivaneto_s_shampansko_e_tagata_e_golyama", "text": "Американецът Даниел (Дан) Гърни, чието име бе символ в автомобилните спортове, почина в неделя на 86 години в Нюпорт бийч, Калифорния, от усложнения след пневмония, съобщиха негови близки. Гърни се наложи по време на активната си спортна кариера през 50-те и 60-те години на 20 в. във всички големи шампионати - \"Индикар\", НАСКАР и \"Формула 1\". Той бе и конструктор на собствен болид. \r\nТой има четири Гран при във \"Формула 1\" и кара за най-добрите отбори, сред които са \"Ферари\", \"Брабъм\" и \"Макларън\". \r\n  \r\nЗа една от своите победи - Гран при на Белгия през 1967 г. - той управлява болида собствено производство. Той е единственият американец печелил кръг от състезанията във \"Формула 1\" с болида собствена разработка - \"Игъл\" (\"Eagle T1G\"). След като спечелва 24-те часа на Льо Ман през 1967 г. Гърни отпразнува успеха си като облива с шампанско съотборника си Фойт. Това се превръща в традиция на автомобилните подиуми.", "date": "2018.01.15", "title": "Знаете ли кой въведе ЗАЛИВАНЕТО с шампанско? Е, тъгата е голяма… "}
{"url": "http://www.bnews.bg/article/235295-vizh_kogo_izbra_da_upravlyava_starinen_plovdiv_kmetat_totev_snimka", "text": "Скандално назначение от страна на кмета на Пловдив Иван Тотев. Той избра 41-годишният зам.-кмет на район \"Тракия\" Йордан Илиев за директор на общински институт \"Старинен Пловдив\". Той е личен избор на кмета, който не се приема добре от пловдивчани. Тотев му възложи управлението на архитектурния резерват, след като на обявения конкурс се явиха четирима, но не бе избран нито един. Сред тях беше археоложката от София Надежда Кирова, но и тя отпадна. Изискванията бяха кандидатите да са магистри по история, археология, антропология, култорология или туризъм и да владеят два западни езика. Интересно е как изборът е точно филолога Йордан Илиев. „Това, че предишните кандидати имаха биографии, не означава, че могат да управляват звено с 65 щат“, опита се да обясни Тотев решението си. Според него предизвикателствата за Илиев били големи. Той трябвало да вдигне посещаемостта в резервата чрез продажба на комбинирани билети в интернет за обекти в комплекса. За миналата година продажбите били 490 000 лева, които не били малко, но не били и много. „Целта е да направим така че в Стария град да кипи живот, да стане популярен като квартал Капана и да бъде видим в европейско измерение“, посочи градоначалникът. По думите му, билети за Стария град трябва да се продават не само във всички музеи, но и в интернет и дори примерно на летището във Франкфурт. Илиев даде за пример посещенията си в музей на американските индианци в Щатите, където в огромна сграда, колкото НДК има само няколко експоната - два тотема, една лодка и един вигвам.  За сметка на това обаче се прожектират филми, децата нижат индиански мъниста и има други дейности, заради които туристите плащат входен билет, изтъкна  новият шеф на Старинен Пловдив. Въпросът е – ще успее ли да направи нещо поне на половина забележимо или пак от другаде ще се вдига посещаемостта на Старинен Пловдив.", "date": "2018.01.15", "title": "Виж кого избра да управлява \"Старинен Пловдив\" кметът Тотев (СНИМКА)"}
{"url": "http://www.bnews.bg/article/235288-zadava_se_nov_protest_tozi_pat_za", "text": "Работодатели и работници готвят протест заради цената на тока. Това стана ясно след проведена среща между ръководителите на представителните на национално равнище организации и работниците и служителите, и на работодателите, обединени във формата „4+2“. Днес, 15 януари 2018 г., се проведе работна среща между ръководителите на представителните на национално равнище организации и работниците и служителите, и на работодателите, обединени във формата „4+2“. Социалните партньори отново потвърждават изразената от тях на 16 декември 2017 г. позиция и се обединяват около необходимостта от съвместни действия във връзка със задълбочаването на проблемите в сектор „Енергетика“ и спекулативното увеличение на цената на електроенергията. Шестте организации се договориха: Да подготвят съвместен пакет от мерки, които компетентните институции следва да предприемат в сферата на енергетиката, особено по въпроси от изключително значение за цялото общество. Да стартират подготовка на национален протест, след решение на управителните органи на шестте организации. Датата на протеста ще бъде определена допълнително, като тя ще е след анонсирания вот на недоверие, за да не се спекулира с обективните искания на организаторите.", "date": "2018.01.15", "title": "Задава се НОВ протест! Този път за… "}
{"url": "http://www.bnews.bg/article/235296-toaletniyat_ministar_otnovo_v_izolatsiya_ot_pravitelstvena_delegatsiya", "text": "Печално известният тоалетен вицепремиер Симеонов отново е в изолация от правителствена делегация зад граница. Този път премиерът Борисов е на официално посещение в Азербайджан. В делегацията абсолютно целенасочено не е включен тоалетния вицепремиер който е обявен за персона нон грата от държавата Азербайджан. Появата на Симеонов в Азербайджан като нищо може да приключи със щракнати белезници, тъй като срещу него имаше образувана съдебна поръчка от Азербайджан , като едно от обвиненията срещу Симеонов е за \"срещи с терористични организации\". С всеки изминал ден става ясно, че скандалите сътворявани от пишман патриотара са придобили международен характер и пречат на дипломатическите ни отношения с важни за страната ни партньори. Дипломатически експерти често коментират, че такива скандали, създадени от членове на правителството винаги са в ущърб за България!", "date": "2018.01.15", "title": "Тоалетният министър отново в изолация от правителствена делегация!"}
{"url": "http://www.bnews.bg/article/235304-papata_predupredi_za_opasnost_svetat_e_na_krachka_ot", "text": "Папа Франциск заяви, че е сериозно притеснен от опасността от ядрена война и предупреди, че светът е на ръба. Той направи изявлението си на борда на папския самолет, с който лети към Перу и Чили. Преди дни фалшива тревога за приближаваща балистична ракета стресна жителите на Хавайските острови и напомни за риска от неочаквана ядрена война със Северна Корея. \"Мисля, че сме на самата граница. Наистина се опасявам от това\", заяви папа Франциск, коментирайки опасността от ядрена война. \"Един инцидент е достатъчен, за да ни хвърли в състояние на война\", предупреди той и добави, че \"затова трябва да унищожим оръжията и да се стремим към ядрено разоръжаване\". Папата не спомена Хавайските острови, нито Северна Корея.", "date": "2018.01.15", "title": "Папата предупреди за ОПАСНОСТ: Светът е на крачка от…"}
{"url": "http://www.bnews.bg/article/235308-naprezhenieto_ne_stihva_lyubo_penev_skochi_na", "text": "Кандидатът за президент на БФС - Любослав Пенев, сподели отворено писмо до медиите спрямо ръководството на БФС. \"ОТНОСНО: неистините в зле-скалъпените комюникета на безимения писач от БФС в отговор на дадената пресконференция на 11.01.2018 г. в БТА Първо искам да благодаря на големите спортни журналисти (те ще се познаят), за високата оценка, която дадоха на мен и целия екип, който взе участие в пресконференцията, и за тезите, които изказахме. За нас тяхното мнение е най-важното, защото това са хора, които следят процесите от десетилетия. От тях чухме следното: - За първи път хора с достатъчно авторитет говориха открито за същинските неща в родния футбол; - Не усетихме как минаха повече от 2 часа; - Беше ни много интересно; - квинтетът Пенев-Илиев-Дацов-Василев-Стоилов начерта в пъти повече насоки за развитието на футбола и извеждането му от най-дълбоката криза след края на Втората световна война, отколкото бяха изречени от Данчо Лечков, Атанас Фурнаджиев и Емил Костадинов за 12 години. - За първи път някой има правилен поглед върху ситуацията; - за първи път излизат мъжки момчета с имената и лицата си и разровиха раната; - за първи път получихме внимание и ни се говорише за стратегии (краткосрочна, средносрочна и дългосрочна), развитие на ДЮФ, прозрачност, контрол, обучения, иновации, алтернативни финансирания, промени в правилници, правен и финансов контрол и мн.др. - Футболът има бъдеще. Сега към анонимните от БФС: Прави изключително лошо впечатление, че си позволявате да използвате официалния сайт на БЪЛГАРСКИЯ ФУТБОЛ за предизборните си брътвежи. Това не ви е частна фирма или бащиния. Това е представянето на България пред света. Много, много на ниско ниво свалихте \"Цар Футбол\", господа. Този сайт е комуникационен канал със съвсем различни функции. Тук трябва да има много и полезна за развитието на футбола информация. Сле промяната на 16.02.2018 г. недоразвитото ви сайтче, ще се преобразува в платформа, отговаряща на национална обществена организация от най-висок ранг като интерес. Иновации се казва, г-н Колев, ИНОВАЦИИ. Навсякъде ще се внедрят. Продължаваш с брътвежите. Първо: Г-н Ники Илиев каза, че сега се занимават с футбол около 10 000 деца, пишете го във Ваш отчет. И обеща, че при правилна стратегия ще станат за 10 години - 150 000, което е около 30% от децата във възрастова граница - 5-17 г. Вие излъгахте в ефир, че е казал, че ще станат 20 000, пък те сега били 18 000. Второ. Нямате си на идея какво означава елетронно управление на данни. Вижте в социалните мрежи, какво се изписа под коментара Ви, че имате електронно картотекиране. Прилагам 2 цитита на президенти на клубове от общо 687 аматьорски клуба, изграещи през този сезон: \"- картотекиране - 10 лева на състезател (общо на отбор около 220 лева - само за няколко печати и подписи- при положение, че масово играят нередовни състезатели, но делегатите си затварят очите).\" \"- Аз като клуб участвах в U 19 какви са тези глупости. Един мач ни излизаше 1000 лева. Само в България на детски мачове може да ти искат по 200 лв. съдийски. ОХРАНИТЕЛИ и още какво ли не. 500лв. плащаме такса децата да играят футбол 5 и 7 за терени. В чужбина има по един съдия и той е безплатен. И какво ли още не. Да наистина помагат 3 топки от 15лв. И една мрежа. Някои получават и флагчета.... Жалка история\". Трето: За моите възнаграждения като национален селекционер. Нека поясним, че говорим за разходите на националния отбор. Ако твърдите, че аз съм ги получил, ще поискам да видя документите, където го пише, защото ме навежда на мисълта, че някой си ги е прибрал за моя сметка. Четвърто: Вие нямате никаква отчетност, никаква прозрачност, за нищо. Живеете в имагинерен свят. Нападате за финансиранията - колко пари за какво са получени. Лично Вас ще информирам, когато му дойде времето, защото сте много смел защитник на измамата. Пето: размахвате някакви стратегии, пишете, че сте ги дали на делегатите, че са почти изпълнени. Това е поведение на камора, нали знаете какво е \"Тайна организация със свои правила и догми\". Не ме е яд толкова, че не е публична (трябваше да е в сайта), отколкото, че казвате, че е изпълнена в голямата й част. Г-н Колев, ако наистина е имало стратегия и тя е изпълнена, то може би тя се казва: - Как да убием грандовете? - Как да изгоним феновете? - Как да убием ДЮФ? - Как се формира Тайна организация? Или най-точно казано \"КАК ДА УБИЕМ ФУТБОЛА В БЪЛГАРИЯ\"? Това са резултатите от вашето управление. Ние повече няма да влизаме в обяснителен режим на неистините в зле-скалъпените комюникета на безимения писач от БФС. Използвайте сайта на БФС по предназначение. Към платените журналисти от Спортал. Вижте си коментарите под статиите с лъжи и се засрамете. Момчета и момичета, когато пишете за големи имена, защитавали националния флаг, замисляте се малко. Тези, които Ви плащат нямат ценностна система, имат само лични интереси, а вие ставате съучастници в самоунищожаването ви. Към всички отговорни медии: изписаха се много неистини, които преди да отразявате - проверете. Замислете се за общото състояние във футбола. Сами си отговорете - Добро ли е? Най-добрият мерител е ФЕНЪТ. Празни стадиони, разрушена инфраструктура, разбити ДЮШ. Национални гарнитури - пълен провал, изтървани 7 международни участия. Тези господа имаха 13 години за управление. Положението в любимата игра е катастрофално, апокалиптично. Те ако са можели, щели са да го развият, а не да го убият. Това са техните възможности. България има капацитета. Нека да й дадем шанс. Ние сме се наели с изключително тежката задача да разбием статуквото в българския футбол и най-сетне да върнем усмивките на хората и вярата в нормалността. Казват, че в България е по-лесно да станеш министър-председател, отколкото президент на БФС. Звучи кошмарно, но е съвсем близо до истината. Ако обаче продължаваме да кротуваме и да се примиряваме, неизбежно се обричаме на дълъг мрак. А футболът в повечето държави всъщност е най-прецизния барометър за стойностите в една държава. И ще се върна към хората по стадионите и отношението им към статуквото. Не си мислете, че след като виждат алтернатива няма да се намесят в името на промяната. С уважение, Любослав Пенев\".", "date": "2018.01.15", "title": "НАПРЕЖЕНИЕТО не стихва: Любо Пенев скочи на… "}
{"url": "http://www.bnews.bg/article/235284-hranite_bez_gluten_ne_sa_po_bezopasni", "text": "Няма причина да вярвате, че избягването на храните с глутен е полезно за здравето, освен ако не страдате от хранителна алергия, свързана с глутенова непоносимост, твърди австралийска специалистка, цитирана от в. \"Индипендънт\". \r\nБезглутеновото хранене се превърна в световна тенденция и към нея се придържат дори хора, които могат да включат протеина в режима си. \r\n  \r\nСюзън Махади е гастроентероложка и преподавателка в университета Монаш в Австралия. Тя съветва хората да не избягват глутена, освен ако не страдат от болестта целиакия. \r\n \"За хората без целиакия няма съществуващи доказателства, които да подкрепят твърденията, че стриктната безглутенова диета е полезна за здравето\", казва тя, пише БТА. \"Дори е възможно обратното да е вярно и избягването на пълноценни зърнени храни, водещо до нисък прием на фибри, да е вредно\", добавя специалистката. \r\nВ проучвания от предишни години на университета в Торонто, Канада, е установено, че фибрите предоставят допълнителна защита от сърдечносъдови заболявания и че избягването на глутена повишава риска от диабет тип 2.", "date": "2018.01.15", "title": "Храните без ГЛУТЕН не са по-безопасни?! "}
{"url": "http://www.bnews.bg/article/235298-balgariya_zagubi_golyama_aktrisa_snimka", "text": "На 76-годишна възраст почина голямата българска актриса Мариана Аламанчева, отдала творческата си съдба на Сатиричния театър. Тъжната вест бе съобщена от театъра. \"Ех, Мариана, Мариана... Почивай в мир! Дано душата ти намери покой!\", пишат още от театъра. Мариана Аламанчева е родена в София на 23 май 1941 г. Първоначално завършва механотехникум, а след това и актьорско майсторство във ВИТИЗ „Кръстьо Сарафов“ през 1964 г. в класа на професор Желчо Мандаджиев.", "date": "2018.01.15", "title": "България загуби ГОЛЯМА актриса! (СНИМКА)"}
{"url": "http://www.bnews.bg/article/235289-iznenada_mariya_ignatova_podvi_opashka_i_se_varna_pri", "text": "Цирковият акробат Енчо Керязов така и не се разведе с дългогодишната си съпруга Дима и предпочете да запази брака си, вместо да се отдаде на любовницата си Мария Игнатова. Останала сама и отхвърлена, тв водещата потърсила бившия си приятел Димитър Рачков и със сълзи на очи го умолявала да се върне при нея. \r\nЕкранната партньорка на Алекс Раева и комикът са разделени близо година, а до разлъката се стигна заради изневяра от нейна страна. Чаровната блондинка откри нова страст в лицето на Керязов и скоро след това сложи край на отношенията си с Рачков, писа \"Таблоид\". „Митко беше много наранен, но се стараеше да не го показва. Никога не е казал лоша дума за Мария. Даже когато го заряза, не навлизаше в подробности и обяснения, но си личеше, че тъгува по нея”, разказват хора от обкръжението на Рачков. Същевременно след една дузина отричания, че имат нещо интимно, съпругата на Енчо надуши истината и му поставила ултиматум да избира – или Мария, или нея. Изправен пред трудно решение, Керязов все пак предпочел да остане със законната си половинка в името на двете им деца. \r\nМария до последно се надявала, че Енчо ще зареже съпругата си. Щом видяла, че връщане назад няма и той е направил своя избор, Игнатова се обадила на Рачков и през сълзи се замолила да й даде втори шанс. Въпреки обидата и огорчението, актьорът все още я обичал и откликнал на жалбите й, но дали да подновят връзката си все още се колебаел. Доверието му в нея вече се било изпарило и Митко поискал малко време да помисли, за да реши какво да прави с личния си живот оттук нататък.", "date": "2018.01.15", "title": "Изненада: Мария Игнатова подви опашка и се върна при... "}
{"url": "http://www.bnews.bg/article/235278-naglost_ani_tsolova_napira_da_se_vrashta_v_nova", "text": "Потъналата вдън земя след скандалното си отстраняване от сутрешния блок на Нова тв Ани Цолова никак не се помайва, а усилено си търси работа \r\nСъвсем наскоро плевенчанката е плюла на принципите си и е почукала на вратата на бившите си работодатели от Би Ти Ви, но опитът й да се завърне в техния ефир не се е увенчал с успех, писа \"Таблоид\". \r\nЦолова е имала лична среща със силния човек в телевизията на СМЕ Флориан Скала, но е поставила неизпълними финансови условия. Според изкушени в материята ходът на Ани е бил по-скоро насочен към настоящите й работодатели в Нова, отколкото е свързан с реално желание да премине при конкуренцията. \r\nАмбициозната брюнетка просто се опитвала да вдигне цената си и да подсети своите шефове, че е крайно време да я върнат на екран, както уж й бяха обещали още през лятото. Не е ясно какви претенции е изявила към Скала Цолова, но се шушука, че става въпрос за месечно възнаграждение от порядъка на 10 000 лева. \r\nТрикът на хитрата лисица май е проработил, защото в кулоарите на Нова тв упорито се говори, че дългоочакваното й „лайфстайл” предаване в крайна сметка ще стартира от следващия телевизионен сезон. То обаче май отново ще бъде публицистична говорилня и няма да има нищо общо със светската тематика. \r\nПродуктът на Цолова е готвен да замени в програмната схема изпарилата се „Комбина” на Лора Крумова и Галя Щърбева. Предаването на двете дами беше позиционирано в неделния следобед на гърба на „120 минути” на Светльо Иванов по Би Ти Ви. \r\nТемата за Цолова не се коментирала много в Нова телевизия, тъй като редовите й колеги не знаят какво се случва с нея. Тези, които предполагат къде се крие истината, предпочитат да си мълчат, тъй като им е наредено от ръководството да си държат езика зад зъбите. \r\nОфициално от медията твърдят, че Цолова все още се води техен служител. След свалянето си от ефир пък плевенчанката се покри в триетажната си къща в баровския квартал „Драгалевци”, за чийто строеж прокуратурата проверява доходите на нея и на съпруга й.", "date": "2018.01.15", "title": "НАГЛОСТ! Ани Цолова напира да се връща в Нова"}
{"url": "http://www.bnews.bg/article/235279-kardinalni_promeni_v_uchebnite_programi_za", "text": "Утвърдени са учебните програми за Х клас, в който приключва обучението по редица основни предмети в областта на природните и на обществените науки, на изкуствата, на технологиите и предприемачеството. Това съобщиха от пресцентъра на просветното ведомство. В програмите е поставен акцент върху националната история, география и литература. Повече от година и половина проектите на тези програми бяха във фокуса на общественото внимание. По време на обсъждането бяха проведени множество срещи и консултации с учители, с представители на висши училища и на БАН по предметите, към които има обществена чувствителност – български език и литература, история и цивилизации и философия. Учебната програма по български език и литература в Х клас допълва и разширява изученото в предходните класове. В компонента по български език основен акцент са темите, насочени към познаването и прилагането на книжовните езикови норми, а по литература са заложени за изучаване творби само от български автори. Сред тях са Иван Вазов, Пенчо Славейков, Пейо Яворов, Димчо Дебелянов, Елин Пелин, Йордан Йовков, Гео Милев, Никола Вапцаров, Николай Хайтов и др. Включени са емблематични текстове от българската литература от периодите след Освобождението до Първата световна война, между двете световни войни и след Втората световна война. В резултат на общественото обсъждане бе добавена творбата „Cis moll“ на Пенчо Славейков, за изучаване бяха конкретизирани две глави – 1 и 16 от І част на романа „Тютюн“ от Димитър Димов. Програмата дава възможност на учителите, според интересите на учениците, да подбират и други тематично близки текстове, освен посочените. Учебната програма по история и цивилизации предлага цялостен курс по национална история – от древността до наши дни. В хода на общественото обсъждане бяха предложени и приети някои редакции, които не променят цялостната концепция на проекта. Отпаднали са отделни понятия, които са обект на изучаване през други предмети (напр. неправителствени организации, мажоритарна и пропорционална избирателна система и др.). В същото време са въведени нови понятия (напр. базилика, ротонда, експроприация, приватизация, терор, атентат, безпартиен режим, комунизъм, репресивен апарат, глобализация и др.), които подпомагат разбирането на процесите. Проследено е взаимодействието между различните цивилизации по нашите земи в отделните периоди от историята ни, засилен е патриотичният акцент и е отделено внимание на събития от най-новата ни история, като в програмата са намерили място само факти, без да се допуска оценъчна интерпретация.", "date": "2018.01.15", "title": "КАРДИНАЛНИ промени в учебните програми за… "}
{"url": "http://www.bnews.bg/article/235302-vinas_uilyams_zabi_mlad_milioner", "text": "Преследвайки примера за блестящ семеен живот на своята сестра Серина, 37-годишната Винъс Уилямс също е в търсене на лично щастие. За изненада на феновете й, тенис звездата го откри в лицето на 25-годишния Николас Хеймонд, който не просто изглежда добре, но и може да се похвали с повече от прилично финансово състояние. Семейството му притежава недвижимо имущество за десетки милиони долари, както и собствен бизнес. Самият Николас е успешен финансист, живее между Калифорния и Ню Йорк, и е страстен почитател на тениса. Разликата от 12 години във възрастта на прясната двойка очевидно не смущава никой от двамата, а папараците с нетърпение очакват появата им в публиката на \"Australian Open\", между 15 и 28 януари, пише \"Ева\". По всичко личи, че и двете сестри Уилямс ще се задомят за милионери. ПИК напомня, че Серина се омъжи и роди дете на Алексис Оханян - съосновател на социалната платформа \"Редит\". \r\n ", "date": "2018.01.15", "title": "Винъс Уилямс заби млад милионер "}
{"url": "http://www.bnews.bg/article/235272-voenno_okrazhnata_prokuratura_proveryava_shefa_na_nso_za_zloupotrebi", "text": "Военно-окръжната прокуратура проверява началника на НСО Ангел Антонов за злоупотреби, научи bTV. В Президентството са постъпили няколко сигнала срещу Ангел Антонов от негови служители. В тях се твърди, че злоупотребите са в автопарка в Кричим, който Антонов е използвал за лично ловно стопанство. Тези сигнали са препратени в прокуратурата, която е започнала проверките. От НСО отказаха коментар. Говорителят на Военно-окръжната прокуратура в София пол. Елин Алексов също не отговаря на телефона си. Миналата година НСО беше замесена в скандала с джиповете на държавните горски стопанства. Тогава bTV разкри, че вместо да се използват за ловен туризъм, тези автомобили са взети от НСО за возене на политическия елит.", "date": "2018.01.15", "title": "Военно-окръжната прокуратура проверява шефа на НСО за злоупотреби"}
{"url": "http://www.bnews.bg/article/235276-geri_nikol_se_oshishka_zakova_kantara_na_75_kila", "text": "Тийнейджърката Гери-Никол се ошишка грозно и вече кове кантара на 75 кила, видя HotArena. \r\n„Яката дупара” на поп сцената е отпрала мощни баджаци и задница като на камаз, видя с очите си репортер на „Таблоид”. Варненката вече няма нищо общо с крехкото 16-годишно момиче от „Х Фактор”, където за първи път се появи на малкия екран. \r\nФенове на Гери пък са потресени от бруталното напълняване, което си личи от километри. „На живо Гери-Никол Николаева Георгиева е направо страшна! Преди няколко вечери бяхме на нейно участие и останахме потресени! На живо се вижда, че няма нищо общо с обработените й снимки в мрежата. Два пъти по-дебела е, отколкото се прави. Варненката е поне 75 кила”, коментираха почитатели на изпълнителката на „Направо ги убивам”. \r\nСкандалната мома въобще не се притеснява, че ударно трупа сланини и продължава да се тъпче с вредни храни, да избягва спорта и да се носи с неподходящи къси поли. \r\n„На 19 години, висока е едва 1,55 см и 75 кила! Това не е нормално, не знам на какво ще прилича, когато стане на 30”, коментира един от почитателите й пред „Таблоид”. За секси формите си в социалната мрежа тапишонът от Варна се вталява с фотошоп. „Не мога да устоя на сладко и тестено, какво да направя, слабост ми е”, коментирала блондито пред приятели. Родителите й я успокоявали, че по-важен е гласът, вложените пари и скандалът. \r\nВсичките й снимки се „пипат”, преди да се пуснат във фейсбук. Това е задължително условие, което тя поставя пред клубовете, където има участия”, издадоха запознати.  \r\n ", "date": "2018.01.15", "title": "Гери-Никол се ошишка, закова кантара на 75 кила"}
{"url": "http://www.bnews.bg/article/235271-vtora_traba_na_turski_potok_samo_sreshtu_tvarda_garantsiya_ot_es", "text": "Втора тръба на газопровода „Турски поток”, която да захранва Европа, ще се строи само при твърда гаранция от ЕС, като Русия е готова да обсъжда маршрута на трасето. Това обяви на пресконференция в Москва руският външен министър Сергей Лавров. „В момента се строи само първата тръба, която е предназначена за потребителите в Турция. Втора може да се изгражда само ако получим железобетонни гаранции от Европейската комисия, че няма да ни извъртят същия номер като този с „Южен поток”, по отношение на България. Тя сега отново е готова да обсъжда вариант, при който да приеме на своя територия втората тръба на „Турски поток”, обясни Лавров. Той визира решението на президента Владимир Путин да се откаже от „Южен поток” през 2014 г., след като ЕК поиска проектът да съответства на европейските разпоредби. У нас газопроводът преди това предизвика сериозен вътрешнополитически скандал, след като стана ясно, че БСП се опитва да прокара законови промени, с които голяма част от тръбата да е извън законодателството на общността.   Отново по газовата тема Лавров днес заяви, че САЩ „не издържат на честната конкуренция на Русия” и именно поради тази причина притискат политически европейските страни да строят съоръжения за получаване на втечнен газ, който, по думите му, ще е по-скъп. Македония е тръгнала към НАТО Преговорите между Македония и Гърция за названието на бившата югорепублика са се активизирали, защото САЩ са решили, че тя трябва да влезе в НАТО, смята руският външен министър. След близо 30 години буксуване, тежкият въпрос за името „Македония” изглежда по-близо до решаване. Атина не би допуснала влизането на Скопие в ЕС и НАТО без окончателно решение на спора. Съвсем не става дума за това, че се отчитат близките специфични черти на два народа, а всъщност причината е, че едната от тези страни обезателно трябва да бъде направена член на НАТО”, заяви Лавров. Според него Македония ще направи отстъпки, за да стане част от Алианса – позиция, която и в Македония се тиражира от по-близката до Москва опозиционна ВМРО-ДПМНЕ и гравитиращите около нея медии, които твърдят, че сегашното правителство предава интересите на страната. Правото на силата преди силата на правото Всички големи страни увеличават военната си мощ, за да защитят суверенитета си, смята Лавров. Според него причината е, че системата на международното право е девалвирала. „Наблюдаваме девалвация на международното право, намаляване на ролята на международните институции; наблюдаваме и ситуация, в която по-голямата част от държавите увеличават военната си мощ, в която в момента виждат едва ли не единствената гаранция за съхранението на суверенитета си”, отбеляза Сергей Лавров. В основата на всичко това според него е желанието на САЩ и техните съюзници да водят политика „изключително на основата на диктата, на ултиматумите, без да търсят гледната точка на другите центрове на световната политика и без да признават реалностите на многополюсния свят”. Според него „недобросъвестни намерения” стоят зад разгръщането на системата за противоракетна отбрана, прилагането на закони извън териториите, в които са били приети (вероятно се визира законът „Магнитски” – б.р.) и самоволно търсене на решение на сложни проблеми, което може да стигне до употреба на груба военна сила.", "date": "2018.01.15", "title": "Втора тръба на „Турски поток” – само срещу твърда гаранция от ЕС"}
{"url": "http://www.bnews.bg/article/235275-ronaldo_iskal_obratno_v_manchestar_yunayted", "text": "Звездата на \"Реал\" Мадрид Кристиано Роналдо иска да се завърне в \"Манчестър Юнайтед\". Това твърди испанското издание \"Ас\". Причината за разрива в отношенията между капитана на европейския шампион Португалия и \"кралския клуб\" са празните обещания на шефовете на белите и по-точно - на Флорентино Перес.  Роналдо очаква контракт до живот с \"Реал\", който в същото време ще го направи направи най-добре платеният футболист в света. Ръководството на тима заяви, че ще предприеме тази крачка, но все още не е започнало преговори със звездата си.  В момента футболистът получава 21 млн. евро на сезон, договорени през 2016 г. По заплата в момента го превъзхождат \"вечния му враг\" Лионел Меси (50 млн. евро), както и скъпата покупка на \"Пари Сен Жермен\" - Неймар (36 млн. евро). Тази ситуация, заедно със загубите, които търпят \"Реал\" в последно време, са накарали футболиста да изпитва носталгия към времената, когато играеше в \"Юнайтед\", разкриват негови съотборници. С \"червените дяволи\" той стана 3 пъти шампион на Англия и вдигна веднъж купата в Шампионската лига. Той премина в \"Реал\" през 2009 г. за сумата от 94 млн. евро.", "date": "2018.01.15", "title": "Роналдо искал обратно в \"Манчестър Юнайтед\""}
{"url": "http://www.bnews.bg/article/235283-mvnr_privetstva_glasuvaneto_v_makedonskiya_parlament", "text": "Министерството на външните работи на Република България приветства решението на парламента на Република Македония да ратифицира Договора за приятелство, добросъседство и сътрудничество между двете държави. Това се посочва в специално изявление на външното ни ведомството. С акта на ратификация, според МВнР, се потвърждава волята за изграждане на добросъседски отношения, които са важен елемент от европейската перспектива на всички държави от Западните Балкани. Припомняме, след дълги години на протакане това лято двете страни подписаха под Договор за приятелство, добросъседство и сътрудничество. Подписите под документа сложиха премиерите на България и Македония Бойко Борисов и Зоран Заев и го определиха като \"исторически момент\". Първоначално заявените очаквания бяха договорът да мине през парламентите на България и Македония до края на миналата година. От Външно посочват и че Република България ще продължи да бъде активна в подкрепата си за европейската интеграция на Република Македония, и напомнят, че това е стратегически избор на нашата държава, залегнал и в приоритетите на българското Председателство на Съвета на ЕС. \"Договорът за приятелство, добросъседство и сътрудничество с Република Македония е основан на споделени европейски ценности, които правят региона по-единен и по-силен\", се казва в позицията на министерството ни.", "date": "2018.01.15", "title": "МВнР приветства гласуването в Македонския парламент"}
{"url": "http://www.bnews.bg/article/235273-yuksel_si_kupi_kola_s_parite_ot_deloto_sreshtu_veneta_raykova", "text": "Новата година започва за водещия на новините по Би Ти Ви Юксел Кадриев с пълен джоб. Новинарят е получил месец преди новогодишните празници сумата от 30 000 лв. от водещата на „Папараци” Венета Райкова \r\nСъдебният изпълнител, който бе наложил запор върху апартамента на водещата в столичния квартал „Изток”, вече е вдигнал възбраната, показа справка в имотния регистър. Точно преди година Венета изненадващо научила, че единственото й жилище е запорирано, както и банковите й сметки. Поводът бе интервю на Райкова в предаването „Горещо” по Нова телевизия, с бившата жена на Юксел – оперната певица Бонка Георгиева-Ласло преди 6 години. По време на гостуването си бившата г-жа Кадриева разказала за проблемите си с Юксел. Недоволен от чутото, водещият завел дело срещу Венета, която само задавала въпросите, а не срещу нейния продуцент или Нова телевизия. Дни преди да бъде излъчен скандалния епизод Кадриев телефонирал на водещата и се помолил да го спрат. Райкова предложила и неговата гледна точка да бъде чута, но в някое от следващите предавания. Това разгневило самолюбивия телевизионер и затова пуснал искова молба в съда. Първоначалната сума, на която оценил моралните вреди от изповедта на бившата си жена пред цяла България, била за около 15 000 лв. С лихвите 5 години след старта на съдебната битка, сумата набъбнала двойно. \r\nЗа да се застрахова, че ще получи 30-те хилядарки, Юксел се обърнал към съдебен изпълнител, който направил запор на невдижимото имущество на водещата, включително и на банковите й сметки. В продължение на една година новинарят чакал да получи присъдената сума. Щом видял, че е преведена, той побързал да върне всичките си дългове, купил си и нова кола. \r\nРайкова не скри огорчението си от факта, че никой не застана зад гърба й, а се наложи сама да изплаща дълга си с пари от семейния си бюджет. Според запознати, именно това обтегнало отношенията й със съпруга й Тихомир и краха на брака им. Дни преди коледните празници на 2016 г. Венета получила Покана за доброволно изпълнение, с което била уведомена за запорите, направени след като Кадриев спечелил на втора инстанция съдебното дело срещу нея. На първа съдът оправдал водещата. \r\n ", "date": "2018.01.15", "title": "Юксел си купи кола с парите от делото срещу Венета Райкова"}
{"url": "http://www.bnews.bg/article/235286-nyama_da_ima_nachisleni_taksi_pri_plashtane_na_danatsite_prez_sayta_na_nap", "text": "„При електронното плащане през сайта на НАП няма да има начислени такси\", заяви в БНТ „Денят започва\" говорителят на Националната агенция по приходите Росен Бъчваров. „В други случаи на електронно разплащане чрез електронно банкиране е възможно обаче да има. За да се възползваме от данъчни облекчения като ранно заплащане, първо трябва да се уверим, че нямаме неизплатени задължения\", допълни той. „Тази година промяната е значителна\", заяви още Росен Бъчваров. Според него проблемът преди е бил в случаите, когато гражданите плащат в последния възможен момент, а парите пътуват определено време. Заради това забавяне се е начислявала лихва. „Има два начина за заплащане на данъците в момента - чрез т.нар. вирутален ПОС терминал и чрез ПОС терминали на гишетата в НАП. Така трансферът на средства ще отнема малко време, като няма да има начислени банкови такси и лихви. НАП признава часът и денят на нареждане на плащането при плащане чрез интернет банкиране\", успокои Росен Бъчваров. „Интернет банкиранията на различните банки са различни. Възможно е да има такса, но ако използвате сайта или офис на НАП, тогава, независимо от банката ви, ще платите без такса\", коментира още говорителят на приходната агенция. „Пет процента отстъпка за ранно деклариране и плащане до края на януари, както и други данъчни облекчения, са възможни, ако няма неплатен стар дълг\", припомни Бъчваров. Преди да се подаде данъчна декларация, с която гражданите имат намерение да се възползват от отстъпка, е добре първо да проверят имат ли забравено задължение чрез персоналния си идентификационен код, който се издава безплатно в офисите на НАП. Тази година юридическите лица ще предават данъчна декларация само по електронен път, а т.нар. „нулеви декларации\" няма нужда да се подават. Росен Бъчваров заяви още, че се забелязва процес на „изсветляване\" на приходите.", "date": "2018.01.15", "title": "Няма да има начислени такси при плащане на данъците през сайта на НАП"}
{"url": "http://www.bnews.bg/article/235311-izvanredno_signal_za_bomba_evakuirat", "text": "Сигнал за бомба наложи евакуацията на сградата на Постоянното представителство на България към ЕС в Брюксел, съобщи БНТ. Районът е отцепен. \r\nВ последните дни две заплахи за бомба имаше на летището, както и една в Националния дворец на културата. \r\nОт МВР заявиха, че зад тях стои български гражданин, който пребивава в чужбина, в страна от Европейския съюз.", "date": "2018.01.15", "title": "Извънредно! Сигнал за БОМБА! Евакуират… "}
{"url": "http://www.bnews.bg/article/235274-levski_zastava_zad_bobi_mihaylov_za", "text": "Ръководството на \"Левски\" заяви, че ще подкрепи досегашния президент на Българския футболен съюз Борислав Михайлов за нов мандат начело на централата. От официалната позиция, публикувана на сайта на \"сините\", става ясно, че от клуба искат промени в българския футбол, но на тях ще разчитат на досегашното ръководство, а не на един от кандидатите за наследник на Михайлов - Любослав Пенев. По този начин от \"Левски\" опровергаха прогнозите на легендарния си футболист Николай Илиев, който уверено заяви, че \"сините\" ще подкрепят Пенев. \"Уважаеми дами и господа, В изминалия месец в публичното пространство вече активно се водят кампании, свързани с избора на президент на Българския футболен съюз. Изборът привидно е сведен до двама кандидати и е поляризиран в публичното пространство до това дали да има промяна в българския футбол или не. \r\nСъвсем скоро, без да е потърсен дори разговор с нашия клуб, представител на един от кандидатстващите екипи заяви, че е сигурен, че ПФК Левски ще подкрепи тях. След въвличането на клуба в груби спекулации, ние бяхме изправени пред избора дали да заемем пасивна позиция или за разлика от почти всички останали ясно да заявим какво е виждането на клуба ни. \r\nПромени в българския футбол са необходими. Нашият клуб през изминалия и настоящия сезон нееднократно се е обръщал към БФС по различни проблеми, а в медийното пространство темата е достатъчно широко дискутирана. Предстоящият избор на президент на БФС не е сведен до това. За нас е свързан с няколко кратки въпроса – Кой? Какво? Защо? и Как? \r\nНие бяхме изправени пред дилема. Дали да подкрепим подпомагания от цска-софия г-н Любослав Пенев, който идва с обещания за независимост, избягване на конфликт на интереси и гръмки общи думи за промяна, изразени дори в нов формат на шампионата? Или да подкрепим г-н Борислав Михайлов и без да сриваме всичко да основи, да предложим и насърчим всички български клубове заедно да положим усилия и отговорно да утвърждаваме и развиваме българския футбол на национално и международно ниво? \r\nУправителният съвет на ПФК Левски реши да номинира г-н Борислав Михайлов за президент на БФС и да застане на страната на клубовете, които ясно и явно искат да водят разговор за бъдещето на българския футбол\", пишат от \"Левски\". Изборите за президент на Българския футболен съюз ще се състоят на 16 февруари 2018 г. Участие в тях до момента са заявили трима кандидати - Борислав Михайлов, Любослав Пенев и Ивайло Дражев.", "date": "2018.01.15", "title": "Левски застава зад Боби Михайлов за… "}
{"url": "http://www.bnews.bg/article/235262-moshten_kupon_vdigna_patriotarski_koalitsionen_partnyor_snimki", "text": "Мощен купон вдигна патриотарски коалиционен партньор!   Мощен купон вдигна в Бургас патриотарския коалиционен парньор Георги Манев съобщава \r\nбургаския сайт Флагман. Сайта Флагман публикува снимки от пиршеството събрало над 200 души. Интересна подробност е, че между първите притекли се да поздравят коалиционния партньор на тоалетния министър в местния парламент са депутата Валентин Касабов и съпругата му Катя Касабова, която пък е главен редактор именно на сайта флагман. Флагман публикува снимки и на други интересни персони за които човек би се запитал какво ги свързва с предприемача Манев, че да бият път в снежното време от София до Бургас? Така например, би било интересно обществото да знае каква връзката между председателя на парламентарната комисия за противодействие на корупцията и Манев и как след такъв мощен гуляй, комисията би разглеждала сигнал срещу бизнесмена? Още по- интересен е въпросът какво свързва бизнесменът Манев с зам.министъра на здравеопазването Светлана Йорданова? Същата е печално известна с факта, че от биографията и става ясно, че се е занимавала в миналото с организирането на  увеселителни партита, която дейност е твърде далечна на здравеопазването? Най- интересно е, че на самия гуляй не е засечен да присъства самия тоалетен министър, което засилва появилите се съмнения за разрив \r\nв коалиционните отношения ?  ", "date": "2018.01.15", "title": "Мощен купон вдигна патриотарски коалиционен партньор!(СНИМКИ)"}
{"url": "http://www.bnews.bg/article/235281-18_godishna_s_opasnost_za_zhivot_sled", "text": "22-годишен мъж е задържан за нанесен побой на 18-годишно момиче в Твърдица, информират от ОД на МВР-Сливен. \r\nПострадалата е с временна опасност за живота. Настанена е за лечение в областната болница в Сливен.  \r\nЗадържаният е нанесъл побоя на 13 януари.", "date": "2018.01.15", "title": "18-годишна с опасност за живот след… "}
{"url": "http://www.bnews.bg/article/235309-vnimanie_politsiya_kakvo_se_sluchva_v_edna_noshtna_smyana", "text": "Полицейски протести, обещано увеличение на заплатите... Премиерът разреши още 100 млн. лв. за служителите на МВР, те пък бяха обвинени, че постигат исканията си с рекет. Много или малко са парите на полицаите? Само те ли заслужават увеличение на възнагражденията? Вършат ли си добре работата, за която им плащат и плащат ли им добре за работата, която вършат? Сигурен ли е сектор \"Сигурност\"? Споровете по тези въпроси не секват. \r\nНа фона на тях екип от ТВ - ON AIR беше на нощно дежурство с полицаите от най-бедния район в Европа - Видин. Над 20 години, преминал през различни нива в системата на МВР, комисар Петър Петров сега е началник на \"Охранителна полиция\" към дирекцията във Видин. \r\n\"Мечтата ми беше космонавт или полицай, но реших, че ми е по-присърце да бъда полицай\", спомня си той. \r\n15 минути преди 20 часа, когато започва нощното дежурство, е време за набелязване на целите за вечерта. Време е екипите да тръгнат. \r\nТази вечер в екипа на комисар Петър Петров са младши инспектор Мартин Йорданов и новото попълнение в полиция във Видин - младши инспектор Светослава Йонова. Макар и само от година и половина, \"нежната полиция\" по нищо не отстъпва на колегите си. \r\nНощната смяна току-що е започнала, но предизвикателства на нощта започват. Малко след началото на смяната екипът вече работи по първия си случай – блъсната жена на оживен булевард във Видин. \r\nДокато се осведомяват за състоянието на жената, на тел. 112 постъпва втори сигнал – мъж се притеснява от линч, роми му искат пари и плашат, че ще го посетят. След разговор, човекът е поставен под полицейска защита. \r\n\"Чувствам се добре, когато помагам на хората, въпреки че има и недоволни, защото полицията както е в помощ, така и санкционира\", разказва младши инспектор Мартин Йорданов. \r\nИ той, и комисар Петров имат зад гърба си над 20 години служба в системата на МВР. Въпреки това разказват, че всеки ден за тях е предизвикателство. \r\nОбичат това, което правят и вярват, че да бъдеш полицай не е просто работа.", "date": "2018.01.15", "title": "Внимание, ПОЛИЦИЯ: Какво се случва в една нощна смяна? "}
{"url": "http://www.bnews.bg/article/235267-falstart_otlozhiha_deloto_sreshtu_traykov_prokopiev_i_dyankov", "text": "За 8- ми март беше отложено разпоредителното заседание по делото срещу бившите министри Симеон Дянкав и Трайчо Трайкон, бизнесмена Иво Прокопиев и още трима души. Те са подсъдими за продажбата пред 2011 година на държавния дял в електроразпределителното дружество EVN. Причината е, че двама от подсъдимите не бяха успели да организират защитата си, а адвокатът на Прокопиев се оказа на отдавна планирано пътуване в чужбина. За да бъде гарантирано разглеждането на делото в разумни срокове и заради големия брой подсъдими и адвокати, от прокуратурата настояха да бъдат назначени резервни защитници, но съда отхвърли искането. Делото ще се гледа в Специализирания наказателен съд, който от началото на ноември миналата година е компетентетн по т. Нар. копуционни дела. ", "date": "2018.01.15", "title": "ФАЛСТАРТ! ОТЛОЖИХА делото срещу Трайков, Прокопиев и Дянков! "}
{"url": "http://www.bnews.bg/article/235280-vnimavayte_samolechenieto_vodi_do", "text": "Повишената заболеваемост от респираторни  и ентеровирусни заболявания през последните два месеца повлече след себе си и усложненията. \"Има няколко модела на протичане на тези заболявания, но бих искала да споделя моите наблюдения за най-честите УНГ усложнения и по-конкретно за широко разпространените бабешки методи на лечение, които все по-често докарват допълнителни страдания  на пациентите\", заяви д-р Мария Гиритлиева, УНГ специалист в УМБАЛ „Пловдив“. \r\nБолките в гърлото, придружени с висока температура, която понякога стига до 40 градуса и не се повлиява от антипиретични медикаменти, са симптомите на част от пациентите в болницата. При тях след един или два дни болките в гърлото се засилват и се достига до затруднено преглъщане на твърди, че и дори на течни храни. Тогава се забелязват и гнойните налепи по сливиците. И именно в този момент се намира някой, който решава да „почисти гърлото“ я със сода бикарбонат, я с нишадър или с други методи от народната медицина. \r\nБез да отричам, че в някои моменти те са от полза за пациентите, бих искала да насоча вниманието на хора, че никак не са малко случаите, в резултат на тези „интервенции“ се получават неприятни възпаления и на  тъканите около сливиците, а в някои случаи се образува и гнойник около сливиците, известен в медицината като перитонзиларен абсцес. Лечението на тези последици обикновено се провежда в стационар и пациентите вместо да оздравеят за ден-два, както се очаква, постъпват в болница, предупреди д-р Гиритлиева. \r\n  \r\nТя припомни, че други чести УНГ усложнения  са възпаленията на ушите обикновено след хрема и кашлица, а може да се развие и инфекция на синусите - синуит и дори синубронхит. За лечението на усложненията определено препоръчвам медицински преглед и проследяване, а относно профилактиката - прием на предписани от лекар антивирусни препарати, поливитамини и хранителни добавки, укрепващи имунната система, заяви специалистката.", "date": "2018.01.15", "title": "Внимавайте: Самолечението води до… "}
{"url": "http://www.bnews.bg/article/235261-desetki_obshtinski_bolnitsi_na_protest", "text": "\r\nНай-малко 12 общински болници са заплашени от фалит, защото разходите им са по-високи от приходите, които получават от здравната каса. Много от тях вече имат и натрупани дългове. Според болнични директори тази година проблемът се задълбочава още повече заради ръста на минималната заплата и непроменените стойности на клиничните пътеки.  \r\nСред застрашените от фалит лечебни заведения са болниците в Свищов, Белоградчик, Омуртаг, Тутракан, Петрич и Гоце Делчев.Много от болниците водят дела срещу НЗОК за наложените лимити.Шуменския Окръжен съд вече обяви лимитите за нищожни, както и , че налагането на лимити противоречи на конституцията. Болниците очакват вероятно вълшебника Борисов да развърже кесията и да им реши проблемите, които са натрупани от години но управляващите се правят, че не ги забелязват. \r\n ", "date": "2018.01.15", "title": "Десетки общински болници на протест!"}
{"url": "http://www.bnews.bg/article/235260-okrazhen_sad_shumen_obyavi_limitite_za_onkobolni_za_nishtozhni", "text": "Състав на Шуменския окръжен съд под председателството на съдия Свилен Станчев постанови решение, с което обявяви лимитите на болниците за нищожни. В мотивите на съда се казва следното: \r\nВъвеждането на „лимит” за заплащане на медицинската помощ, оказана от изпълнителя, би довело до положение лечебното заведение да не може да откаже медицинска помощ на здравноосигурените лица, но да е задължено да прави това за своя сметка. Това би поставило лечебното заведение в практическа невъзможност да осигури собствената си издръжка и да функционира, съответно до невъзможност да изпълнява задълженията си по договорите за оказване на медицинска помощ. Клаузите, въвеждащи лимит за заплащане на медицинската помощ, в конкретния случай са нищожни и поради противоречие с добрите нрави и нормите на Конституцията. Лечебното заведение ищец оказва медицинска помощ на лица с онкологични заболявания, при които своевременното диагностициране и лечение е от значение за запазването или удължаването на живота на пациентите. Лишаването на лечебното заведение от възможността да оказва своевременна медицинска помощ на тези лица (какъвто би бил резултатът от незаплатената т. нар. „надлимитна” медицинска помощ) влиза в противоречие с правото на живот на пациента, прогласено в чл. 28 от Конституцията.  \r\nДелото е по искова молба на директора на КОЦ Шумен, д-р Караниколов срещу НЗОК за неплатената надлимитна дейност за 2015 и 2016 година. Касата е осъдена да заплати 198 227,64 лева и 15 617,95 лева разноски. Решението не е окончателно и подлежи на обжалване пред Апелативен съд Варна.", "date": "2018.01.15", "title": "Окръжен съд-Шумен обяви лимитите за онкоболни за нищожни!"}
{"url": "http://www.bnews.bg/article/235270-mitnichari_hvanaha_kontrabandni_lekarstva_za_16_hil_lv", "text": "Митничари на МП Капин Андреево задържаха контрабандни лекарства за над 16 хил. лв. На 10 януари на входящо трасе пристигнал лек автомобил \"BMW\" с регистрация Република Косово. В колата пътували двама косовски граждани, те се движили от Турция през България. Единият шофьор е декларирал, че пренася 47 чифта мъжки спортни обувки, които са задържани за поставяне под митнически режим. Тогава митничарите извършили проверка на колата и багажа на пътниците. При проверката на различни места между личния багаж, са открити 441 опаковки лекарства, предназначени за лечение на тежки форми на акне, шизофрения, репродуктивни проблеми, при химиотерапия и др. В една от чантите са открити и фактури за лекарства на обща стойност 38 817 турски лири, с левова равностойност от 16 730 лева. Медикаментите са собственост на шофьора, срещу който е съставен акт за нарушение на Закона за митниците. Контрабандните медикаменти са задържани, както и автомобилът, с който е извършено нарушението.", "date": "2018.01.15", "title": "Митничари хванаха контрабандни лекарства за 16 хил. лв."}
{"url": "http://www.bnews.bg/article/235265-galaksi_investmant_grup_zavarshva_infrastrukturata_na_industrialen_park_markovo_prez_proletta", "text": "Навлизането на нови инвестиции в Пловдив превърна града под тепетата в индустриалния хъб на България. Водени от ниските оперативни разходи и добрата транспортна инфраструктура все повече компании търсят подходящи парцели, да съсредоточат дейността си в района. За да отговори на засиленото търсене, инвестиционната компания Галакси Инвестмънт Груп реализира проекта Индустриален парк Марково. Инфраструктурата му ще бъде завършена през пролетта, а първите парцели вече са продадени. Теренът, с обща площ от 158 000 кв. м., се намира в една от най-атрактивните зони в южната част на Пловдив. Разположен на самия околовръстен път, на 14 км от магистрала Тракия, Индустриален парк Марково се намира до митница Пловдив и новоизградения Интермодален терминал. В близост до парка минават три от паневропейските коридори и има пряк достъп до регионална и национална транспортна инфраструктура. Голямото предимство на Индустриален парк Марково е, че парцелите могат да се обединяват или разделят, в зависимост от специфичните нужди на купувачите. Това е голямо облекчение най-вече за малките и средно големите фирми. Компанията инвеститор Галакси Инвестмънт Груп предлага различни възможности за развитие, както продажба на парцели, така е изграждане на индустриален проект по конкретно задание. Индустриален парк Марково предлага напълно завършена вътрешна инфраструктура - асфалтов достъп до парцелите, електричество, канализация и дори възможност за газификация. Допълнително конкурентно предимство е възможността за привличане на работна сила не само от града, но и околните общини. Университетите в Пловдив, специализираните и технически професионални гимназии в града осигуряват така необходимата за всеки инвеститор конкурентноспособна и квалифицирана работна ръка. От друга страна по–ниските производствени разходи и развита инфраструктура са магнит за големите компании, които все по-често избират Пловдив и региона за база на своята производствена дейност.", "date": "2018.01.15", "title": "Галакси Инвестмънт Груп завършва инфраструктурата на Индустриален парк Марково през пролетта"}
{"url": "http://www.bnews.bg/article/235268-aktrisa_ot_h_men_sklyuchi_brak_s_priyatelkata_si", "text": "Зрителите я познават и като Кити Прайд в \"Х-Мен: Последен сблъсък\" Холивудската актриса Елън Пейдж се oжени за своята приятелката Ема Потнър. Новината за брака с 22 годишната танцьорка и хореограф обяви 30 годишната Пейдж в своя Инстаграм профил. \"Не мога да повярвам, че вече мога да наричам тази необикновена жена моя съпруга\" - пише Пейдж, към снимката на две женски ръце протегнати една към друга с венчални халки на безименните пръсти. Отговорът на Ема гласи „Обичам те“.", "date": "2018.01.15", "title": "Актриса от „Х-Мен“ сключи брак с приятелката си "}
{"url": "http://www.bnews.bg/article/235264-nilo_stana_mentor_na_vraginyata_si_monika_valerieva", "text": "В ментор на Моника Валериева се превърна силиконовото Барби Николета Лозанова. Двете не само се заспиват с нагарчащи от сладост обяснения в любов, но вече се пласират една друга. \r\nМалко преди Коледа Николета се пусна с изкуствените мигли на Моника, която драпа да напредне в козметичния бранш. Малко преди това Валериева последва и друг пример взаимстван от Николета – сколаса да стане рекламно лице на български парфюм. Нещо, което НиЛо стори още преди година. \r\nВече е ясно, че от драматичните и грозни Интернет скандали на двете красавици не е останал и спомен. През 2015 година двете не можеха да се гледат, след като Божинов хвърли око на Моника и кръшна на доскоро законната си половинка Николета. Това възпламени страстите на Лозанова, която в коалиция с други известни красавици лъсна в публичен чат. В Интернет разговора всички те плюеха по Моника оценявайки я на 50-100 лева. В отговор Моника заплаши да падне на „ниското ниво“ на Николета и да публикува списък с креватните й партньори и някакъв ценоразпис, към който да пришие името на футболната съпруга. \r\nЕ, това вече са спомени. Всичко е забравено, дори Божигол, който не е фактор дори за изоставената си бивша – чалгаджийката Алисия. Докато футболистът се теши в обятията на новата си сръбска изгора Биляна Дол, Моника и НиЛо са по-близки от всякога. Поглед в профилите им показва, че двете не са само приятелки, а се лансират и копират една друга като в училище за гейши в стил Кобилкина. Надпреварата между главните котета на Божинов тече с пълна сила, пише „България днес“. Двете се състезават, коя първа ще остане дибидюс по време на поредната си екзотична почивка, а след това, коя ще пусне повече сърца под снимката на другата. \r\nЯвно Николета е повлияна от китайската мъдрост „Дръж приятелите си по-близо, а враговете си още по-близо“. НиЛо прави точно това, като е забравила заплахите на Моника и я превръща в свое подобие. \r\nМони се съблича дибидюс в Дубай и се къпе във вана на балконче, а НиЛо пъчи цици в тзуарски хотел в Кипър. Едната язди камила в Сахара, другата се къпе под слонски хобот в Бали. Няма съмнение, че двете заедно са по-голи и по –силни от всякога. Делят ги само 300 хиляди последователи в полза на Николета.", "date": "2018.01.15", "title": "НиЛо стана ментор на врагинята си Моника Валериева "}
{"url": "http://www.bnews.bg/article/235266-andrey_ot_sblasak_chaka_bebe_ot_emanuela_foto", "text": "Тв продуцентът и легендарен водещ на „Сблъсък” и „Фермата” Андрей Арнаудов очаква първата си рожба през лятото. \r\nЕдин от най-ухажваните столични ергени се подготвя да тика бебешка количка, защото приятелката му Емануела Толева е бременна в четвъртия месец, писа „Таблоид”. Двойката пази щастливата новина в тайна от суеверие. Полът на бебето също знаят само най-близките до двойката. \r\nПродуцентът на „Папараци“ отдавна иска да има дете и сериозно се беше притеснил, че ще размине с това свое желание. От няколко години дребният журналист мечтае за семейство и дете, но все връзките му се разпадаха преди да се реши на тази крачка. След това известно време екранната половинка на Иван отказваше да има сериозна връзка, тъй като, по негови думи, имал нужда да си подреди приоритетите, но през лятото на 2016 г., Арнаудов бе омаян от чара на бившата баскетболистка на „Славия\" Емануела Толева. \r\nСпоред клюката Андрей се е запознал с бъдещото си гадже, докато си хвърля кофата с боклук в квартала. По чехли и анцуг той все пак решил да заприказва високото момиче, което вършело абсолютно същата дейност, и от дума на дума си разменили телефоните. \r\nПреди 4 години сестрите бяха сред най-изявените участници в риалитито по Би Ти Ви „Африка: Звездите сигурно са полудели\". Заради атрактивното им представяне малко след шоуто Емануела и Доротея бяха поканени да водят своя рубрика в същата телевизия в предаването „Преди обед\". \r\nНовото гадже на Андрей е висока цели 181 см, а Арнаудов е едва 169 см. Това обаче не пречи на любовта между двойката и те вече са предприели сериозната крачка да имат дете и да създадат семейство. Според източници на „Таблоид” двойката ще застане пред олтара след раждането на бебето. Андрей вече е започнал по-улегнал начин на живот и не обикаля барове и купони до зори. \r\nПреди баскетболистката тв продуцентът беше гадже с Бориса Тютюнджиева, която му разби сърцето, защото не желаеше деца от 10 години по-възрастното си гадже. \r\nДълго време Андрей смяташе, че му е рано още за поколение и се бе съсредоточил върху кариерата си. Така годинките неусетно изминаха и той стана на 38 г. Бракът му със сръбкинята Даниела Яков се разпадна точно заради несъответствие във вижданията им за бъдещето. Даниела искаше голямо семейство, каквото получи, но в родината си, тъй като днес се радва на цели три дечица. \r\nСлед това Андрей Арнаудов изкара доста сериозна връзка с Надя Иванова от „Елит”, която обаче също не издържа да бъде на второ място в живота му, след работата. Въпреки че останаха близки приятели и дори работят заедно, любовта им пропадна. В лицето на Емануела Толева обаче Андрей се реши на следващата крачка и най-после ще може да гушне своя рожба през лятото. \r\n ", "date": "2018.01.15", "title": "Андрей от „Сблъсък” чака бебе от Емануела (Фото)"}
{"url": "http://www.bnews.bg/article/235253-letyasht_start_grisho_specheli_parviya_si_mach_ot_australian_open", "text": "Най-добрият ни тенисист Григор Димитров започна участието си на първия голям турнир за годината с убедителна победа. В първия си мач от Откритото първенство на Австралия в понеделник той надигра австриеца Денис Новак с 6:3, 6;2; 6;1. \r\nГришо започва с големи очаквания участието си в турнирите от Големия шлем тази година. След силното му представяне в края на 2017 г., някои специалисти дори го нареждат сред фаворитите за спечелването на титлата в Мелбърн. \r\n  Във втория си мач от Australian Open хасковлията отново ще срещне квалификант. Съперникът му ще бъде определен от двубоя между шведа Елиас Имер и американеца Макензи МакДоналд.", "date": "2018.01.15", "title": "ЛЕТЯЩ СТАРТ: Гришо спечели първия си мач от Australian Open"}
{"url": "http://www.bnews.bg/article/235269-vnuchkata_na_todor_kolev_se_sgodi", "text": "Щастливото събитие станало малко преди празниците. Според приятели на двойката сватбата ще е в края на лятото. \r\nСемействата и на двамата си казали „да“ и съвсем скоро ще започнат приготовления за пиршеството. Ервин е завършил  Медицинския университет в София и е амбициран да пробие в нетрадиционната медицина. Още като студент планира да напусне България и да гради кариера в Швейцария или Германия. Малко след това съдбата го среща с внучката на Тодор Колев и двамата се впускат в страстна връзка. По това време Теди е студентка втори курс в НАТФИЗ. Тя е единствена дъщеря на актрисата Албена Колева и журналиста Венци Кулев. В момента Теодора е на щат в Плевенския куклено-драматичен театър, пише „България днес“.", "date": "2018.01.15", "title": "Внучката на Тодор Колев се сгоди\r\n"}
{"url": "http://www.bnews.bg/article/235250-katrto_evro_ostana_bez_pensiya_za_malko_ne_prokle_suzhitelka_v_noi", "text": "Катето Евро се оплака, че не може да се пенсионира заради бюрократични неуредици, въпреки че има годините. 61-годишната любимка на публиката призна, че е отишла в подразделение на НОИ да пита какво се случва с пенсията й. Оказва се, че тя не може да събере нужните 34 години стаж. По документи Евро има само 12 години стаж, при все, че на практика е работила през целия си съзнателен живот. Повече от очевидно, че през годините е работила без договор. Звездата попаднала на изключително нелюбезна служителка, която й казала да дойде като стане на 70 години. Катето останала стъписана от отношението на служителката и много й се искало да й каже: „ Жива да не си като дойда на 70 години“, но решила да не вдига скандали, пише „Телеграф“.", "date": "2018.01.15", "title": "Катрто Евро остана без пенсия, за малко не прокле сужителка в НОИ"}
{"url": "http://www.bnews.bg/article/235254-16_godishen_planiral_masovo_klane_v_ruskoto_uchilishte", "text": "16-годишен ученик е задържан за организирането на похищението в руското училище в град Перм. Лев Б. е бил изведен от униформените целия в кръв, което се вижда и на застените от канал Маш кадри. По първоначални данни той ще бъде отведен в болницата за преглед, защото има дълбоки разрези по ръцете и шията. По думи на очевидците, след нападението Лев опитал да се самоубие, като заявил, че иска да повтори масовото убийство в американско училище. През 1999 година двама маскирани нападат шоколото и убиват 13 ученика, а след това слагат край на живота си. Преди нападението 16-годишния руснак споделял видео онзи кървав ден на своите \"идоли\" в социалната мрежа Фейсбук.  Припомняме, че за момента данните са за 11 ранени деца, сред тях и една учителка, които са били намушкани с нож. ", "date": "2018.01.15", "title": "16-годишен планирал масово клане в руското училище "}
{"url": "http://www.bnews.bg/article/235252-vizhte_s_kogo_mihaela_fileva_smeni_pavel", "text": "Певицата окончателно се е разделила с рапъра Павел и го е заменила с млад поет. \r\nВ последната годината Павел и Михаела се събираха и разделяха няколко пъти, но сега раздялата им е окончателна, а според фенове на Филева тя е намерила друг мъж. \r\nПевицата публикува картинка, на която се вижда как двама влюбени четат книга. „Любов и четене“, написа изпълнителката под нея. Последваха много коментари, като част от тях гласят, че това не е ръката на Павел, тъй като липсват татусите. В отговор друг почитател коментира: „Това е поетът Димитър Калбуров. Не се потвърждава от Михаела дали това е истина, тъй като до този момент двамата не са се появявали заедно на светски събития. \r\nФакт е обаче, че певицата има симпатии към младия поет, известен от „Пощенска кутия за приказки“. Михаела е доста активна в профила на Калбуров където харесва почти всяка негова публикация. Запознати до него споделят, че двамата се запознали през лятото по време на турнето \"Пощенска кутия за приказки“, където Михаела била поканена да чете заедно с други нейни колеги. Така любовта между тях пламнала, пише „Телеграф“. \r\n ", "date": "2018.01.15", "title": "Вижте с кого Михаела Филева смени Павел "}
{"url": "http://www.bnews.bg/article/235299-zvezdata_na_balgarskoto_kino_i_teatar_valcho_kamarashev_bedstva_s_pensiya_ot_450_lev", "text": "Звездата на българското кино и театър Вълчо Камарашев бедства с пенсия от 450 лева. Заслужилият артист, носител на над 10 награди за 60-годишния си принос към сцената и любимец на поколения киномани бе изловен от папарак на „Таблоид” да взима храна от кръчма до дома си в столичния кв. „Света Троица”. Посетители на заведението коментираха, че тук поп Ставри от „Чичовци” по Иван Вазов е специален клиент. \r\nСобственикът на ресторанта наредил да се дават вкусотии на любимия му актьор срещу символично заплащане. Така бизнесменът искал да помогне на 80-годишния Вълчо Камарашев да се справи с недоимъка. Докато чака храната си, бай Вълчо показа завидна кондиция – поръча си кафе и запали цигара. \r\nОказа се, че с кръчмарските гозби бай Вълчо храни и съпругата си проф. Виолета Райнова, която е преподавала история на руския театър в НАТФИЗ. За съжаление възрастната дама е трудно подвижна, страда от склероза и се налага актьорът да поеме домакинството. Дъщеря им Мина не може да помогне много, защото от дълги години живее в САЩ със съпруга си Джейсън. \r\nДвамата се грижат за синовете си Нико-Алекси и Сашо-Момчил. В момента наследничката на Вълчо Камарашев е на висок пост в рекламна агенция. „Внуците ми викат дедо Улф”, усмихва се титанът на Мелпомена. \r\nЩерката и зетят помагат с пари, но от гордост Вълчо отказвал въобще да споменава, ако изникне спешна нужда от финанси. Наскоро пред „Таблоид” артистът сам призна, че пенсията му е точно 450 лева. Явно за властта това е сериозен месечен доход, защото на фелдфебела от култовия филм „Тримата от запаса” му бе отказано специално възнаграждение, което се отпуска на заслужили дейци на културата. Аргументът бе именно такъв – висока пенсия. \r\n ", "date": "2018.01.15", "title": "Звездата на българското кино и театър Вълчо Камарашев бедства с пенсия от 450 лев"}
{"url": "http://www.bnews.bg/article/235256-gartsiya_blokirana_ot_transportna_stachka", "text": "Стачка блокира транспорта в Гърция. Спряно е метрото в Атина, не се движат и градските автобуси. Анулирани са много полети от всички гръцки летища, стачкуват авиодиспечерите. Почасова стачка е обявена в държавните болници, училища и общините. Протестни демонстрации се организират през цялия ден в страната. Синдикатите призовават гърците за масово участие на протестите срещу проектозакон с нови икономически мерки, който днес ще бъде гласуван в парламента. Предвижда се орязване на помощите за многодетни семейства, промени в условията за обявяване на стачки. Работодателите получават права за масови уволнения на работниците. Приемането на закона е условие от страна на кредиторите за продължаване на финансовата помощ към Атина.  Депутатите от опозицията вече заявиха, че няма да подкрепят мерките и дори ще участват в протестните демонстрации.", "date": "2018.01.15", "title": "Гърция блокирана от транспортна стачка"}
{"url": "http://www.bnews.bg/article/235255-otvarachkata_zabarsa_nov_bogatash_vizhte_kakvo_y_podari_za_chrd", "text": "500 червени рози от тайнствен обожател получи фолкпевицата Мария за рождения си ден. Изпълнителката отпразнува 36-ата си годишнина, като се похвали със скъпарския жест, който се оценява на около 5000 лева. От известно време Мария няма мъж до себе си, след като се раздели с възрастния старозагорски бизнесмен, а след това имаше кратка авантюра с младо момче от София. Огромният брой червени рози вероятно е от нов мъж, който иска трайно да се застои в сърцето на Отварачката. Фолкпевицата обаче загадъчно мълчи кой е новият силен човек до нея и предпочита само да загатва, че отново са я връхлетели трепетите на любовта. С грандиозния жест за празника й мистериозният господин вероятно иска да подскаже, че разполага със сериозни финансови възможности и няма да има проблем да изпълни всяка една прищявка на блондинката. 36-ия си рожден ден Мария посрещна на работа. Тя имаше участие в дискотека в Пловдив, а персоналът я изненада, като й поднесе празнична торта, която беше огрята от свещи и фойерверки. През последните години изпълнителката си позволяваше да не работи на личния си празник, тъй като имаше щедрата финансова подкрепа на бившия си мъж - милионерския наследник Христиан Гущеров. През миналата година двамата се разделиха и се наложи изпълнителката отново да стане работеща жена, след като около 2 години беше далеч от сцената и клубните участия. Любопитен детайл е, че Мария и Гущеров вдигнаха сватба точно на рождения ден на певицата преди три години. Датата 13 януари обаче се оказа фатална за любовта им и двамата вече нямат нищо общо помежду си. Снимка с кръвясали очи и уморен поглед си пусна Мария часове след бесния купон за рождения си ден. Потребители в социалните мрежи предположиха, че фолкпевицата има тежък махмурлук и затова изглежда толкова страдалчески. Истината е, че Мария не е страстна любителка на алкохола и рядко се отпуска да изпие 2-3 чаша вино за цяла нощ. Така че версията за махмурлука издиша, но най-вероятно Отварачката е купонясвала до зори за личния си празник и това обяснява кръвясалите очи.", "date": "2018.01.15", "title": "Отварачката забърса нов богаташ (Вижте какво й подари за ЧРД)"}
{"url": "http://www.bnews.bg/article/235251-chestvame_155_godini_ot_rozhdenieto_na_aleko_konstantinov", "text": "Честването на 155-годишнината от рождението на Алеко Константинов е днес пред паметника на писателя на бул. \"Витоша\", съобщават организаторите от Столичната община. Бележитият писател и общественик е роден на 13 януари (1 януари по стар стил) 1863 г. Тържеството е от 13.00 ч. с участието на актьорите Светослав Пеев и Ивайло Калоянчев. Ще бъде представено специално издание на вестник, посветен на годишнината, подготвен и издаден от Националния литературен музей. Гости на събитието ще са съставителите на вестника - Атанас Капралов, директор на Националния литературен музей, Румяна Пенчева и д-р Елена Алекова. На честването ще присъства доц. д-р Тодор Чобанов, заместник-кмет на Столичната община, се посочва в съобщението.", "date": "2018.01.15", "title": "ЧЕСТВАМЕ 155 години от рождението на Алеко Константинов! "}
{"url": "http://www.bnews.bg/article/235259-6_mesechno_bebe_e_v_bolnitsa_sled_pozhara_na_stolichniya_bul_madrid", "text": "Мъж е обгазен, а 6-месечно бебе е в токсиокологията на \"Пирогов\" след пожара на столичния бул. \"Мадрид\", съобщи БНТ. Пожарът избухна към 20:00 часа в неделя. Петима души са откарани в болница за преглед. Пострадалите са без изгаряния и опасност за живота. Няма жертви при инцидента.", "date": "2018.01.15", "title": "6-месечно бебе е в болница след пожара на столичния бул. \"Мадрид\""}
{"url": "http://www.bnews.bg/article/235246-i_prezidentshata_desi_banova_kato_tsolova_otiva_v_pensiya_s_layfstayl_predavane", "text": "Деси Банова напуска прогнозата за времето. Вероятно синоптичката ще прави свое предаване. Концепцията за него тя  ще обсъжда през тази седмица с Вяра Анкова- генерален директор на дирекция “Информация” и член на мениджърския съвет на “Нова Броудкастинг груп”. Деси Банова е синоптичката с най- голям стаж в Нова телевизия в момента. Тя съобщава прогнозата за времето от почти 20 години. Освен това Банова често взема участие в световни форуми и конференции по темата за климатичните промени. На ненйно място в ефира на нова телевизия още в понеделник ще дебютира ново красиво попълнение- Нора Шопова. Тя ще води прогнозата за време, макар досегашният и опит да е свързан само с модата и правото. Шопова има успешна кариера като модел в България и чужбина и е завършила право, съобщава Нова телевизия.  Освент това новата синоптичка е била на кориците на много известни модни списания по света, включително на модната библия Vogue.  Новото момиче на прогнозата за времето е насител на наградата жена на годината в категория мода. ", "date": "2018.01.15", "title": "И президентшата Деси Банова като Цолова - отива в пенсия с лайфстайл предаване!"}
{"url": "http://www.bnews.bg/article/235248-izpravyat_pred_sada_mashinistite_ot_hitrino", "text": "Окръжният съд в Шумен ще заседава по делото срещу машинистите Димитър Михнев и Радослав Петков, обвинени за железопътната катастрофа в Хитрино през 2016 г. Заседанието е предвидено за 09.30 часа. На първото заседание по делото, освен прокуратурата, подсъдимите и техните защитници, са призовани и всички пострадали от железопътната катастрофа в Хитрино, станала на 10 декември 2016 година. На двамата машинисти са повдигнати обвинения за това, че са нарушили правилата за движение, уредени в Закона за железопътния транспорт, и по непредпазливост са причинили смъртта на 7 и телесни повреди на 14 души. ", "date": "2018.01.15", "title": "Изправят пред съда машинистите от Хитрино"}
{"url": "http://www.bnews.bg/article/235249-s_tol_sistemata_prihodite_ot_tezhkotovarnite_avtomobili_shte_skochat_sedem_pati", "text": "„След въвеждането на тол системата приходите от тежкотоварните автомобили в страната ще скочат седем пъти”, категоричен е министърът на регионалното развитие Николай Нанков. По-късно днес в министерството ще бъде подписан договорът за изграждане на тол системата у нас. Процедурата се забави дълго време заради обжалвания. След подписването на договора фирмата изпълнител има седем месеца за проектиране и изграждане на тол системата в цялата страна, а след това още 12 месеца за одитиране и корекция – общо 19 месеца преди да бъде изпълнен целия договор. „На етап изграждане и внедряване трябва да се извършат две важни дейности – избор на обхват на републиканските пътища, които ще попаднат в тол системата. Има различни варианти от около 8000 км първокласни и второкласни пътища и магистрали, до 75% от всички пътища, но съм убеден, че втория вариант няма да бъде избран”, поясни министърът. Втората задача по думите му са определяне на ставките за отделните пътища. „Тол таксата ще важи само за тежкотоварните автомобили над 3,5 тона. За леките автомобили остават винетките, но не хартиените, а електронните – много по-лесно е за функциониране, по-евтино е и за държавата”, категоричен е Нанков. Смесената система тол такси за тежкотоварните автомобили и винетки за леките автомобили ще започне да функционира след 7 месеца. За тежкотоварните автомобили таксите ще се повишат в пъти – който натоварва мрежата повече, ще плаща повече”, допълни министърът.   Нанков е категоричен, че в никакъв случай няма да се увеличава цената на винетките, като дори ще се търсят варианти за по-гъвкаво тарифиране, като уикенд винетка и еднодневна винетка. Според различни анализи тол системата у нас още през първата си година ще донесе приходи от около 1 млрд. лв. За сравнение, в момента от винетки събираме около 350 млн. лв. „Въвеждането на тол системата ще ни донесе достатъчен ресурс да правим ремонти”, допълни Нанков.  „2018 г., освен годината на тол таксите, ще бъде и годината на АМ „Хемус” – 75 км от магистралата ще бъде в етапи на реализация”, поясни министърът. Програмата за саниране „Въведохме още по-строг механизъм за санирането и контрола върху него”, поясни Нанков. По думите му това включва ежеседмични проверки на всеки един блок, по който се работи. „Финансовата санкция и глоба са най-добрият механизъм да се предотвратят злоупотреби”, допълни той.", "date": "2018.01.15", "title": "С ТОЛ СИСТЕМАТА! Приходите от тежкотоварните автомобили ще скочат седем пъти!"}
{"url": "http://www.bnews.bg/article/235244-kakvo_vreme_ni_ochakva_dnes", "text": "Днес времето ще бъде облачно, на много места с валежи от сняг, по-значителни в Западна България. В крайните югозападни райони ще вали дъжд и сняг, а в югоизточните ще остане почти без валеж. Ще духа слаб изток-североизточен вятър. Максимални температури в Северна България между минус 4° и минус 2°, в Южна и по Черноморието между минус 1° и 4°, в София около минус 1°. Атмосферното налягане слабо ще се понижи, но ще остане по-високо от средното за януари. В планините ще бъде облачно с валежи от сняг, по-интензивен в масивите от Западна България. Ще духа умерен югозападен, по билата силен западен вятър. Максималната температура на височина 1200 метра ще е около минус 4°, на 2000 метра – около минус 8°. Над Черноморието ще има значителна облачност. Към края на деня и през нощта срещу вторник по северното крайбрежие ще превали сняг. Ще духа слаб североизточен вятър. Максимални температури между 0° и 4°. Температурата на морската вода е 8°. Вълнението на морето ще бъде 2-3 бала.", "date": "2018.01.15", "title": "Какво време ни очаква днес? "}
{"url": "http://www.bnews.bg/article/235245-shefat_na_ubitiya_danachen_razkaran_skorostrelno_zashto_kakvo_kriyat", "text": "След като началникът на отдел „Фискален контрол“ в Националната агенция за приходите (НАП) Иво Стаменов почина в болницата след поръчкова стрелба срещу него, прокуратурата преквалифицира досъдебното производство в „убийство“. Още преди да почине Иво Стаменов обаче, АФЕРА на 4 януари написа: „ПИТАМЕ ВЛАСТТА: ВЯРНО ЛИ Е, ЧЕ ШЕФЪТ НА СТРЕЛЯНИЯ ВИСШ ДАНЪЧЕН Е БИЛ ПРИНУДЕН ДА НАПУСНЕ НАП И СТАВА ЛИ ДУМА ЗА ИЗНУДВАНЕ НА ГОЛЯМА ФИРМА С ШЕСТЦИФРЕНА СУМА?“ А знаете ли кой е шефът на Иво Стаменов в НАП? Стаменов в НАП се казва Ивайло Тодоров. Бивш, на жаргон казано, „селски разузнавач“ на Калотина. По онова време, пишещ рапорти и сведения срещу дребни контрабандисти на цигари, а за едрите – с нито един рапорт. Заради „добрата му работа“ очевидно впоследствие е преместен в ДАНС, а след ДАНС го наместват в НАП. Поредният „тежък професионалист“ от ДАНС… Ще даде ли някой отговор защо Ивайло Тодоров след стрелбата по Иво Стаменов скорострелно е разкаран от НАП или и това ще мине в графата „по взаимно съгласие“?!", "date": "2018.01.15", "title": "Шефът на убития данъчен разкаран скорострелно! Защо? Какво крият?"}
{"url": "http://www.bnews.bg/article/235247-blizo_30_zhertvi_na_samoubiystven_atentat_v_bagdad", "text": "27 души загинаха, а над 80 бяха ранени при двоен самоубийствен атентат в центъра на Багдад, съобщават световните агенции. Терористи са активирали взривни устройства на пл. „Ал-Таяран” в центъра на града, посочи пред Франс прес говорител на властите. Местни медии съобщават за даже по-висок брой на пострадалите. Преди месец Ирак обяви, че „Ислямска държава” е била разгромена на територията на страната. Джихадистите обаче продължават с атаките даже в силно охранявани райони.", "date": "2018.01.15", "title": "Близо 30 жертви на самоубийствен атентат в Багдад"}
{"url": "http://www.bnews.bg/article/235257-kameliya_s_torta_ot_fenove_za_chrd", "text": "Фолк иконата Камелия остана приятно изненадана от свои фенове навръх рождения си ден преди броени дни \r\nМногобройните почитатели на певицата се бяха постарали любимката им да се чувства обичана на нейния празничен ден като й подариха специално изработена триетажна торта. \r\nАтрактивната блондинка побърза да благодари на последователите си за милия жест и дори взе със себе си огромното лакомство на свое участие в Пловдив. Там камелия празнува рождения си ден със свои фенове. \r\nВъв Фейсбук Камелия публикува цял албум от събитието озаглавен „Още един щастлив рожден ден“, пише „Труд“. \r\n ", "date": "2018.01.15", "title": "Камелия с торта от фенове за ЧРД"}
{"url": "http://www.bnews.bg/article/235263-barekov_liberalizmat_v_krayna_faza_ubi_lichnostite_i_sazdade_svoi_klanovo_obshtinen_stroy_po_interesi", "text": "Днес във Фейсбук попаднахме на коментар публикуван от евроепутата Николай Бареков. Коментарът му идва по повод унищожаването на нормалната човешка природа. Ето пълното съдържание на коментарът му!  * публикуваме без редакторска намеса Следващата Световна война, трета или четвърта, е неизбежна? Тя няма да бъде само между държави, общности, съюзи, религии или идеологии. Тя ще бъде на Империята на \"Либералните ценности\", в които има всичко - разгул, педофилия, ЛГБТ, наркотици, беззаконие, унищожение на семейството, на майката и бащата - СРЕЩУ Нормалните хора в нормалните остатъчни общества. Проблемът е, че ние, нормалните граждани, сме разделени, индивидуалисти (ирония?) и мразим всяко вмешателство в личния живот на другия. И не си даваме сметка за мащабите на случващото се около ни. Срещу нас ще се изправи огромна и дълбоко организирана Армия от фондации, организации и тръстове, решени да унищожат нормалността на човешката природа на всяка цена. Войната вече започна. Истанбулската конвенция е само началото... Защо искат да унищожат нормалността и семейството? Заради властта върху душите на хората, разбира се. Без народ и семейство - всеки безродник е готов да служи на Злото безропотно. За жалост, либерализмът стартира като теория на промяната, на личността над общността и на споделените между индивиди общи ценности и се ........превърна в доктрина за унищожаване на човечеството. Либерализмът в крайна фаза уби личностите и създаде свои кланово-общинен строй по интереси. Предимно финансови или по престъпни сексуални наклонности, абсолютно противоестествени на човешката природа и на Бог. Либерастите етикираха себе си като \"умни и красиви\". Включително и педалите. Сега ние, нормалните, грозните и простите, ще трябва да браним последния акведукт на човечеството. Съдба.", "date": "2018.01.15", "title": "БАРЕКОВ: Либерализмът в крайна фаза уби личностите и създаде свои кланово-общинен строй по интереси! "}
{"url": "http://www.bnews.bg/article/235310-problemno_zdraveopazvane_bsp_iska_speshna_sreshta_za", "text": "БСП поиска спешна среща в парламента за проблемите в здравеопазването. Повод за това стана протестът на общинските болници по-рано през деня. Около 30 общински болници протестираха, а основното им искане е за отпускане на 30 млн. лева целева субсидия от републиканския бюджет. \r\n  \r\nМинистерството на здравеопазването отговори преди началото на протеста, че такава не може да бъде отпусната извън вече предвидените средства за годината. „БСП подкрепя протеста на общинските болници“, заяви депутатът от левицата Драгомир Стойнев. От БСП настояват и за спешна реформа в здравеопазването. \r\nДепутатите от БСП настояват за дебат в Народното събрание, който да е посветен на необходимостта от реформи в здравеопазването. \r\n  \r\n\"Наистина тази наглост в сферата на здравеопазването от страна на управляващите не може повече да продължава. Казвам наглост, защото хората плащат осигуровки, коректни са към държавата, а в същото време тя не само че не осигурява качествено, модерно, навременно здравеопазване, а просто не осигурява здравеопазване. Считаме, че трябва да кажем веднъж завинаги край, да има реформа в здравеопазването, устойчив модел, който да доведе до качествено здравеопазване, да гарантира достъп на българските граждани и затова по тази тема ще искаме дебат с правителствени организации и НПО\", каза Стойнев, цитиран от Дарик. \r\nДепутатът Георги Михайлов допълни, че еднa от най-тежките последици от закриването на общинските болници е обезлюдяването на регионите в страната. Здравеопазването е и гарант за националната сигурност, припомниха още от левицата.", "date": "2018.01.15", "title": "Проблемно здравеопазване - БСП иска спешна среща за… "}
{"url": "http://www.bnews.bg/article/235258-v_sofiya_166_snegorina_sa_na_teren", "text": "166 снегопочистващи машини в София са на терен, като от тях 72 в момемнта извършват обработки на пътните платна, по информация  към 9.20 часа. Това съобщиха от пресцентъра на Столична община.  Продължават дейностите по почистване на София от снега. Извършва се бутане на снежни маси и разпръскване на смеси по улиците с масов градски тпанспорт и улици с обществена значимост. Градският транспорт се движи нормално при зимни условия. Напомняме на пешеходците да бъдат внимателни при придвижването си в града, а на шофьорите да излизат на пътя само с добре оборудвани за зимата автомобили и да карат със скорост, съобразена с пътните условия. ", "date": "2018.01.15", "title": "В СОФИЯ! 166 снегорина са на терен "}
