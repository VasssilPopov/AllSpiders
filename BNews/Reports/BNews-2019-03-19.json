{"url": "http://www.bnews.bg/article/258541-den_na_traur_v_holandiya_sled_strelbata_v_utreht", "text": "\n Ден на траур в Холандия след вчерашната стрелба в Утрехт, при която загинаха трима души, а петима бяха ранени. Властите отбелязаха, че най-вероятно атаката е била с терористичен мотив. \r\n\r\n Животът в Утрехт постепенно се връща към нормалния си ритъм. Мястото на стрелбата осъмна с цветя в памет на жертвите. \r\n\r\n В колата на нападателя е намерено писмо. То сочи към възможността атаката да е била с терористичен мотив. За момента не е установена връзка между стрелеца, който е с турски произход, и жертвите. В разследването се включи и Анкара. \r\n\r\n Освен стрелеца, полицията арестува още двама души във връзка с нападението. \r\n \n\t\t\t\t\t\t", "date": "2019.03.19", "title": "Ден на траур в Холандия след стрелбата в Утрехт"}
{"url": "http://www.bnews.bg/article/258538-sinat_na_misho_shamara_probi_v_el_ey", "text": "\n Синът на Мишо Шамара – Лил Ша, проби на звездния небосклон. Наследникът на рапъра сам си пише песните, а отскоро записва и с една от изгряващите звезди в Ел Ей – Янг Спаз. Дуетът им е пуснат в края на 2018 г., като за 2 месеца събира 50 000 гледания в мрежата. \r\n\r\n Лил Ша работи неуморно и преди дни пусна още две авторски песни, които се разпространяват в най-големите платформи за музика в света и набират все повече популярност. \r\n\r\n За бъдещите планове на сина си Шамара разкри, че мисли да го изпрати да чиракува в някое от най-големите студия в града, където основно знаменитости записват траковете си, писа „България Днес“. \r\n\r\n Неколкократно Шамара казва, че се труди много, за да постигне целите си и не се спира пред нищо. За да успее да отвори собствено студио, той без притеснение работи като шофьор. \r\n \n\t\t\t\t\t\t", "date": "2019.03.19", "title": "Синът на Мишо Шамара проби в Ел Ей "}
{"url": "http://www.bnews.bg/article/258543-mazh_ubi_zhena_si_sled_samorazprava_i_izbyaga", "text": "\n 37-годишна жена е убита пред дома си от мъжа, с който живее. Саморазправата става в Ботевград около 17:30. \r\n\r\n Жената е убита с нож. Нападателят, на 43 години, се издирва. Градът е блокиран от полиция. \r\n \n\t\t\t\t\t\t", "date": "2019.03.19", "title": "Мъж уби жена си след саморазправа и избяга"}
{"url": "http://www.bnews.bg/article/258546-ruskiyat_voenen_ministar_poseti_siriya_i_razgovarya_s_asad", "text": "\n Министърът на отбраната на Русия Сергей Шойгу посети Сирия по заповед на руския лидер Владимир Путин, се казва в съобщение на ведомството. \r\n\r\n \"В Дамаск Сергей Шойгу проведе преговори с президента Башар Асад и предаде на държавния глава на Сирия послание от президента на Русия Владимир Путин\", се подчертава в съобщението. \r\n\r\n Както се отбелязва, страните са обсъдили разширяване на възможностите за доброволно връщане на бежанците в Сирия, а също така оказване на хуманитарна помощ. \r\n\r\n Според руския военен министър не всички са доволни от успехите на правителството в Сирия за възстановяване на мира. \r\n\r\n \"Западните държави се опитват да сведат до минимум всякакви положителни промени в Сирия и създават нови препятствия пред прекратяването на кризата\", каза Шойгу. \r\n\r\n През декември 2017 г. Путин посети авиобаза в Сирия по повод изтеглянето на руския контингент от арабската държава. Тогава той проведе среща с Асад. \r\n \n\t\t\t\t\t\t", "date": "2019.03.19", "title": "Руският военен министър посети Сирия и разговаря с Асад"}
{"url": "http://www.bnews.bg/article/258545-ekspert_za_deloto_hitrino_otkrih_reditsa_defekti_po_relsite", "text": "\n С  разпит на румънския експерт инж. Лука Паиш в Шуменския окръжен съд продължи делото за инцидента в Хитрино, предаде БНР. Експертът е нает от частната фирма-превозвач да обследва района на катастрофата.  \r\n\r\n Лука Паиш уточни, че на 12 декември 2016 година е направил оглед на жп линията в посока Варна и открил редица дефекти по релсите и механизмите за свързването им с траверсите. По думите му, на много места по дървените траверси е имало пукнатини, а част от тях са били в напреднал стадий на гниене.  \r\n\r\n Инженерът е направил и снимки на обследвания участък, включително и на мястото на самата катастрофа, които днес представи пред съда. Разпитът на Лука Паиш беше в качеството му на свидетел. \r\n\r\n Съдия Румяна Райкова не пожела да чуе експертното му мнение за причината на катастрофата.  \r\n\r\n Следващото заседание по делото \"Хитрино\" е насрочено за десети май. \r\n \n\t\t\t\t\t\t", "date": "2019.03.19", "title": "Експерт за делото \"Хитрино\": Открих редица дефекти по релсите"}
{"url": "http://www.bnews.bg/article/258529-romeo_bekam_se_sreshta_s_mili_bobi_braun_ot_seriala_stranni_neshta", "text": "\n След като Бруклин Бекъм замени бившата си приятелка – Клоуи Грейс Мориц с модела Хана Крос, стана ясно, че по-малкият му брат Ромео също излиза с известно момиче. \r\n\r\n Вторият син на Дейвид и Виктория Бекъм се среща с Мили Боби Браун от сериала „Странни неща“ на Нетфликс, предаде Daily Mail. \r\n\r\n Оказа се, че Виктория Бекъм не била против тяхната връзка и дори била върл фен на актрисата. \r\n\r\n Според The Sun, 16-годишният Ромео и 15-годишната Мили се срещат отскоро и не спират да афишират любовта си. Двамата се запознали през 2016 г. на събитие, посветено на 70-годишнината на УНИЦЕФ, където актрисата и Дейвид Бекъм биват отличени. Продължават да поддържат връзка в социалните мрежи, която постепенно преминала в нещо по-сериозно. Пред изданието, източник близък до двамата разкрил, че връзката им е в начален етап. \r\n\r\n През 2018 г. актрисата бе назначена за посланик на добра воля именно на УНИЦЕФ. Като най-млад посланик, британската актриса, родена в Испания, получи задачата да запознава хората по света с правата на децата и с въпроси, касаещи младежта, като липса на образование, безопасните места за учене и за игра и какво е влиянието на насилието, бедността и тормоза върху децата. \r\n\r\n Сред останалите посланици на УНИЦЕФ на добра воля са Орландо Блум, Шакира, Дейвид Бекъм, Джеки Чан и Рики Мартин. \r\n\r\n Мили Боби Браун преди време излизаше с американския певец Джейкъб Сарториус. Двамата обявиха раздялата си през юли миналата година. За Ромео Бекъм не е известно дали се е срещал сериозно до този момент с момиче. \r\n \n\t\t\t\t\t\t", "date": "2019.03.19", "title": "Ромео Бекъм се среща с Мили Боби Браун от сериала „Странни неща“ "}
{"url": "http://www.bnews.bg/article/258534-mey_pishe_na_tusk_za_otlagane_na_brekzit", "text": "\n \"Даунинг стрийт\" 10 потвърди, че премиерът на Великобритания ще изпрати писмо на председателя на Европейския съвет Доналд Туск, с което ще поиска отлагане на Брекзит, пише \"Гардиън\". \r\n\r\n Говорителят на Тереза Мей потвърди, че министър-председателят ще пише на Туск с молба за отлагане на Брекзит, но говорителят не каза дали това ще се случи днес или утре. Също така отказа да коментира какво ще пише в писмото. \r\n\r\n През миналата седмица Мей обяви, че ще поиска кратко отлагане на Брекзит, ако депутатите прокарат сделката й преди срещата на върха на ЕС в четвъртък или по-голям отлагане, ако не ратифицират споразумението. Но вчера председателят на Камарата на общините Джон Бъркоу обяви, че споразумението няма да бъде подложено на трето гласуване, ако не бъде изменено. \r\n\r\n Говорителят отказа да потвърди дали Мей ще се съобрази с решението. \r\n\r\n Министрите обсъдиха всичко това на среща на кабинета в продължение на 90 минути, разкри представителят на Мей. \r\n\r\n Междувременно \"Файненшъл таймс\" пише, че ЕС очаква да получи писмо от Мей още днес за отлагане на Брекзит до 30 юни. \r\n \n\t\t\t\t\t\t", "date": "2019.03.19", "title": "Мей пише на Туск за отлагане на Брекзит"}
{"url": "http://www.bnews.bg/article/258535-pone_dvama_sa_zaginali_sled_srutvane_na_blok_v_indiya", "text": "\n Поне двама души са загинали, а десетки се смята, че са затиснати под руините, след като сграда се срути в индийския щат Карнатака, съобщават АФП и БГНЕС. Спасителните екипи и линейки отиват към Дарвад, който е на 700 км. северно от столицата на щата, където 5-етажна сграда се е срутила. \r\n\r\n „Двама са мъртви, а към момента осем са спасени“, съобщи пожарникар на мястото. Според други представители на спешните служби, които са на мястото, под руините има поне още 152 човека, които са хванати в капан.  \r\n \n\t\t\t\t\t\t", "date": "2019.03.19", "title": "Поне двама са загинали след срутване на блок в Индия"}
{"url": "http://www.bnews.bg/article/258532-megan_markal_tragna_s_drehi_vtora_upotreba_po_ofitsialni_sabitiya", "text": "\n Херцогинята на Съсек Меган Маркъл за пореден път накара всички да заговорят за нея. Бившата актриса привлече погледите по време на кръщенето на дъщерята на Зара Тиндъл - Лина, което се проведе в Черингтън, Глостършир. Въпреки че главните герои в голямото събитие бяха съпругът й - принц Хари, който стана кръстник на малката, и самата Лина, Маркъл бързо успя да се превърне в тема номер едно заради тоалета, който бе избрала.  \r\n\r\n Бъдещата майка се появи с палто на Dior от 50-те години на миналия век. С подобна връхна дреха през 1960 година се появи и Жаки Кенеди след победата на съпруга си в президентските избори.  \r\n\r\n Журналистите веднага предположиха, че херцогинята на Съсекс е взела палтото от бутика William Vintage, в който се предлагат луксозни дрехи втора употреба. \r\n\r\n Най-интересното е, че Меган, също като Жаки Кенеди, облича палтото в последните месеци на бременността си.   Всъщност това не е първият случай, в който бившата актриса копира бившата първа дама на САЩ. По-рано през март при посещението си в Уестминстърско абатство тя се появи с бяла шапка без периферия. Жаклин Кенеди редовно се появяваше с такава шапка при публичните си появи.  \r\n\r\n През месец февруари пък се бе издокарала с тоалет, който страшно много наподобяваше този, който светската лъвица Ким Кардашиян носи преди пет години по време на бременността си. При посещението си в Мароко херцогинята на Съсекс се появи с рокла в телесен цвят, дело на френската модна къща Dior. \r\n \n\t\t\t\t\t\t", "date": "2019.03.19", "title": "Меган Маркъл тръгна с дрехи втора употреба по официални събития!"}
{"url": "http://www.bnews.bg/article/258536-shteti_na_stoynost_75_miliona_evro_v_rumanskiya_darzhavniya_sektor_prez_2017_g", "text": "\n Проверките, извършени от румънската Сметна палата през 2017 г. във всички държавни институции и компании, са разкрили серия нередности, които са довели до щети с общ размер от 349,31 милиона леи (75,12 милиона евро), съобщава в. \"Адевърул\", цитирана от БТА.  \r\n\r\n Според доклад на Сметната палата 82 процента от тази сума представляват щети, нанесени на местните или държавния бюджет чрез отпускането на незаконни надбавки, премии и други, както и чрез заплащането на дейности, които не са били извършени или са били безполезни. \r\n\r\n Бюджетите на административно-териториалните единици са били ощетени както заради надценени и неоправдани разходи за персонал, така и заради недобре извършени работи по инвестиционни проекти или липса на контрол от страна на възложителите. \r\n\r\n Държавният бюджет е бил ощетен с общо 22,38 милиона евро в резултат на неефективно използване на човешките ресурси, материали или финансиране по различни проекти и програми, както и поради неефективност на системата за контрол, се посочва още в доклада. \r\n \n\t\t\t\t\t\t", "date": "2019.03.19", "title": "Щети на стойност 75 милиона евро в румънския държавния сектор през 2017 г."}
{"url": "http://www.bnews.bg/article/258537-studenti_i_meditsi_na_protest_v_alzhir_iskat_prezidentat_buteflika_da_se_ottegli", "text": "\n Хиляди студенти, към които се присъединиха работещи в здравеопазването, демонстрират днес в Алжир, в деня на годишнината от края на войната за независимост, за да поискат отново оттеглянето на президента Абделазиз Бутефлика, който вчера за пореден път заяви, че няма намерение да се откаже от поста си, предаде Франс прес, цитирана от БТА. \r\n\r\n \"Студентите поемат отговорност, системата бяга от отговорност!\", \"Гневни студенти отказват удължаването (на мандата на държавния глава)\", скандират студенти от различни висши училища, събрали се в центъра на столицата. \r\n\r\n Към тях се присъединиха и много лекари и медицински сестри. \r\n\r\n \"19 март 1962 г.: край на войната в Алжир, 19 март 2019 г.: начало на промяната на системата\", пише на плакат, който визира влизането в сила преди 57 години на прекратяването на огъня, сложило край на войната за независимост (1954-62) срещу френската колониална власт. \r\n\r\n Местни медии и социални мрежи съобщават за демонстрации на студенти и медицински специалисти и в други алжирски градове. \r\n\r\n По тротоарите в центъра на столицата много минувачи и търговци изразяват подкрепата си за студентите и подемат възгласите им. \r\n\r\n \"Направете като динозаврите, изчезнете!\" и \"Геолозите изискват масово измиране на правителството\", гласят хумористични текстове на плакати, носени от студенти по геология. \r\n\r\n Частните алжирски медии днес критикуват много сурово новото писмо на президента Бутефлика, в което той потвърждава намерението си да остане на власт и след края на мандата си. \r\n\r\n \"Това е нещо повече от упоритост, това е опасна безотговорност\", пише в редакционната статия излизащият на френски всекидневник \"Либерте\". \r\n\r\n Според \"Уатан\" - друг всекидневник, издаван на френски, държавният глава не отговоря на народното искане да напусне системата. Същото констатира и арабският в. \"Хабар\", според който Бутефлика не е отговорил на исканията на хората в писмото си. \r\n\r\n По време на посещението си в Москва алжирският външен министър Рамтан Ламамра обяви, след среща с руския си домакин Сергей Лавров, че президентът Бутефлика ще предаде властта на наследника си по \"открит и прозрачен начин\" след избори, чиято дата ще бъде определена \"скоро\", предаде АФП. \r\n\r\n \"Президентските избори ще се проведат при нови условия: за пръв път в историята на страната ще могат да участват всички желаещи\", посочи министър Ламамра и добави, че изборите за пръв път ще бъдат наблюдавани от независима избирателна комисия. \r\n\r\n \"След това, алжирската опозиция ще има възможността да участва по-активно в работата на правителството\", добави Ламамра. \r\n \n\t\t\t\t\t\t", "date": "2019.03.19", "title": "Студенти и медици на протест в Алжир, искат президентът Бутефлика да се оттегли"}
{"url": "http://www.bnews.bg/article/258533-pensioner_izgorya_pri_pozhar_v_doma_si_v_targovishte", "text": "\n Възрастен мъж изгоря при пожар в дома си в Търговище, съобщиха от Областната дирекция на МВР. \r\n\r\n Инцидентът е станал около 23.00 часа в неделя. Огънят се разразил в жилищна постройка на бул. \"Трайко Китанчев\". 68-годишният мъж обгорял тежко и впоследствие починал. \r\n\r\n Тялото е откарано в МБАЛ-Търговище за аутопсия. \r\n\r\n При извършения оглед на местопроизшествието са установени изгорели дървена врата, 10 м проводници от ел. инсталацията и дървена закачалка. Все още се изясняват причините за инцидента. \r\n\r\n По случая е образувано досъдебно производство. \r\n \n\t\t\t\t\t\t", "date": "2019.03.19", "title": "Пенсионер изгоря при пожар в дома си в Търговище"}
{"url": "http://www.bnews.bg/article/258527-raya_peeva_ne_pokani_poboynika_yavor_baharov_na_rozhdeniya_si_den", "text": "\n Актрисата Рая Пеева отбеляза рождения си ден през уикенда. Красавицата от младежкия театър навърши 29 години и като локация, на която да отбележи повода си, избра не заведение, а парк. Въпреки нетрадиционното място за празнуване, Рая сподели ,че това е бил най-хубавият й рожден ден. \r\n\r\n Тя сподели и няколко фотоса от веселбата, на които е с приятелки. Сред тях е и победителката в „Мастършеф“ Божана. Но на снимките липсва Явор Бахаров, който преди дни бе арестуван и осъден по бързата процедура за насилие и неподчинение на полицията, писа Hotnews.bg. \r\n\r\n Актрисата се е застраховала, че Явор дори и да реши да цъфне, то тя ще бъде в компанията само на дами и не в бар, където той обичал да чупи чаши, а на оживено и външно място.   \r\n \n\t\t\t\t\t\t", "date": "2019.03.19", "title": "Рая Пеева не покани побойника Явор Бахаров на рождения си ден "}
{"url": "http://www.bnews.bg/article/258531-pochina_bivshiyat_ministar_na_obrazovanieto_dots_igor_damyanov", "text": "\n Академичното ръководство на Университета за национално и световно стопанство  (УНСС) съобщава с дълбоко прискърбие, че почина доц. д-р Игор Дамянов - министър на образованието в правителството на НДСВ от 2003 до 2005 г.  \r\n\r\n Поклонението ще бъде на 23 март, събота, от 12.00 часа в Ритуалната зала на Централните софийски гробища. \r\n\r\n Игор Дамянов е роден в Лом на 1 август 1953 години. Средното си образование е завършил в София. Дипломирал се е като историк в СУ \"Климент Охридски\", а от 1985 г. е доктор по история. От ноември 1978 г. е преподавател в катедра \"Международни отношения\" в Университета за национално и световно стопанство (УНСС), а от 1991 г. - редовен доцент по \"Нова и най-нова обща история\" към същата катедра \"Международни отношения\". \r\n\r\n От 1996 до 1999 г. е зам.-декан на факултет \"Международна икономика и политика\". През този период ръководи и дирекция \"Бакалавърска степен на обучение\". \r\n\r\n През ноември 1999 г. е избран за първи зам.-ректор на УНСС, отговарящ за учебната работа. От март 2001 г. става директор на Центъра по публична администрация към Института за следдипломна квалификация при УНСС. \r\n \n\t\t\t\t\t\t", "date": "2019.03.19", "title": "Почина бившият министър на образованието доц. Игор Дамянов"}
{"url": "http://www.bnews.bg/article/258539-bdzh_osiguryava_obsluzhvane_na_hora_s_uvrezhdaniya_i_s_namalena_podvizhnost", "text": "\n \"БДЖ-Пътнически превози\" осигурява обслужване на хора с увреждания и лица с намалена подвижност, съобщиха от пресцентъра на компанията. От там напомнят на своите клиенти, че за да бъде осигурено обслужване със специализирани вагони, е необходимо услугата да бъде предварително заявена в Български червен кръст, откъдето се изпраща информацията за пътуването към националния железопътен превозвач. \r\n\r\n По този начин към съставите на влаковете се включват специализираните вагони за всяко заявено индивидуално пътуване. Те разполагат с обособени места и санитарни възли, отговарящи на международните стандарти. \r\n\r\n Някои от спалните вагони, които се движат в съставите на нощните бързи влакове, разполагат с по две кабини за превоз на хора с намалена подвижност. Дружеството извършва специализирано транспортно обслужване и с налични 15 дизелови и 21 електрически мотриси, които се движат по различни маршрути в страната. Всяка мотриса е оборудвана с подвижна сгъваема рампа. При пътуване с тези влакове не е необходима предварителна заявка. Обслужването при качване и слизане от влака се извършва от превозния персонал. \r\n\r\n За осигуряване на достъпна среда до железопътния транспорт Национална компания \"Железопътна инфраструктура\" е оборудвала тринадесет железопътни гари в страната - София, Пловдив, Стара Загора, Варна, Бургас, Горна Оряховица, Плевен, Шумен, Пазарджик, Сливен, Ямбол, Видин и Враца. \r\n \n\t\t\t\t\t\t", "date": "2019.03.19", "title": "БДЖ осигурява обслужване на хора с увреждания и с намалена подвижност"}
{"url": "http://www.bnews.bg/article/258517-pretarsvat_kashta_po_kashta_v_selo_ravnets_zaradi_izcheznaloto_dete", "text": "\n Полицията претърсва къща по къща в бургаското село Равнец заради изчезналото 2-годишно дете, информира bTV. \r\n\r\n Второ денонощие продължава издирването на детето, което изчезна в неделя следобед. \r\n\r\n Полицията разшири периметър на търсене. Освен по хълмовете и деретата се претърсва и къща по къща. Продължават и разпитите на свидетели, които може да се видели малкия Юлиян. \r\n\r\n До късно през нощта хеликоптер с термокамера е направил облитане на местността между пет населени места. \r\n\r\n В търсенето на детето са се включили и двама доброволци от София с парапланер и делтапланер. \r\n\r\n С личните си летателни апарати те са участвали в десетки спасителни операции. \r\n\r\n По думите им въпреки, че детето е мъничко, може да е изминало много повече километри, отколкото го търсят останалите спасители. \r\n\r\n Близките на Юлиян, които се включват в търсенето, се надяват детето да е живо и здраво. Те подозират, че някой е прибрал детето. \r\n\r\n От социалната служба в Бургас отбелязват, че няма риск за другите деца в семейството. \r\n \n\t\t\t\t\t\t", "date": "2019.03.19", "title": "Претърсват къща по къща в село Равнец заради изчезналото дете\r\n"}
{"url": "http://www.bnews.bg/article/258515-vanya_shtereva_plashi_hudozhnik_s_boy_edni_momcheta_poznavam_chupyat_rachichki_i_prastentsa", "text": "\n Ваня Щерева заплаши, че ще прати мутри на неизвестен художник, който е рисувал с графити магазина на нейна приятелка. „Моля, ако някой познава такива хора, които серат със спрейове, да ги предупреди да внимават с това графитеното на Малките Пет кьошета. В понеделник ще задействам процедура по поставяне на камери, и минат ли втори път… Не на полиция. Едни момчета познавам. Чупят ръчички. И пръстенца. Тъй че спрей да не може да натиснеш“, написа във фейсбука си писателката и певица. \r\n\r\n Нейният колега Джейсън Брад Люис й отговори: „Има една субстанция, с която се третират ремонтирани сгради и т.н. и графитите се стичат и не остава нищо. Има и едно устройство против спрейове… бухалка се нарича. Аз така преди години хванах един и му напръсках вратлето, ритнах го 2 пъти и направи кафява боя в гащичките. Има оправия“, цитира „Телеграф“. \r\n\r\n Щерева обаче изведнъж омекна: „Да, Джудж, тук ни пусна една дама въпросния продукт. Ще го минем с него и няма да се занимаваме с бой, че то си е разправия“. \r\n \n\t\t\t\t\t\t", "date": "2019.03.19", "title": "Ваня Щерева плаши художник с бой: Едни момчета познавам... чупят ръчички и пръстенца! "}
{"url": "http://www.bnews.bg/article/258540-meditsite_ot_speshna_pomosht_v_ruse_otteglyat_zayavleniyata_si_za_napuskane", "text": "\n След среща с д-р Бойко Пенков - зам.-министър на здравеопазването, медиците от Спешна помощ в Русе оттеглят заявленията си за напускане. И последните 21 души от първоначално подалите заявления за напускане общо 44 служители ще оттеглят заявленията си, стана ясно след срещата.  \r\n\r\n Пенков обясни, че на срещата са били поставено много проблеми. Един от основните е преминаването на служителите на ЦСМП в Русе на седемчасов работен ден.  \r\nПенков ги уведомил, че новият директор на Спешна помощ в града д-р Иванка Маринова работи по този въпрос, като най-късно до две седмици заповедта ще е факт и от 1 май ще влезе в сила. \r\n\r\n Заместник-министърът обясни, че вторият проблем е с ограниченията в извънредния труд, който може да бъде полаган, предаде БТА. Той заяви, че ще бъдат намерени добри практики, за да може служителите да получават пари за всеки изработен час. За увеличението на заплатите той обясни, че в последните три години заплатите в Спешна помощ са увеличавани всяка година с по 10%.  \r\n\r\n Относно исканията за спешни мерки срещу агресията към медиците, Пенков коментира, че Министерството на здравеопазването е в много тясно сътрудничество с прокуратурата и с МВР, като се търсят начини, за да се ограничат до минимум подобни случаи. \r\n \n\t\t\t\t\t\t", "date": "2019.03.19", "title": "Медиците от Спешна помощ в Русе оттеглят заявленията си за напускане"}
{"url": "http://www.bnews.bg/article/258519-rayon_v_bryuksel_e_evakuiran_zaradi_bombena_zaplaha", "text": "\n Около 40 души бяха евакуирани от сграда в квартала на европейските институции в Брюксел, след като в компания, свързана с ЕС, постъпи бомбена заплаха. \r\n\r\n Полицейска говорителка заяви, че тази сутрин в консултантски офис, работеща за Европейската комисия, е постъпила \"по телефона заплаха за бомба\". Тя добави, че заплахата е приета сериозно. \r\n\r\n Част от района е отцепен, на мястото са изпратени следови кучета. \r\n\r\n Вчера мъж откри стрелба в трамвай в холандския град Утрехт и уби трима души. \r\n\r\n Заподозреният за нападението е 37-годишният Гьокмен Танъш, роден в Турция. Той беше задържан след седемчасово издирване и ще бъде изправен пред съда. \r\n\r\n Холандската полиция съобщи, че в колата му е намерено писмо, което сочи към възможността вчерашната атака да е била с терористичен мотив. \r\n \n\t\t\t\t\t\t", "date": "2019.03.19", "title": "Район в Брюксел е евакуиран заради бомбена заплаха"}
{"url": "http://www.bnews.bg/article/258528-vlado_penev_darina_pavlova_plasido_domingo_i_marta_vachkova_v_milanskata_skala", "text": "\n Владо Пенев продължава да обикаля света и след турнето с Теодора Духовникова и Юлиан Вергов в Турция, той се озова в Милано в компанията на Марта Вачкова. \r\n\r\n Двамата насладиха на рецитал на българското сопрано Красимира Стоянова с участието на пианиста Людмил Ангелов. Вачкова и Пенев са посетиха Миланската скала заедно с Дарина Павлова. \r\n\r\n Актьорите успяха да се докоснат и до една от най-големите звезди на световната оперна сцена Пласидо Доминго. \"Големи късметлии сме! ТОЙ Е ВЕЛИК!\", написа Марта към снимка с тенора. \r\n\r\n Владо Пенев бе на турне в Турция с представлението \"Бащата\" заедно с колегите си Теодора Духовникова и Юлиан Вергов. Те обиколиха Истанбул, Бурса, Ефес, Измир. \r\n \n\t\t\t\t\t\t", "date": "2019.03.19", "title": "Владо Пенев, Дарина Павлова, Пласидо Доминго и Марта Вачкова в Миланската скала"}
{"url": "http://www.bnews.bg/article/258525-prezidentat_na_kazahstan_podade_ostavka", "text": "\n Нурсултан Назарбаев се оттегля от поста президент на Казахстан, съобщи RT. Той е президент на страната, откакто постът съществува - от появата на независим Казахстан през 1991 г. \r\n\r\n \"Взех решение да прекратя правомощията си като президент\", обяви дългогодишният лидер в обръщение към народа, излъчено по местните телевизии. \r\n\r\n Назарбаев \r\n\r\n В края на февруари Назарбаев обеща да отдели няколко милиарда долара за социални програми и заплати за държавните служите на фона на засилващо се обществено недоволство преди изборите за държавен глава догодина, припомня БНР.  \r\n \n\t\t\t\t\t\t", "date": "2019.03.19", "title": "Президентът на Казахстан подаде оставка"}
{"url": "http://www.bnews.bg/article/258530-yana_titova_se_pohvali_chakam_momiche", "text": "\n Актьорите Яна Титова и Алек Алексиев очакват второ дете. Това стана ясно след като Яна публикува кадър в социалните мрежи. Снимката събра много харесвания, както и положителни коментари. \r\n\r\n Пред Нова тв, актрисата и режисьор призна, че чака момиче и че е бременна в началото на шестия месец. „Мислим име, но не сме измислили. Въртим едни списъци. С Ая бе по-лесно. Знаехме, че това е Ая“, спомня си Яна. Обещава този път раждането да е в България. Децата си иска да научи на честност и смелост. \r\n\r\n Титова признава, че не е очаквала животът ѝ да протече по този начин. „Плановете ми стигаха дотам да бъда актриса, но много бързо се осъществиха и трябваше да си направя нови“. Пътят ѝ наистина много бързо я изстрелва на голямата сцена. Самата тя признава, че е била късметлийка да дебютира там в постановка, режисирана от Крикор Азарян. След това, обаче представите ѝ от наученото в НАТФИЗ и реалността се разминават. Така идва и решението да замине. „Англия ме научи на това, че не може да възприемеш нищо за даденост.“ \r\n\r\n Там среща Джъд Лоу. „Ходихме да гледаме един спектакъл, но не ни хареса представлението и си тръгнахме“, споделя актрисата. Както си вървят стигат до задния вход на театъра, където имало струпани хора. След малко излязъл и Лоу и Яна се снимала с него. \r\n\r\n В киното среща и Хелън Мирън, но вече по време на работа. „Снимахме късометражен филм за годишнина на Карлови Вари.“, разказва тя. Кастингът е бил за възрастна дама на 50 години, но са я избрали. „Тя (Хелън) дойде, нямаше претенции за нищо. Държа се с мен като с равна. Говорихме си.“, разказва още Яна. Спомня си, че режисьорът доста се колебаел в решенията си, но звездата не си позволила да го критикува, а имала много меко чувство за хумор. \r\n\r\n „Изтънченост имаше в нея. Беше си донесла всички награди и си говорехме за тях. Няма да забрави уважението към всеки човек.“, споделя българката. \r\n\r\n Пътят ѝ към режисурата е случаен. Първия си филм снима в Лондон с Павел Веснаков. Обяснява, че има интуиция за образа, за изразните средства, за маниера на игра. Оказва се, че да стои зад камерата ѝ харесва много повече, отколкото да е пред нея. „От другата страна е магично“, казва тя. Все пак Яна Титова не слага черта на актьорството и признава, че понякога наистина много ѝ се играе. \r\n \n\t\t\t\t\t\t", "date": "2019.03.19", "title": "Яна Титова се похвали: Чакам момиче!"}
{"url": "http://www.bnews.bg/article/258524-gadzheto_ne_puska_rayna_sama", "text": "\n Гаджето на Райна не я пуска да ходи сама по участия в чужбина. Половинката на пилето на фолка – Валери Тюлеков, се притеснява, че нещо може да се случи на любимата му. \r\n\r\n Затова здравенякът, който е ММА боец, е плътно до гаджето си. Валери пътува с Райна за последната изява на фолкдивата в Лондон, писа „България Днес“. \r\n\r\n Двамата съчетаха ангажиментите на изпълнителката с няколкодневна разходка из столицата на Англия. \r\n\r\n \r\n  \r\n \n\t\t\t\t\t\t", "date": "2019.03.19", "title": "Гаджето не пуска Райна сама "}
{"url": "http://www.bnews.bg/article/258522-mis_balgariya_2010_romina_tasevska_s_darko_gotvim_skromna_svatba", "text": "\n Ромина и Дарко Тасевски се завърнаха окончателно в България заедно с трите си деца. След 8 години в чужбина, семейството се прибра. Последните 6 бяха прекарали в Тайланд. Когато решават да заминат, заради кариерата на Дарко, то тази на Ромина е в епогея си. Прекъсва я, за да следват неговите мечти. Понякога й е ставало мъчно, но през тази пауза тя е родила трите си деца и общо взето не съжалява за взетите решения. Колкото до новия живот у нас, Ромина признава, че им е по-трудно да започнат от начало. В Тайланд всичко е било по-уредено и е имало спортни занимания за децата им, докато тук всичко е ограничено до възрасти, до които малчуганите все още не са достигнали, писа „България Днес“. \r\n\r\n Преди да заминат за Израел двамата направиха скромна сватба, но бяха дали заявка, че когато дъщеря им Дария порасне, искат тя да бъде шаферка на по-голяма венчавка. А дали все още Ромина е на това мнение? \r\n\r\n „С всяка изминала година все повече се отдалечавам от тази мисъл. Аз съм се виждала в бяла рокля. Да, не е била мечтаната може би, но за онзи момент беше много приятно усещане. Животът вече в съвсем друга посока ме отнесе. Не мога да си представя сега тепърва да правим голямо тържество, сватба. \r\n\r\n Въпреки че ние все още нямаме църковен брак. Това задължително трябва да се поправи, но чак такова голямо мероприятие надали бихме направили“, отсича Мис България 2010. \r\n \n\t\t\t\t\t\t", "date": "2019.03.19", "title": "Мис България 2010 Ромина Тасевска: С Дарко готвим скромна сватба "}
{"url": "http://www.bnews.bg/article/258542-germaniya_namalyava_razhodite_si_za_otbrana_dava_poveche_na_bezhantsite", "text": "\n Канцлерът Ангела Меркел заяви, че Германия няма да намали бюджета си за чуждестранни помощи за сметка на повишаване на този за военните разходи, отхвърляйки критиките на САЩ. „Ще продължим усилията си по отношение на увеличаването на разходите за отбрана, но не за сметка на помощта за развитие\", каза Меркел. Министерството на финансите на Германия представи в понеделник официално своето бюджетно планиране за следващите години. \r\n\r\n Съединените щати посочиха като \"тревожен\" бюджетния план на натовския съюзник Германия, който предвижда спад на военните разходи през следващите години. Меркел отхвърли критиката, като заяви, че Германия е фокусирана в еднаква степен както върху чуждестранната помощ, така и върху военните разходи. \"Винаги сме казвали, че се движим в посока около 2%, и че до 2024 г. ще достигнем 1,5%\", каза тя. \"Мога да разбера, че това не е достатъчно за американския президент, това не е достатъчно за много европейски съюзници\", призна тя на срещата на върха за глобални решения в Берлин. \r\n\r\n Разходите на Германия за отбрана през миналата година нараснаха от 45 млрд. долара на 50 млрд. долара, което в контекста на нарастващата икономика означаваше, че цифрата спрямо БВП остана на равнището от 1,23%. \r\n\r\n Меркел също така подчерта, че Германия е един от най-големите донори за подпомагане на сирийските бежанци и една от най-големите държави, приемащи хора, търсещи бежански статут и безопасно убежище. Факти, които Тръмп също подложи на критика. \r\n \n\t\t\t\t\t\t", "date": "2019.03.19", "title": "Германия намалява разходите си за отбрана, дава повече на бежанците"}
{"url": "http://www.bnews.bg/article/258505-barekov_razoblichi_mrasnite_predizborni_igri_na_gerbadzhiyskata_sgan_po_hranilkite", "text": "\n Евродепутатът Николай Бареков разобличи започнатите предизборни мръсни игри от представители на ПП ГЕРБ. В личния си профил във Фейсбук той нагледно показа как се разпространява умишлено преработена снимка.  \r\n\r\n Ето какво напита евродепутата: \r\n\r\n *публикуваме без редакторска намеса  \r\n\r\n \r\n\r\n \r\n\r\n   \r\n \n\t\t\t\t\t\t", "date": "2019.03.19", "title": "Бареков разобличи мръсните предизборни игри на \" гербаджийската сган по хранилките\"!"}
{"url": "http://www.bnews.bg/article/258518-29_partii_veche_sa_podali_finansovite_si_otcheti", "text": "\n 29 от всички 131 регистрирани партии са представили финансовите си отчети и декларациите си за дарения за 2018 г., заявиха в прессъобщение от Сметната палата. Крайният срок за отчета е 31 март. \r\n\r\n Една от последиците от неподаването на отчетите в срок е налагане на имуществена санкция на политическата партия в размер от 5 000 до 10 000 лв., както и отнемане на правото на държавна субсидия до провеждането на следващи избори за народни представители. \r\n\r\n Закъснелите партии могат дори да бъдат разпуснати от Софийския градски съд, ако не са представили годишни финансови отчети за две последователни години. През 2018 г. е прекратена дейността на 19 партии по информация от регистъра на политическите партии в Софийския градски съд. \r\n\r\n До 15 април Сметната палата ще публикува на интернет страницата си представените от политическите партии финансови отчети за 2018 г. и списъците на дарителите им. Ще бъдат публикувани също наименованията на партиите, които не са подали отчети в срок, както и списък на партиите, получили държавна субсидия през предходната година. \r\n \n\t\t\t\t\t\t", "date": "2019.03.19", "title": "29 партии вече са подали финансовите си отчети"}
{"url": "http://www.bnews.bg/article/258506-fakulteta_se_vdiga_na_protest_mestnite_ne_iskat_oshte_tsigani", "text": "\n Жителите на квартал \"Факултета\" подготвят протест в София заради местенето на роми от Виетнамските общежития в тяхната махала. Недоволството расте заради плановете ромите да бъдат настанени в контейнери, превърнати в домове, до поликлиниката във \"Факултета\".  \r\n\r\n Част от Виетнамските общежития бяха съборени след протести на жителите на другия съседен квартал \"Красна поляна\". 2,4 млн. лв. са предвидени за преобразуването на транспортни контейнери в общежития, които ще бъдат построени на мястото на зелено игрище, където играят децата от \"Факултета\". Именно там трябва да бъдат настанени ромите, които в момента обитават Виетнамските общежития, съобщава \"България он еър\". \r\n\r\n Хората от \"Факултета\" бяха категорични, че ако ромите бъдат преместени, след няколко дни от 60 семейства ще станат стотици. Те също така се притесняват, че престъпността в квартала ще нарасне. \r\n\r\n \"Не искаме да се настанят тук, защото между тях има редовни хора, но те са малко. Другите са събрани от всички краища на България.  Тук не е място, на което могат да бъдат настанени 50-60 семейства. След дни ще станат стотици. Това е игрище. Това го направиха от общината. Навсякъде говорят за интеграция, а ние местим хората с 200 метра. Самите роми не искат тези роми да идват. 90% от жителите имаме нотариални актове на къщите си от 70-80 години. Ще има протести докато това нещо не бъде премахнато от тук. При нас няма проблеми, те започват именно при Виетнамските общежития. Това нещо трябва да се спре. Ще затваряме булеварди ако трябва. Консултирали сме се с адвокати\", споделиха жители на \"Факултета\" . \r\n \n\t\t\t\t\t\t", "date": "2019.03.19", "title": "\"Факултета\" се вдига на протест, местните не искат още цигани"}
{"url": "http://www.bnews.bg/article/258526-domashen_arest_za_shefa_na_noi_silistra", "text": "\n Заради влошено здравословно състояние, шефът на НОИ в Силистра Милен Пенчев излиза от ареста, но остава под домашен такъв. Това реши Специализираният съд на заседанието си във вторник. Началникът на отдел „Отпускане на пенсии“ Стоянка Симеонова ще бъде освободена срещу парична гаранция от 7000 лева, бившият служител на НОИ Тодор Тодоров остава зад решетките. Решението на магистратите е окончателно. \r\n\r\n За да подкрепи баща си Милен Пенчев, в съда дойде и певицата Тита, която е дъщеря на Пенчев.  \r\n\r\n Тримата са с повдигнати обвинения за участие в разбитата група, която фалшифицирала трудов стаж. Срещу 10 000 лева \"фалшивите\" пенсионери успявали да си купят възможно най-високата пенсия. Според прокуратурата с помощта на служителите на НОИ-Силистра са били източвани пенсионни фондове.  \r\n\r\n Пред магистратите Пенчев заяви, че е невинен и самият той е сигнализирал прокуратурата за престъпната схема. \r\n \n\t\t\t\t\t\t", "date": "2019.03.19", "title": "Домашен арест за шефа на НОИ-Силистра "}
{"url": "http://www.bnews.bg/article/258508-valeri_simeonov_zagubi_deloto_v_sgs_sreshtu_slavi_trifonov", "text": "\n Валери Симеонов загуби делото в СГС срещу Слави Трифонов!Симеонов заведе дело срещу Слави Трифонов за предаване, в което бе показано, че военнослужещи спят в мотел \"Козият рог\" в гр. Малко Търново собственост на депутата Валери Симеонов. \r\n\r\n Симеонов публично се заканваше, че ще закачи скалпа на Трифонов на стената на осъдените, СГС реши точно обратното. Интересна подробност е, че в исковата си молба Симеонов е твърдял, че мотел \"Козият рог\" не е негова собственост. \r\n\r\n Ключова роля за спечелване на делото е изиграл журналистът Димитър Байрактаров, който е дал ключови за обективната истина показания, чрез които са се установили важни за съда факти. В крайна сметка решението от 14.03.2019 г. по гр.д.7409/2017 г. е отхвърлило иска за 30000 лв. на Валери Симеонов и СГС го е осъдил да заплати на Слави Трифонов съдебни разноски в размер на 1515 лева. \r\n\r\n Решението не е окончателно и подлежи на обжалване.  \r\n  \r\n \n\t\t\t\t\t\t", "date": "2019.03.19", "title": "Валери Симеонов загуби делото в СГС срещу Слави Трифонов!"}
{"url": "http://www.bnews.bg/article/258507-dzhizasa_se_iztsepi_zapomnih_luvara_s_rizototo_koeto_yadohme_tam", "text": "\n Футболистът Благо Джизъса е запомнил посещението си в Лувъра с ризото, обяви самият той. Георгиев и неговата последна любима – Русата Златка, бяха първите гости в новото начинание на фолкпевеца Азис. Изпълнителят на „Напипай го“ е решил да си прави отново шоу, но този път не по телевизията, а в профила си във Фейсбук. Всяка неделя вечер той ще си бърбори с известни персони на масата в кръчма. \r\n\r\n Костинбродския славей показа любимото наргиле на Джизъса, което е много по-голямо по размери от обикновените. Той припомни, че са се засекли на почивка в Дубай и ги пита с какво ще запомнят посещението си в местния Лувър, писа „ТелеграФ“. \r\n\r\n „С ризотото, което ядохме там“, изцепи се ритнитопковецът, а Златка деликатно си замълча, за да не й проличи русото под косата. \r\n\r\n 1400 души наблюдаваха първоначално разговора на Азис със светската двойка, очаквайки да разкрият подробности от бременността на плеймейтката. Василка обаче не й зададе нито един въпрос по темата и логично края на интервюто дочакаха едва 500 потребители. \r\n \n\t\t\t\t\t\t", "date": "2019.03.19", "title": "Джизъса се изцепи: Запомних Лувъра с ризотото, което ядохме там!"}
{"url": "http://www.bnews.bg/article/258511-ad_na_am_trakiya_kola_izbuhna_v_plamatsi", "text": "\n Миниван се е запалил на АМ \"Тракия\" и по чудо няма жертви, съобщава \"Флагман\", позовавайки се на очевидци. Инцидентът е станал на 134-ти км от аутобана в посока Бургас - между Пазарджик и Пловдив. Причина е късо съединение, Реното е обхванато в пламъци и практически е напълно опожарено.  \r\n\r\n Заради инцидента движението в участъка е затруднено.  \r\n  \r\n \n\t\t\t\t\t\t", "date": "2019.03.19", "title": "АД НА АМ \"ТРАКИЯ\"! Кола избухна в пламъци!"}
{"url": "http://www.bnews.bg/article/258512-prokuraturata_poiska_nay_tezhkoto_nakazanie_za_severin_dozhivoten_zatvor_bez_pravo_na_zamyana", "text": "\n Както BNEWS по-рано писа, рокуратурата внесе днес в Русенския Окръжен съд обвинителния акт срещу Северин Красимиров за жестокото убийство на телевизионната водеща Виктория Маринова през октомври миналата година.   \r\n\r\n От внесения обвинителен акт стана ясно, че 21-годишният Северин Красимиров отива на съд за три обвинения - блудство, изнасилване и умишлено убийство на телевизионната водеща Виктория Маринова. Престъпленията са извършени по особено жесток и мъчителен начин за жертвата. Тялото ѝ беше открито на 6 октомври от случайни граждани близо до тенис кортовете в Русе. За три дни полицията успя да установи извършителя и да го задържи в германския град Щаде, където Северин се беше укрил при роднини. \r\n\r\n Заключението на съдебно-медицинската психиатрична експертиза е, че Северин е с лека умствена изостаналост, импулсивен е и емоционално нестабилен, но е вменяем и е разбирал какво върши, така че може да носи наказателна отговорност. \r\n\r\n Убийството на телевизионната водеща предизвика реакции на европейските институции и на неправителствени организации зад граница. За това говори днес в Русе и говорителят на главния прокурор Румяна Арнаудова. \r\n\r\n Още при гледането на мярката му в съда Северин Красимиров призна, че е извършил престъплението и че съжалява. Той поиска да остане в ареста, защото се страхува от отмъщение.  \r\n\r\n Прокуратурата поиска най-тежкото наказание за Северин - доживотен затвор без право на замяна. \r\n \n\t\t\t\t\t\t", "date": "2019.03.19", "title": "Прокуратурата поиска най-тежкото наказание за Северин - доживотен затвор без право на замяна"}
{"url": "http://www.bnews.bg/article/258510-gadzheto_na_shopov_mu_laska_kolata", "text": "\n Приятелката на Наум Шопов Теа се оказа гадже–мечта. Красавицата на актьора от „Откраднат живот” не се притеснява да хване четката и да излъска стъклото на колата на екранния лекар. Теа не се тревожи, че може да счупи нокът или маникюр, а вместо това стриктно премахва всичката мръсотия от возилото на Шопов, пише „България днес”. \r\n„Верен копилот”, шегува се Наум с нея. \r\n  \r\n \n\t\t\t\t\t\t", "date": "2019.03.19", "title": "Гаджето на Шопов му лъска колата "}
{"url": "http://www.bnews.bg/article/258497-totsa_vdigna_vtora_svatba_tayno_ot_mediite", "text": "\n Миската Антония Петрова и половинката й Ивайло Батинков са вдигнали втора сватба през уикенда. \r\nВлюбените са се врекли пред 300 души, но тайно от медиите. За предстоящата сватба загатна преди седмица дизайнерката София Борисова, която в свое интервю разкри, че прави втора рокля за сватбата на ТОЦА. Запознати разкриха, че миската е била в чисто бяла рокля тип „принцеса“. Одеждата е била семпла, но ефектна. \r\nЦеремонията се е състояла под формата ма масонски ритуал, какъвто за първи път се прави у нас през 2011-г и е самобитен български. При него всички мъже са облечени в черни костюми , с масонски атрибути и бели ръкавици. Особено важно е при такъв ритуал в специфичното ръкопляскане. Първата сватба на миската беше през лятото в Гърция. Още тогава тя сподели, че ще има още церемонии, припомня „Телеграф“. \r\n  \r\n \n\t\t\t\t\t\t", "date": "2019.03.19", "title": "Тоца вдигна втора сватба тайно от медиите "}
{"url": "http://www.bnews.bg/article/258521-sadat_otne_polovin_milion_ot_milyankova_i_cholata_pridobiti_ot_svodnichestvo", "text": "\n Прокуратурата е проверявала 10-те години от съвместното съжителство на Милянкова с осъдения за склоняване към проституция Росен Чолов \r\n\r\n Отнеха незаконно придобито имущество за 547 507 лв. от модела Ирена Милянкова и бившия й мъж Росен Чолов - Чолата. \r\n\r\n Решението на Софийския апелативен съд е по искане на Комисията за противодействие на корупцията и за отнемане на незаконно придобитото имущество (КПКОНПИ). \r\n\r\n Бизнесменът е осъден да плати 16 660 лв. юрисконсултско възнаграждение и 984 лв. разходи за експертизи, съобщава bTV. \r\n\r\n От модела и бизнесмена са отнети левовата равностойност на дружествени дялове и суми по сметки в различни банки, както и паричната равностойност на двуетажна сграда с двор в София. Имотът не може да им бъде отнет, тъй като е купен с банков заем. \r\n\r\n През целия проверяван 10-годишен период Чолов и Милянкова, с която е живеел на съпружески начала, не са имали достатъчно законни доходи, за да покриват разходите си, включително и вноските по ипотечния кредит, сочат изчисленията на КПКОНПИ. \r\n\r\n През 2013 г. Росен Чолов беше привлечен като обвиняем за това, че в периода 2003-2013 г. е ръководил организирана престъпна група за трафик на хора с цел проституция. Според прокуратурата той и съучастниците му са набирали млади момичета, на които предлагали работа в модна агенция. Офертите били за участия в ревюта, фотосесии и видеоклипове. На по-късен етап започвало и склоняването да предлагат сексуални услуги с обещанието за добро възнаграждение. \r\n\r\n Освен като модел, Ирена Милянкова е популярна и с участието си в криминалния телевизионен сериал „Под прикритие“, където играе сходна с живота си роля. \r\n \n\t\t\t\t\t\t", "date": "2019.03.19", "title": "Съдът отне половин милион от Милянкова и Чолата придобити от сводничество"}
{"url": "http://www.bnews.bg/article/258513-otlozhiha_deloto_za_ubiystvoto_na_zhoro_plaha", "text": "\n Отложиха делото за убийството на Георги Джевизов (известен като Жоро Плъха) в Окръжния съд в Пловдив, съобщи БНТ. Обвиняем е д-р Иван Димитров, който преди година застреля с незаконно притежаван пистолет мъжа с криминално досие. Мъжът бил хванат да краде вещи от гаража на лекаря. \r\n\r\n Причина за отлагането на делото стана неявяването в съда на жената, с която е живял криминално проявения Жоро Джевизов. Надежда Стоева не е получила призовката на посочения от нея адрес, а също има право да предяви граждански иск. Според прокуратурата тя е снабдявала с наркотици Джевизов. \r\n\r\n По време на съдебното заседание пред сградата на съда имаше митинг. Колегите му от болницата, в която продължава да работи, бяха събрали и специална подписка в негова подкрепа. \r\n\r\n Не сме тука, за да се мешаме в работата на съдебните органи. Просто ние като негови приятели, негови колеги изразяваме моралната подкрепа, заяви д-р Аргир Аргиров, управител на МБАЛ Пловдив. \r\n\r\n В съдебната зала рентгенологът влезе мълчалив. Родителите на застреляния предявиха граждански искове за 300 000 лева. \r\n\r\n \"Най-голямото наказание искам, той ми взема душата, сина ми взема, 3 деца ми остави той\", каза Златка Атанасова, майка на убития. \r\n\r\n Според прокурора Георги Пенев неявилата се Надежда Стоева е живеела е на съпружески начала с Джевизов. Преди да дойде да краде у доктора, тя му е намерила наркотици, с които той се е надрусал и е отишъл у тях, каза представителят на държавното обвинение. \r\n\r\n Следващото съдебно заседание е насрочено за 13 май. \r\n\r\n Припомняме, трупът на Георги Джевизов - Жоро Плъха беше открит сутринта на 2 март 2018 г. върху капака на автомобил пред сградата, където се намира кабинетът на областният управител на Пловдив Здравко Димитров. Д-р Иван Димитров, който е началник на рентгеновото отделение в болницата в Пловдив, беше задържан за убийството на Жоро Джевизов. \r\n\r\n Арестът му предизвика бурни реакции и протести на различни места в страната. Стотици жители на Пловдив се събраха на протест пред сградата на Второ РУ в знак на протест срещу ареста на доктор Иван Димитров. Впоследствие втори път пловдивчани излязоха на протест в защита на доктора. тя бяха подкрепени от съмишленици в Стара Загора и София. Пред съдебната палата в столицата се бяха събрали над 200 души в подкрепа на Иван Димитров. \r\n \n\t\t\t\t\t\t", "date": "2019.03.19", "title": "Отложиха делото за убийството на Жоро Плъха\r\n"}
{"url": "http://www.bnews.bg/article/258502-alisiya_i_bozhinov_na_pochivka_v_dubay", "text": "\n Алисия се наслади на екзотична ваканция в началото на пролетта, като замина за далечен Дубай. Изпълнителката е със сина си Валери Божинов — младши и определено си прекарва доста добре там. \r\nПевицата сподели снимки от пътуването, като не пропусна да се похвали, че със сина й са успели да хапнат и в ресторант на бея на солта — Нусрет, пише „България днес”. \r\n\r\n Двамата си хапнаха вкусни местни ястия, приготвени по специална рецепта. На малкия Валери обаче му беше най-интересно. Наследникът на Алисия и Валери Божинов определено се забавлява по време на вечеря. Той не спря да се упражнява как да слага сол като Нурсет в ястието. \r\n \n\t\t\t\t\t\t", "date": "2019.03.19", "title": "Алисия и Божинов на почивка в Дубай "}
{"url": "http://www.bnews.bg/article/258544-predadoha_na_sad_zadarzhaniya_za_ubiystvoto_na_vodeshtata_viktoriya_marinova_obzor", "text": "\n Пет месеца след убийството на телевизионната водеща Виктория Маринова - задържаният за престъплението Северин Красимиров отива на съд. Обвиненията са за умишлено убийство, извършено по особено жесток начин, блудство и изнасилване. Прокуратурата иска доживотен затвор без право на замяна за Северин. \r\n\r\n „Само доказателствата ще ни отведат до истината”, заяви Румяна Арнаудова, говорител на главния прокурор. \r\n\r\n „Северин Надеждов Красимиров от днес е предаден на съд”, обяви окръжният прокурор на Русе Георги Георгиев. \r\n\r\n Северин е обвинен в блудство, изнасилване и убийство. Признал е всичко. \r\n\r\n „Виновен съм. Много съжалявам и не мога да повярвам, че аз съм го направил”, заяви Северин. \r\n\r\n Мотивът му бил сексуален. Съучастници нямал. Не бил и психично болен. \r\n\r\n „Неговите обяснения градираха и при всеки разпит той ни разкриваше допълнителни факти. Има огледи, на които не са намерени следи от друго лице. Експертите в Ловеч имаха възможност да го наблюдават и тяхното заключение е, че той има леко умствено изоставане, но това изоставане не е болест и не го лишава от възможността да осъзнава действията си, може да носи наказателна отговорност”, заяви окръжният прокурор. \r\n\r\n Наказателна отговорност за укривателство нямало да носят роднините на Северин, въпреки медийните им разкази, че са знаели какво е извършил. Пишман станали и разследващите, признават самите те – заради внушенията кой и защо е убил Виктория. \r\n\r\n „Внушенията, които бяха направени, не отговарят на истината. Само злепоставиха България, за кратък период  от време, но не постигнаха целите на тези кръгове, водени от нечисти политически цели”, заяви Румяна Арнаудова. \r\n\r\n Заради това прокурорите и полицаите работели по случая бяха специално наградени. С благодарствена грамота и нож. \r\n \n\t\t\t\t\t\t", "date": "2019.03.19", "title": "Предадоха на съд задържания за убийството на водещата Виктория Маринова (ОБЗОР)"}
{"url": "http://www.bnews.bg/article/258498-prezidentat_nasrochi_evroizborite_za_26_may", "text": "\n Президентът Румен Радев насрочи със свой указ за 26 май 2019 година изборите за членове на Европейския парламент от Република България. \r\n\r\n Това съобщиха от Прессекретариата на държавния глава. \r\n \n\t\t\t\t\t\t", "date": "2019.03.19", "title": "Президентът насрочи евроизборите за 26 май! "}
{"url": "http://www.bnews.bg/article/258499-razvrazka_zapochva_deloto_sreshtu_d_r_dimitrov_koyto_ubi_kradetsa_zhoro_plaha", "text": "\n Медиците от УМБАЛ-Пловдив направиха подписка в подкрепа на своя колега д-р Иван Димитров от отделението по Образна диагностика.   Тя ще бъде представена на магистратите от Окръжния съд, където днес започва делото срещу лекаря. Рентгенологът е обвинен за причиняване смъртта на рецидивиста Георги Джевизов с прякор Плъха, опитал да обере дома му на 2 март 2018 г. \r\n\r\n Д-р Димитров работи в УМБАЛ-Пловдив от 2007 г. Сред колегите си е познат като коректен и всеотдаен професионалист, проявяващ загриженост и внимание към пациентите. До този момент ръководството на болницата е получавало единствено благодарности във връзка с неговата работа”, се казва в подписката. В нея е отбелязано, че след инцидента д-р Димитров продължава да изпълнява съвестно служебните си задължения като рентгенолог. Многократно е споменавал пред колеги, че съжалява за случилото се.  \r\n\r\n На първото съдебно заседание днес ще присъства и част от ръководния екип на лечебното заведение.   \r\n  \r\n \n\t\t\t\t\t\t", "date": "2019.03.19", "title": "РАЗВРЪЗКА: Започва делото срещу д-р Димитров, който уби крадеца Жоро Плъха"}
{"url": "http://www.bnews.bg/article/258516-merkel_do_poslednata_minuta_shte_se_borya_za_plaven_brekzit", "text": "\n Канцлерът на Германия Ангела Меркел обеща да работи до \"последната минута\" за осигуряване на споразумение за плавно напускане на ЕС от страна на Великобритания, съобщават медии. \r\n\r\n Европейският съюз трябва да реагира на всички желания на Обединеното кралство, така че споразумението за Брекзит да се приеме от британските депутати, подчерта тя. След като Великобритания напусне блока, Берлин иска запазване на добри отношения между Лондон и Брюксел, добави канцлерът, след като беше запитана дали ще одобрят евентуално отлагане на Брекзит. \r\n\r\n Британският министър за Брекзит Стивън Баркли заяви по-рано, че трето гласуване на сделката за Брекзит в парламента е малко вероятно, след като вчера председателят на Камарата на общините Джон Бъркоу поиска съществени промени в документа. Първоначално гласуването беше предвидено да се проведе преди срещата на върха на ЕС в четвъртък. Малка е вероятността премиерът Тереза Мей да предложи нещо ново на европейските лидери преди срещата. \r\n\r\n Междувременно \"Блумбърг\" съобщава, позовавайки на източници от ЕС, че е малко вероятно да бъде финализирано отлагане на Брекзит на срещата на върха в четвъртък. Вероятно ще стане дни преди 29 март. Планът е да се позволи на Мей да се опита да прокара сделката в парламента през следващата седмица. \r\n \n\t\t\t\t\t\t", "date": "2019.03.19", "title": "Меркел: До последната минута ще се боря за плавен Брекзит\r\n"}
{"url": "http://www.bnews.bg/article/258494-31_3_ot_badeshtite_pensioneri_shte_vzemat_dva_pati_po_niski_pensii_ot_ochakvanoto", "text": "\n 31.3% от бъдещите пенсионери ще вземат по-ниски пенсии. Това сочи анализ на Националния осигурителен институт (НОИ) заради отпадането на дохода за периода 1997-1999 г. при изчисляване на индивидуалния коефициент за отпуснатите след 2018 г. пенсии. Анализът бе публикуван вчера. \r\n\r\n Причината за намаляването е изключването на доходите за 1997, 1998 и 1999 г. \r\n\r\n Това обаче водило до увеличение в размера на индивидуалния коефициент (ИК) за 56.8 на сто от обхванатите в анализа, без промяна остават размерите на ИК на 11.9 на сто, а при 31.3 на сто се получава намаление в ИК. \r\n\r\n Анализът е след промените в пенсионното законодателство от началото на 2019 г. \r\n\r\n Това е оценка на ефектите от влезлите в сила разпоредби на Закона за бюджета на държавното обществено осигуряване за 2019 г.,с фокус върху ефекта от отпадането на дохода за 1997-1999 г. при изчисляване на индивидуалния коефициент (ИК) на лицата с пенсии, които ще бъдат отпуснати след 31 декември 2018 година. \r\n\r\n От гледна точка на бюджета на държавното обществено осигуряване, очакванията са промяната да доведе до намаление на разходите за пенсии с 9.1 млн. лв. за 2019 г. за НОИ, което е само 0.09 на сто от общия разход за пенсии, заложен в Закона за бюджета на държавното обществено осигуряване за настоящата година. \r\n\r\n Към този момент намаление на размера се наблюдава предимно при хора, които в периода 1997-1998 са се осигурявали за по-малък брой месеци на високи доходи. \r\n\r\n Очаква се в бъдеще делът на негативно засегнатите да продължи да намалява, анализират от НОИ. \r\n\r\n \r\n\r\n „В момента тече четиримесечният срок, в който трябва да приключат производствата по изчисляването на размера на пенсиите, става въпрос за новоотпуснатите пенсии, и тогава ще стане ясно какъв е процентът на хората с намалените пенсии”, поясни той. \r\n\r\n Той вижда няколко начина да не бъдат ощетени тези хора – да няма промени в хода на осигурителния път на всяко едно лице. Започнал си по едни правила- приключваш по тях.  Другото решение е да има право на избор по кои правила да се пенсионира. Третото решение е в края на годината да има обществено обсъждане, за да се предявят съответните мерки. \r\n\r\n След промените в законодателството се оказва, че човек, който е очаквал пенсия в размер на 400 лв., ще взема 160 лв. \r\n \n\t\t\t\t\t\t", "date": "2019.03.19", "title": " 31.3%  от бъдещите пенсионери ще вземат два пъти по-ниски пенсии от очакваното"}
{"url": "http://www.bnews.bg/article/258500-blatechki_se_sabra_s_dilyana_popova_dashterya_mu_razhozhda_brat_si_boril", "text": "\n Драмите в семейството на Асен Блатечки са минало! Актьорът не само запозна голямата си дъщеря Катерина с малкия Борил, но и прекарва свободното си време с двамата заедно. Катерина Блатечка \r\n\r\n сама се похвали, че е на пазар за детски играчки с брат си Борил и своя баща. \r\nДетето на Диляна Попова и Блатечки дълго време нямаше досег с другото семейство на секссимвола. Актьорът преживя много драматични ситуации, но по всичко личи, че животът му се нарежда. Според близки на Блатечки той официално живее от близо половин години с Диляна и Борил. Асен кротко и окончателно се е разделил с първата си жена Катерина. Двамата преценили, че няма вече какво да си дадат като двойка и е по-добре да се разделят. Още повече че дъщеря им Катерина е вече пълнолетна и самостоятелна. Тя има собствен живот, често публикува снимки с приятели от нощни заведения. Катерина нямала нищо против баща й да е щастлив с Диляна и общия им син. Самата Попова не желае официално да разгласява сдобряването си с актьора, защото двамата преминаха през какви ли не публични драми. Манекенката най-накрая е намерила спокойствие във връзката си с Асен и не желае да го разваля с излишни коментари, пише \"България Днес\". \r\n\"Нещата се случват, както им е писано. Прекалено много внимание се обърна на отношенията ни и това не е полезно за никого от нас. Чуждото мнение ме вълнува, но не чак толкова много. Познати ме информират за поредните измислени статии, мислейки, че е забавно. Все още не ми е. Имам силно развито чувство за справедливост и когато нещо не е вярно, излизам от кожата си“, лаконична бе преди време Диляна, като за първи намекна, че проблемите с Асен са минало.  \r\nЛюбовната драмата с главни действащи лица Асен и Диляна започна преди точно шест години. \r\nТогава на екран се върти сериалът \"Стъклен дом\", а актьорите са в перфектна хармония във всички сцени. Започват слухове, че са нещо повече от добри приятели и колеги. Хора от екипа на сериала също ги издават. Постепенно цялата снимачна площадка на сериала започва да шушука за зародилата се любов между двете звезди. След няколко публикации в медии те излизат с официално изявление.  \"През последните няколко дни за пореден път в пространството се появиха информации за „тайната връзка“ между нас. Категорично заявяваме, че „тайната връзка“ между нас е абсолютна измислица заедно с всичко, което съпътства като информация тази „новина“. Отношенията между нас са единствено и само приятелски и строго професионални\", се казва тогава в съобщението. \r\nПо това време Асен е официално обвързан с Катерина Горанова, а дъщеря им Катя е тийнейджърка и трудно преживява подобни слухове. Асен и Диляна наистина правят всичко възможно да сложат край на любовта си. И двамата са наясно, че може да им донесе само проблеми. За да избяга от Блатечки, Диляна заминава на другия край на света и участва в предаването \"Сървайвър\". Решена е окончателно да сложи край на тази грешна любов. Силните им чувства надделяват. Диляна забременява от актьора. \r\n\"Бременна съм и ще си имам момче през септември. Бащата е Асен. Нещата се случват, не търпят някакво логично обяснение. По средата на бременността съм\", коментира тогава Диляна и се опита да разясни трудната ситуация, в която е поставена:  \"Ситуацията около Асен и факта, че той имаше семейство, я приемам. Случиха се нещата. Свидетели сме на много такива връзки. Още не съм се запознала с дъщерята на Асен“. \r\nДиляна така и не се запознава с дъщеря му дълго време. Момичето трудно преживява случващото се. След раждането на Борил, отношенията между актьора и манекенката не вървят. Разкъсван между двете си семейства, в крайна сметка Блатечки се разделя с Попова. \"С Диляна сме разделени от една година. Живея с жена си Катерина и дъщеря ни\", признава Асен. С Катерина създават общ филм, дават си втори шанс, но според техни близки в крайна сметка решават да продължат живота си отделно. Блатечки спокойно обяснява ситуация на вече голямата си дъщеря, а тя на драго сърце приема брат си. \r\n \n\t\t\t\t\t\t", "date": "2019.03.19", "title": "Блатечки се събра с Диляна Попова, дъщеря му разхожда брат си Борил "}
{"url": "http://www.bnews.bg/article/258485-vremeto_se_razvalya_dazhd_oblatsi_i_po_niski_temperaturi_ni_ochakvat_dnes", "text": "\n Днес ни очаква предимно облачно време. Това съобщават от НИМХ.  На отделни места в Южна България ще превали и прегърми.  Ще духа до умерен вятър в Северна България.  \r\n\r\n Максималните температури ще са между 18 и 23 градуса.  Атмосферното налягане ще е по-високо от средното за месеца.  \r\n\r\n През следващите дни се очакват захлаждане и валежи от дъжд.  \r\n\r\n   \r\n \n\t\t\t\t\t\t", "date": "2019.03.19", "title": "ВРЕМЕТО СЕ РАЗВАЛЯ! Дъжд, облаци и по-ниски температури ни очакват днес!"}
{"url": "http://www.bnews.bg/article/258459-teodor_kukov_shte_lezhi_oshte_mesets_v_bolnitsa_izvadiha_mu_hematomite_s_dve_operatsii", "text": "\n Падналият от втория етаж на благоевградски театър актьор вече става от болничното легло. 33-годишният Теодор Куков, който преди седмица се претърколи през парапет във фоайето и след летеж близо 4 метра пукна черепа си, се възстановява успешно, съобщиха от Окръжна болница „Света Анна“ – София. \r\n\r\n „Благодарение на младия лекарски екип от отделението по неврохирургия, ръководен от д-р Алиоски, в бившата Окръжна болница, която сега се нарича УМБАЛ „Света Анна“, Теодор се възстановява много добре. След 2 успешни операции хематомите му са отстранени, той вече става от леглото и се разхожда“, каза за „Телеграф“ близката му приятелка Симона Любомирова, която е и пиарка на благоевградския драматичен театър „Никола Вапцаров“. \r\n\r\n „Майка му и сестра му са постоянно до него и всички се надяваме много скоро той да се върне здрав на сцената“, допълни Симона. \r\n\r\n Нелепият инцидент се случи на коктейла след премиерата на „Портретът на Дориан Грей“ на 11 март. Все още не е ясно дали Куков ще може да участва на следващите премиери на 29 март и на 2 април, ще бъде ли намерен негов заместник или просто ще бъдат отложени до пълното му възстановяване… \r\n \n\t\t\t\t\t\t", "date": "2019.03.19", "title": "Теодор Куков ще лежи още месец в болница! Извадиха му хематомите с две операции"}
{"url": "http://www.bnews.bg/article/258503-plovivdachi_izrignaha_bez_gey_propaganda_v_plovdiv_kradtsi", "text": "\n С надписи осъмна тютюневият склад, където е офисът на фондация \"Пловдив 2019\". Върху стената, зад която заседава щабът на културната ни столица имаше надпис: \"Без гей пропаганда в Пловдив Крадци\". \r\n\r\n Сигналът за вандалския акт е подаден в полицията и в Общината, съобщиха от БНР. \r\n\r\n Вероятната причина за случилото се е финансираният от фондацията проект \"Балканска гордост\", който представя фотографии, артефакти и аудио-визуални инсталации от прайд шествията в големите балкански градове, включително в София. \r\n\r\n Автор на проекта е фондация \"Глас\", която организира гей парада в София. \r\n\r\n   \r\n \n\t\t\t\t\t\t", "date": "2019.03.19", "title": "ПЛОВИВДАЧИ ИЗРИГНАХА: \"Без гей пропаганда в Пловдив Крадци\""}
{"url": "http://www.bnews.bg/article/258495-nivoto_na_obrazovanieto_uchenichki_igrayat_kyuchek_v_klas_uchitelki_im_rakoplyaskat", "text": "\n Ученички играят кючек в клас, а учителки им ръкопляскат. Това се случва в столичното 203-то училище по време на час. Десетки родители на осмокласници искат да преместят децата си в друго училище, защото смятат, че дисциплината и учебния процес не са на ниво. \r\n\r\n „Аз и други родители решихме, че трябва да реагираме. Децата ни споделяха, че в училището периодично не се провеждат учебни занимания. Учениците често гледат филми, които нямат връзка с учебния материал. Моето дете бива набедено, че е направило съответния клип с ученичките, които танцуват кючек. Адмирирам автора на видеото, но това не е детето ми”, каза в ефира на Нова телевизия майка на едно от децата Даниела Капиева. \r\n\r\n „Провела съм разговори с двете учителки, които са били в класната стая. Поискала съм писмени обяснения. От обясненията става ясно, че клипът е заснет в последната минута от часа. Една от преподавателките ми каза, че ученици са я помолили в края на часа да пуснат музика по повод рожден ден. Самият танц е бил в междучасието”, каза директорката на 203-то ПЕГ \"Св. Методий\" Таня Трапова. „Предстои проверка по случая. Независимо дали в междучасие, или в час – това не е нормално”, заяви експертът от РУО Георги Пашов. \r\n  \r\n \n\t\t\t\t\t\t", "date": "2019.03.19", "title": "Нивото на образованието: Ученички играят кючек в клас, учителки им ръкопляскат"}
{"url": "http://www.bnews.bg/article/258488-tragediya_raztarsi_sasht_samoubi_se_ikonomicheski_savetnik_na_barak_obama_i_bil_klintan", "text": "\n Бившият икономически съветник на Барак Обама и Бил Клинтън Алън Кругър се е самоубил, съобщава Евронюз. \r\n\r\n 58-годишният икономист беше уважаван специалист и дългогодишен преподавател в университета в Принстън. Смъртта му беше потвърдена от учебното заведение, като не се дават подробности около самоубийството. \r\n\r\n Алън Кругър беше основен икономист на министерството на труда по време на управлението на Бил Клинтън, както и председател на Събранието на икономическите съветници на Белия дом при Барак Обама. \r\n\r\n През юни се очаква да излезе книгата му за икономическите аспекти на музикалната индустрия. Кругър беше голям почитател на музиката и вплиташе в лекциите си звезди на музикалната сцена като Дейвид Боуи и Брус Спрингстийн. \r\n \n\t\t\t\t\t\t", "date": "2019.03.19", "title": "ТРАГЕДИЯ РАЗТЪРСИ САЩ: Самоуби се икономически съветник на Барак Обама и Бил Клинтън"}
{"url": "http://www.bnews.bg/article/258489-prokuraturata_vnasya_obvinitelniya_akt_v_sada_sreshtu_ubietsa_na_viktoriya_ot_ruse", "text": "\n Окръжна прокуратура – Русе ще внесе в Окръжен съд - Русе обвинителен акт срещу Северин Красимиров за убийството на Виктория Маринова. \r\n\r\n Това съобщиха от пресцентъра на Прокуратурата в Р България. \r\n\r\n Подробности по случая ще даде говорителят на главния прокурор - Румяна Арнаудова и наблюдаващите прокурори, от 11.00 ч. в Съдебната палата в град Русе. \r\n \n\t\t\t\t\t\t", "date": "2019.03.19", "title": "Прокуратурата внася обвинителния акт в съда срещу убиеца на Виктория от Русе"}
{"url": "http://www.bnews.bg/article/258487-koshmarat_v_burgasko_prodalzhava_2_godishnoto_dete_ot_ravnets_oshte_e_v_neizvestnost", "text": "\n Продължава издирването на 2-годишното дете край бургаското село Равнец, предаде bTV. \r\n\r\n Операцията по издирването му продължава вече второ денонощие. \r\n\r\n Момченцето е в неизвестност от вчера следобед. За последно било видяно да играе с други деца на рожден ден в покрайнините на селото. Майка му, която има още 13 деца, първа забелязала, че го няма. Сигнал в полицията бил подаден три часа по-късно. \r\n\r\n И тази вечер близо сто души се включиха в издирването, а от летището в Равнец беше изпратен хеликоптер, който прелетя над пет населени места. \r\n\r\n Все още обаче детето не е открито. Полицията проверява и версията за отвличане. До момента обаче тя не е потвърдена. \r\n \n\t\t\t\t\t\t", "date": "2019.03.19", "title": "КОШМАРЪТ В БУРГАСКО ПРОДЪЛЖАВА! 2-годишното дете от Равнец още е в неизвестност"}
{"url": "http://www.bnews.bg/article/258493-shok_v_stara_zagora_nameriha_trup_na_mazh_s_nozh_v_gardite", "text": "\n Труп на мъж е намерен около 18,00 часа на 18 март в Станционната градина в Стара Загора. Мъжът е на видима възраст около 60 години, открит е на една от централните алеи на парка, прободен с нож в гърдите. \r\n\r\n До късно снощи се извършваше оглед на местопроизшествието. Една от версиите е, че става дума за самоубийство. \r\n \n\t\t\t\t\t\t", "date": "2019.03.19", "title": "ШОК В СТАРА ЗАГОРА: Намериха труп на мъж с нож в гърдите"}
{"url": "http://www.bnews.bg/article/258491-nyama_da_ima_prodalzhenie_na_priyateli", "text": "\n Няма да има продължение на \"Приятели\", заяви една от създателките на култовия сериал Марта Кауфман. В интервю за \"Ролинг Стоун\" тя посочи защо не е съгласна това да се случи. \"Първо - това е било хит за времето си, когато приятелите се равняваха на твоето семейство. Тези времена вече отминаха. Може да съберем тези шест актьори, но няма да бъде същото като преди\", убедена е Марта Кауфман. \"Тогава хората харесваха \"Приятели\". Сега едно продължение може да ги разочарова\", обяснява още тя. \r\n\r\n   \r\n\r\n Миналия декември Дженифър Анистън, която изигра ролята на Рейчъл, каза, че шансовете за възраждане на \"Приятели\" са минимални. \"С момичетата винаги сме казвали, че ще се радваме да го направим отново, а момчетата по някаква причина са по-малко развълнувани\", сподели тогава Джен, която беше звезда на популярния телевизионен сериал \"Приятели\" за десет сезона в периода между 1994 и 2004 година. \r\n  \r\n \n\t\t\t\t\t\t", "date": "2019.03.19", "title": "Няма да има продължение на \"Приятели\""}
{"url": "http://www.bnews.bg/article/258486-balgariya_21_vi_vek_brutalna_mizeriya_v_ag_bolnitsa_v_stara_zagora_rodilki_propishtyaha", "text": "\n За падаща мазилка и липса на топла вода в АГ болницата в Стара Загорасигнализира Нова телевизия. \r\n\r\n Стигнало се е дори до запечатване на стая и тоалетна в здравното заведение,за да не се извършва лечебно-диагностична дейност вътре. \r\n\r\n Директорът на УМБАЛ \"Проф. Стоян Киркович\" проф. д-р Йовчо Йовчев посочи, че вече е разпоредена проверка, а пациентите от запечатаната стая са пребазирани в другите стаи на болничния комплекс. \r\n\r\n Условията не са луксозни, но са нормални и позволяват извършване на лечебна дейност, заяви той и изрази надежда, че настоящата ситуация няма да продължи твърде дълго време. \r\n\r\n За последно ремонт в болницата е правен през 2011 година. До седмици обаче щяло да бъде готово новото АГ отделение в университетската болница, а старата ще бъде закрита. \r\n\r\n Тя ще престане да съществува въобще като част от структурата на УМБАЛ \"Проф. Д-р Ст. Киркович\", т.е. няма да извършваме в нея повече лечебна дейност, посочи проф. д-р Йовчо Йовчев. \r\n\r\n Директорът на здравното заведение обясни, че ремонт не се прави поради липсата на средства. Според него ако от гражданите се събираха пари под формата на платено раждане, е щяло да има достатъчно средства и за ремонт на съществуващата АГ сграда. \r\n\r\n За миналата година в АГ болницата в Стара Загора са се родили над 1200 деца. \r\n \n\t\t\t\t\t\t", "date": "2019.03.19", "title": "БЪЛГАРИЯ, 21-ВИ ВЕК! Брутална мизерия в АГ болница в Стара Загора, родилки пропищяха"}
{"url": "http://www.bnews.bg/article/258490-prisila_presli_i_otkrovenata_y_izpoved_za_braka_i_razvoda_s_elvis", "text": "\n Не е тайна, че Елвис и Присила Пресли са имали една от най-емблематичните връзки на 20 в. От осемминутната им сватбена церемония през 1967 г,, до развода им шест години по-късно, те винаги са предизвиквали обществения интерес. \r\n\r\n Но каква е причината за бурния развод на двойката през 60-те години? Какво е да познаваш Елвис още от тийнейджър и да си омъжена за него? Присила е откровена до болка в интервюто си за британското шоу ,,Loose Women”. \r\n\r\n Модел и актриса, Присила среща Елвис когато е само на 14 години. Той и баща й служат заедно в армията в Западна Германия. Елвис е по-голям от нея с 10 години и вече е световна рок звезда. Тя приема предизвикателството да се омъжи за него на 21-годишна възраст и да отиде да живее в дома му в Мемфис. \r\n\r\n ,,Преместихме се в Грейсланд, а той вече имаше кръг от познати. Те ме приеха, но не ми беше достатъчно. Не излизахме. Той не обичаше да се храни в ресторанти, защото хората го снимаха как яде. Живеехме в сапунен балон.” \r\n\r\n По време на шестгодишния им брак тя се старае да поддържа мистиката във връзката им. Елвис никога не я вижда без грим или докато готви. \r\n\r\n ,,Има неща, които пазиш за себе си. Той никога не пожела да ме види как се обличам. Искаше да гледа как се събличам.” \r\n\r\n Въпреки, че Елвис е любовта на живота й, Присила казва, че се е чувствала изгубена живеейки по този начин. Гледала е филмите, които той иска да гледа, слушала е музиката, която той иска да слуша, и е ходила на местата, на които той иска да отиде. Споделя, че не е изживяла младостта си като ,,нормално момиче”. В крайна сметка, решава да напусне Елвис, за да разбере ,,какво нещо е света.” \r\n \n\t\t\t\t\t\t", "date": "2019.03.19", "title": "Присила Пресли и откровената й изповед за брака и развода с Елвис"}
{"url": "http://www.bnews.bg/article/258492-aneliya_si_tarsi_mazh_s_vrachki", "text": "\n Анелия не може да си намери място от яд, че прогнозите на няколко врачки как най-подире ще се залюби сериозно с мъж, никакви не се сбъдват. Бившата Кокодиневица била изключително притеснена от този факт. Наскоро се оплакала пред приятелки, че очаквала да срещне точния човек, с който да остарее, още преди няколко години. Врачки предрекли на звездата, че ще се запознае с голямата си любов още през 2015 г. Тя обаче не само не срещна голямата любов, но и дори не е успяла да се впусне в мимолетни неангажиращи флиртове. \r\n\r\n Изпълнителката на „Дай ми още” неведнъж е споделяла, че си търси мъж с конкретни качества. Вероятно е вдигнала летвата твърде високо, след като не може да намери идеалния партньор. Затова все още нощем заспива сама. \r\n  \r\n \n\t\t\t\t\t\t", "date": "2019.03.19", "title": "Анелия си търси мъж с врачки "}
{"url": "http://www.bnews.bg/article/258504-vks_osadi_deputata_valentin_kasabov_ot_nfsb_i_skat_ood", "text": "\n С решение № 274 от 18.03.2019 г. по гр.д.5120/2017 г. ВКС е осъдил за обида и клевета депутата Касабов, както и  \"Скат-ООД\", където е водил предаването, чрез което са отправени обидните и клеветническите твърдения срещу религиозна институция. \r\n\r\n Касабов и \"Скат-ООД\" са осъдени да заплатят 3000 лева за нанесените вреди, както и 1100 лева съдебни разноски. \r\n\r\n Решението на ВКС е окончателно и не подлежи на обжалване. \r\n\r\n Припомняме, че подобно дело е заведено от православни християни и срещу партийния шеф на Касабов Валери Симеонов. До момента до разглеждането му по същество не се е стигнало, тъй като с различни юридически прийоми защитата на Симеонов намира начини за неговото отлагане.Защитник на православните миряни е известния адвокат и дипломат Владимир Шейтанов.  \r\n  \r\n \n\t\t\t\t\t\t", "date": "2019.03.19", "title": "ВКС осъди депутата Валентин Касабов от НФСБ и \"Скат-ООД\"!\r\n"}
{"url": "http://www.bnews.bg/article/258496-zhana_bergendorf_probi_na_muzikalnata_stsena_v_london", "text": "\n След дълго затишие Жана Бергендорф отново изплува на музикалната сцена, благодарение на свой колега, който живее в Лондон. Певицата, която след участието си в „Евровизия” миналата пролет като че потъна вдън земя, отново се хвали с нова песен. Тя е на английски език, дует с музиканта Пламен Бонев. Последният е слабо известен в България, но за сметка на това – много амбициозен. \r\n\r\n Говори се, че е взел Жана като дуетна половинка, защото разчитал покрай нейното име, което не спира да провокира интерес, да спечели и той известна популярност. От 2000г. той работел в Лондон, бил се явявал и на „Гласът на Финландия”, където стигнал доста напред в шоуто, писа „Уикенд“. \r\n\r\n Бергендорф от своя страна за момента няма продуцент, а в последните месеци е записала само една песен със спорни качества, която не спечели никаква популярност. Затова се говори, че е готова да пее всичко, което ѝ предлагат, само и само да има някаква собствена музика.   \r\n \n\t\t\t\t\t\t", "date": "2019.03.19", "title": "Жана Бергендорф проби на музикалната сцена в Лондон"}
