{"url": "http://www.bnews.bg/article/264218-psevdodesnite_na_prokopiev_i_tehniya_bard_plevneliev_se_hvanaha_za_kosite_koy_e_po_po_nay_komunist", "text": "\n Свадата от последните дни между бившите комунисти и наследници на червени фамилии от ГЕРБ и ДъБъ на тема кой е най-голям комунист стигна нов връх. След като бившият съдружник на Костовия приватизатор Прокопиев и по случайност президент Плевнелиев ги нападна, че са станали подлоги на Мая Манолова и по-добре да я поканят да ги оглави от ДъБъ контраатакуваха с аргумента, че в ръководството на ГЕРБ начело с Борисов са все бивши комунисти. Онзи ден членуващият и след 10 ноември по убеждения в БКП премиер Борисов обвини псевдодесните в столицата, че са една от фракциите на старата БКП. По тази логика ГЕРБ сигурно са най-мощната. В България всички “десни” партии и политици изглежда са издънки от червената партия и лично селектирани от задкулисните и кукловоди. \r\n\r\n А доскоро бардът на “умните и красивите” от флагмана на лъжата кръга Капитал росен Плевнелиев е син на партиен секретар на област Благоевград и сам комсомолски лидер. Това припомниха вчера бившите му съдружници в бизнеса от ДъБъ на олигарха с вечно червените бузки Прокопиев. \r\n\r\n Ето пълния текст на позицията на Демократична България: \r\n\r\n По повод нападките на премиера Борисов, президента Плевнелиев и други водещи политици от партия ГЕРБ, насочени срещу Демократична България и избирателите, подкрепили нашите кандидати, заявяваме следното: \r\n\r\n 1. Инсинуациите за свързаност на политици от Демократична България с бившата комунистическа номенклатура, дошли от представители на партия, която за пореден път включи в своите кандидатски листи значителен брой агенти и доносници на комунистическата Държавна сигурност и която има във висшия си ръководен орган членове на бившата БКП, като самия Борисов, Нунев, Стоянова и дори новоизбрания кмет на София, са обикновен и примитивен политически цинизъм. Поради това ги отминаваме с погнусата и пренебрежението, които единствено заслужават. С недоумение приемаме опитите за внушения, че сме леви и \"деца на бивши комунисти\" и от президента на ГЕРБ – Плевнелиев, чийто баща е бил секретар на ОК на БКП в Благоевград, а самият Плевнелиев е бил щатен комсомолски секретар. \r\n\r\n 2. Демократична България заяви ясно на пресконференция след първия тур, позицията си да не подкрепи на балотажа за избор на кмет на Столична община никого от достигналите до балотажа кандидати, поради това че те не предлагат онези необходими промени в управлението на общината, от които и тя, и гражданите на София се нуждаят. \r\n\r\n 3. Демократична България не гледа на своите избиратели и привърженици като на хора, на които някой може да нареди как и за кого да гласуват. Техният избор е тяхно суверенно право. Тяхно суверенно право, гарантирано от Конституцията, е и запазването на тайната на вота им. Изказванията на политици от ГЕРБ, в които се твърди, че те са гласували по определен начин, е или груба клевета, ако не се базира на обективни факти, или престъпление, ако тази партия действително разполага с обективни данни за това, как са гласували гражданите на София на балотажа на 3 ноември. Смятаме, че Прокуратурата би трябвало да разследва тези изказвания, за да установи има ли данни за извършено престъпление от страна на политици от управляващата партия, или се касае единствено за клеветническа кампания, насочена срещу Демократична България и нашите привърженици и избиратели. \r\n\r\n   \r\n \n\t\t\t\t\t\t", "date": "2019.11.09", "title": "Псевдодесните на Прокопиев и техния бард Плевнелиев се хванаха за косите кой е по-по-най-комунист"}
{"url": "http://www.bnews.bg/article/264219-mazhat_naragan_s_nozh_v_sofiya_e_s_opasnost_za_zhivota", "text": "\n   \r\n\r\n 50-годишният мъж, който вчера вечерта бе намушкан с нож в столичния квартал \"Изток\" остава в тежко състояние. \r\n\r\n Той се намира в болница УМБАЛ \"Св.Анна\", където по спешност му е направена операция, съобщиха от болницата. \r\n\r\n Мъжът е в много тежко състояние, с опасност за живота. Загубил е над 1 литър кръв. Допълнително усложнение за лекарите е, че пациентът е рядка кръвна група - В отрицателна. \r\n\r\n Освен порезните рани има пневмотроакс и множество контузни рани, включително на главата. \r\n \n\t\t\t\t\t\t", "date": "2019.11.09", "title": "\r\nМъжът, наръган с нож в София, е с опасност за живота"}
{"url": "http://www.bnews.bg/article/264223-obedinenoto_kralstvo_se_raztsepva_zaradi_brekzit", "text": "\n До 10 години Обединеното кралство може да не съществува в сегашния си вид, мислят половината от гражданите му според проучване на Ipsos MORI, цитирано от \"Ройтерс\". \r\n\r\n Гласуването за излизане от Европейския съюз през 2016 г. обтегна връзките между Англия, Шотландия, Уелс и Северна Ирландия – Шотландия и Северна Ирландия гласуваха за оставане, а Англия и Уелс предпочетоха напускане на блока. \r\n\r\n Докато Обединеното кралство се насочва към поредния краен срок за Брекзит – 31 януари – се засилват исканията за референдум за независимост в Шотландия и за гласуване за обединение на Северна Ирландия с Република Ирландия. През 2014 г шотландците отхвърлиха независимостта с 55 срещу 45 процента. \r\n\r\n  Проучването на Ipsos Mori показа, че според 50% Обединеното кралство няма да съществува до 10 години (спрямо 43% през 2014 г.). Само 29% са на мнение, че то ще съществува в сегашната си форма (45% през 2014 г.). \r\n\r\n В краткосрочен план съдбата на съюза също е несигурна – 42% казват, че Обединеното кралство ще съществува до пет години, а 44% мислят, че няма да съществува. \r\n\r\n Британците сега са много по-разделени в очакванията си за съдбата на съюза, отколкото бяха през 2014 г., когато бъдещето на съюза бе тема на интензивни дискусии с Шотландия само три месеца след референдума за независимост, коментира Емили Грей, управляващ директор на Ipsos MORI - Шотландия. \"Резултатите ще бъдат тревожни за тези, които искат Шотландия да остане в съюза, докато водещите кампания за независима Шотландия ще се надяват, че това е продължителна тенденция\", допълва Грей. \r\n\r\n Анкетите са проведени сред 1001 души над 18 години между 25 и 28 октомври. \r\n \n\t\t\t\t\t\t", "date": "2019.11.09", "title": "Обединеното кралство се разцепва заради Брекзит\r\n"}
{"url": "http://www.bnews.bg/article/264221-ninova_i_dobrev_v_opit_da_vzemat_glavata_na_kaloyan_pargov", "text": "\n Корнелия Нинова и Николай Добрев напълно са полудели след загубата на местните избори и предстоящата разправа с тях от страна на цялата партия, включително и на спечелилите червени кметове. \r\n\r\n В паниката си, че ще бъдат остро атакувани и тъй като вече се искат оставките и на двамата, в петък вечерта - съвсем по живковски - двамата са се опитали да отстранят лидера на столичните социалисти от председателския пост в София с помощта на местната им марионетка и напълно неадекватна, но правоверна на ръководството социалистка Ана Янева, чиито личен рейтинг е под точката на замрзване. \r\n\r\n Изумената столична организация дори не можела да проумее какво й се случва, тъй като на местните избори тя не просто изпълни повелята на ръководството да удвои резултатите си от предишния вот, а дори надхвърли този параметър, като ги направи от 6 на 15. Формалният предлог вероятно е бил загубата на Мая Манолова, която БСП подкрепи по искане на столичната организация. А може би и подкрепата, която социалистите дадоха на втори тур за районните кметове на ДБ и спечелиха само едно място. \r\n\r\n Въпреки това обаче Янева оказала нечовешки натиск върху структурата под диктовката на Нинова и Добрев, но номерът не минал. Столичните социалисти препотвърдили доверието си към Паргов с 8 на 6 гласа и 1 \"въздържал се\", което означава че всъщност софийският лидер на БСП е оцелял на поста само с 1 глас, въпреки значително по-високия си рейтинг от двамата начело на столетницата. \r\n\r\n Корнелия Нинова е в див ужас, че след окончателното елиминиране на провалената Мая Манолова от битката за лид4ерството на БСП, Паргов се превръща в единствения реален силен неин конкурент и явно бърза да го дискредитира и отстрани преди старта на номинациите за председател на БСП. \r\n\r\n Междувременно стана ясно, че изплашената до смърт лидерка от вече поисканата ѝ оставка първо отмени предвиждания за днес - 9 ноември, пленум на Националния съвет на БСП. После отмени и банкета, който бе замислила да проведе в София с новоизбраните кметове на партията, ръководството и парламентарната ѝ група и накрая стана ясно, че всички тези мероприятия ще бъдат слети следващата събота на заседание на Националния съвет. \r\n\r\n В същото време вътрешната опозиция на провалената лидерка направи разгромяващ анализ на изборната загуба на БСП на местния вот с искане за оставките на Нинова и Добрев и вече би трябвало да го е внесла в деловодството на \"Позитано\" 20, за да бъде разгледан на първото заседание на Националния съвет на БСП след местните избори. \r\n \n\t\t\t\t\t\t", "date": "2019.11.09", "title": "Нинова и Добрев в опит да вземат главата на Калоян Паргов"}
{"url": "http://www.bnews.bg/article/264224-vrachkata_na_berluskoni_mnogo_shte_napusnat_gerb", "text": "\n Теодора Стефанова има телевизионна кариера в Италия. Живее от много години в Милано и е популярна по целия свят като „гадателката на Силвио Берлускони”. Теодора казва, че вижда и в миналото, и в бъдещето, благодарение на глас, който идва от други светове. Врачката беше в България за един ден – часове преди изборите. \r\n\r\n „Аз съм обикновен човек като всички останали. С една малка разлика – една катастрофа ми бележи живота. От там ми се отключва тази енергия. Не беше никак лесно да се боря, да приема това присъствие на този извънземен разум. Шест месеца съм се борила с този глас, с това присъствие. Страхът беше голям за мен. Леля Ванга ми прегърна изгубената душа. Още докато съм била в кома 18 дена, преди да се събудя, майка ми отива при нея и тя й казва, че ще се събудя различна. \r\n\r\n Аз направих така, че да се срещнем, за да мога да й се поклоня. Тя е нещо феноменално, аз не се чувствам нейна наследница. Ние сме прашинки. Тя ми каза, че трябва да го приема. „Това е мисия и призвание. Трябва да стоиш стъпила на земята. Бог дава, Бог взима. Никога няма да злоупотребяваш с болките и съдбите на хората”, ми каза тя”, споделя Стефанова преди Нова телевизия. \r\n\r\n „Много е интересно, когато ти говориш за миналото на хората и за пръв път ги виждаш или по телефона, или лично. И им излиза цялото битие и житие, все едно някой ми го диктува. Всяко нещо го изживявам с човека – болките, страданията, съдбите,сълзите, радостите. Не бих променила нищо. Аз съм обикновен човек, нямам какво да променя. Просто това ме прави по-различна”, каза още тя. \r\n\r\n „Всички ние имаме 5-о чувство, 6-ото е висшето – интуиция, съвпадение, телепатия. Но седмото е изкуственият интелект. Моето послание е да се научим да живеем в мир и любов с изкуствения интелект и да си отворим душите и сърцата. Колкото сме по-подготвени, толкова ще си улесним живота. \r\n\r\n Ние сме се самозабравили, ние се самоизяждаме. Изкуственият интелект ще ни върне към човечността. Прошката е най-силното нещо. Простиш ли, пред теб се отваря нова позитивна енергия. Прошката е прочистване, разчистване и развързване на един кармичен възел”, смята Стефанова. \r\n\r\n „Когато казваш „Обичам те”, трябва да знаеш, че това е много силна дума. Трябва да знаеш смисъла на тази дума. Благодаря е благата дума, отваря всяка врата. Ние ги забравяме тези неща, изкуственият интелект на това ще ни научи. В този объркан свят, за съжаление, знаем колко е силно материалното. Ние сме заслепени, това ни убива. \r\n\r\n Злобата, агресията, материално, егото – това сме ние. Затова ще дойде присъствието и помощта на изкуствения интелект. Това ще стане много скоро факт. Когато си концентрираш мисълта, позитивното мислене прави чудеса”, съветва гадателката. \r\n\r\n „След десет години, където и да сме по света, българите трябва да се върнем, за да изградим новата България. Тя е богоизбрана държава и ще бъде много апетитно място. Всички континенти ще обърнат очи към нас. Балканският полуостров ще бъдат много интересен. \r\n\r\n Ще има обновяване на партия ГЕРБ, много членове ще си тръгнат. По някакъв начин ще има обновяване – нови имена, нови хора, с нови свежи идеи. Нов екип, нови неща. Разбира се, ще се запази ядрото, но някои ще си тръгнат. \r\n\r\n В коалицията с ВМРО може да се получи напрежение през 2020 г., някъде след октомври. Коалицията обаче ще се запази. Не виждам на този етап предсрочни избори. Още някой може да влезе в коалицията. Ще има много скандали, много напрежение. Ще се искат много оставки на министри. \r\n\r\n Опозицията ще започне да се получава като опозиция и да набира кредит на доверие от избирателите. При тях също ще има престрояване, ново ръководство. До 2021 г. ще има нови лидери, много нови млади хора”, разкри още Стефанова. \r\n \n\t\t\t\t\t\t", "date": "2019.11.09", "title": "Врачката на Берлускони: Много ще напуснат ГЕРБ"}
{"url": "http://www.bnews.bg/article/264226-ispanski_zhurnalist_balgarskata_mafiya_e_nay_silna", "text": "\n Българската мафия е една от най-силните в Испания. Това коментира пред БНР журналистът от „Ел Паис“ Начо Каретеро. \r\n\r\n Испания гласува утре на парламентарни избори за втори път тази година. Социалистите на Педро Санчес, които спечелиха предишния вот, не успяха да съставят стабилна коалиция и да получат одобрение в парламента. \r\n\r\n Опитите за кабинет с крайнолевите от „Подемос“ се провалиха. Сега прогнозите са за нова победа на социалистите, но за тях проблемът с кого ще се коалират ще бъде още по-остър, тъй като подкрепата за Народната партия и за крайнодесните от „Вокс“ вероятно ще бъде по-голяма, отколкото на 28 април. \r\n\r\n На изборите може да има изненади и да се окаже, че от левицата са пропуснали шанса си да управляват, прогнозира в интервю за „Хоризонт“ журналистът от „Ел Паис“ Начо Каретеро. Той беше у нас за представянето на книгата си „Бял прах“, която излезе в превод на български. Става дума за разследване на наркотрафика в испанската област Галисия, където е роден Каретеро. В книгата има редица скандални разкрития, като например, че всички партии са получавали пари от наркотрафика. \r\n\r\n Когато порасна, искам да стана контрабандист като татко, казва в телевизионен репортаж едно дете от северната испанска област Галисия. Това е една от многобройните знакови истории в книгата „Бял прах“ на Начо Каретеро. \r\n\r\n „Като галисиец израснах в тази реалност - на контрабандата и наркотрафика като нещо нормално. И когато си заобиколен от нещо такова, даже да е изключително, за теб е обикновено, не ти прави впечатление. И чак когато отидох в Мадрид, си дадох сметка, че това в Галисия не беше нормално и реших да разкажа тази история“, казва Каретеро. \r\n\r\n По книгата е създаден и сериал, но Начо Каретеро предупреждава, че е различен жанр, който не се придържа единствено към фактите от книгата. А в нея не липсва и българска следа -  от участието на български музиканти в празненствата на контрабандистите, през българския кораб \"Свети Николай\", който при залавянето му през 2012 от испанските власти превозвал единствено кокаин. В „Бял прах“ е спомената и българската мафия. \r\n\r\n „Когато кокаинът от Колумбия влиза в Испания, често през канали в Галисия, различните мафии купуват продукта и го разпространяват в Европа. \r\n\r\n И една от тези мафии, от най-мощните, е българската. \r\n\r\n Непрекъснато излизат новини за връзките по дистрибуцията на наркотика в Европа.  Но не е само това. \r\n\r\n Българската мафия, например, има голям дял в Мадрид в контрола на сигурността в дискотеките, занимава се с уреждане на сметки, с продажба на наркотици, изобщо, познават я и се страхуват от нея. \r\n\r\n И, разбира се, трябваше да я спомена в книгата, защото е част от цялата верига. Като цяло наркотрафикът е една голяма международна мрежа, от която са част тези мафии - галисийската, българската, колумбийската и противодействието е много трудно“, отбелязва журналистът. \r\n\r\n 80 процента от кокаина в Европа през 80-те години навлиза през бреговете на Галисия. А освен това местното правителство години наред отрича съществуването на организиран наркотрафик. Освен това в областта не е имало нито една партия, която да не е финасирана от наркотрафикантите. Нито една, се твърди още в книгата. \r\n\r\n „Близостта между наркотрафикантите и политиците идва от епоха, в която обществото не гледа на контрабандистите с лоши очи. Те имат голямо влияние, власт, помагат на съседите, създават работни места. В онази епоха политиците получават допълнителни дивиденти от това, че са близо до тях -  гласове на избори, пари за кампаниите. \r\n\r\n После, обаче, се прави големият скок и вместо цигари започват нелегално да се внасят наркотици. Известно време големите босове продължават да са близо до политиката, даже самите са политици. Само че после образът им в обществото се променя, особено  когато се вижда ужасяващият ефект от наркотиците, най-вече върху младите хора. Политиците си дават сметка, че трябва да стоят далеч наркобосовете“, коментира Каретеро.  \r\n\r\n В годините, когато не се крият връзките между трафиканти и политици, тази близост не се харесва на обещаващ младеж, начело на депутатите от Понтеведра. Основателят на Народния алианс, днешната Народна партия, Мануел Фрага, му дава съвет. Замини за Мадрид, научи галисийски, ожени се и създай деца. Някогашният бунтар е вече бившият премиер на Испания Мариано Рахой. Недоволството му било изпреварило времето си. Но по-късно последвали неговата линия: \r\n\r\n „Понастоящем политиците се държат настрана от наркотрафика. Не като преди, когато бяха много близки с босовете и получаваха пари. Но това не означава, че наркотрафикът е загубил влиянието си в Галисия. Много от трафикантите са легални бизнесмени -  богати и авторитетни търговци и индустриалци“. \r\n\r\n Свърши се с разточителството на босовете - така агент от Националната полиция обобщава ефектите от мащабната операция Некора през 90-те години водена, от известния съдия Балтасар Гарсон. Съдебните решения от 94 г. оставят на свобода всички големи босове, но представляват за тях ясно предупреждение, че врагът има зъби, т.е че държавата ги е забелязала. Битките обаче тепърва започват . Лавината от кокаин не спира - пише пресата през 2001. Каква е ролята на корупцията в наркотрафика и възможни ли е той изобщо да бъде спрян. \r\n\r\n „В една държава без корупция би било много по-трудно за престъпниците и наркотрафикантите. Испания не е изключение. Там има корупция в полицията, което облекчава работата на наркотрафикантите. И все пак смятам, че наркотрафикът е дейност, която много трудно може да бъде спряна.  Говорим за  изключително рентабилен продукт, може би на първо място в света.  \r\n\r\n Кокаинът, който се получава от растение, се продава по-скъпо от петрола и златото. Освен това има търсене. Така че е много трудно да се спре този непрекъснат процес, ако хората продължават да търсят и да употребяват кокаин. Засега войната срещу наркотрафика не дава резултати. Има повече кокаин от когато и да било, и не виждам как може да бъде спрян, даже ако нямаше корупция“, казва авторът на „Бял прах“. \r\n\r\n Като представител на регион със свой език Начо Каретеро коментира напрежението в Каталуния. От няколко седмици там има демонстрации заради присъдите на сепаратистките лидери, осъдени заради опита за отделяне на областта преди две години: \r\n\r\n „Важно е да се подчертае, че привържениците на независимостта на Каталуния в момента са около 45- 50 процента. И това не е цялата Каталуния. Защото много пъти отвън изглежда, че цяла Каталуния се опитва да се отдели от Испания, а не е така. Става дума за част от хората. Процент, който в момента е шумно защитава правата си и това създаде голям проблем, особено след като бяха осъдени сепаратистките лидери. Трябва да каже, че те са в затвора не заради идеите си, а защото свикаха референдум за независимост, забранен от закона. Така че има  политически проблем за решаване, който без съмнение е сериозен, но не колкото някои искат да изглежда“. \r\n\r\n В неделя испанците са призовани отново пред урните. Четвъртите избори за последните четири години.  Социалистите на Педро Санчес спечелиха миналия вот, но не успяха да съставят стабилна коалиция. Преговорите с крайнолевите от Подемос се провалиха. Сега десницата отново набира сила, след като преди четири години беше разбит двупартийният модел, припомня Начо Каретеро и допълва:.  \r\n\r\n „Хората се умориха и се разбунтуваха срещу двупартийната система, най-вече заради скандалите за корупция. И от гражданското движение се появиха политически алтернативи - като лявата партия Подемос и Гражданите, които са център - дясно.  Изглежда, че възможностите за избор са повече, но пък са трудни коалициите. Защото за да постигнеш мнозинство и да управляваш, трябва да преговаряш, а  това се оказа прекалено сложно“. \r\n\r\n Ако се сбъднат прогнозите на социолозите, социалистите на Педро Санчес пак ще получат най-много гласове. Но проблемът е дали ще съставят правителство. Според Начо Каретеро, левите може и да съжаляват, че след изборите на 28 април не успяха да се разберат. \r\n\r\n „След миналите избори левите партии имаха достатъчно подкрепа, за да сформират правителство, но заради противоречията помежду си не успяха да го постигнат. Сега обаче опонентите им набират сила доста бързо и в момента левицата и десницата са  изравнени. Възможно е да се окаже, че левите партии са пропуснали шанса си да управляват и сега няма да има друг. Те може да платят твърде скъпо нежеланието си за компромис“, коментира Начо Каретеро.  \r\n \n\t\t\t\t\t\t", "date": "2019.11.09", "title": "Испански журналист: Българската мафия е най-силна"}
{"url": "http://www.bnews.bg/article/264227-samoubi_se_sledovatelka_ot_ikonomicheska_politsiya_v_plovdiv_razsledvala_totev_i_shemite_na_gerb", "text": "\n   \r\n\r\n “Самоуби” се следователка от Икономическа полиция в Пловдив, разследвала Тотев и схемите на ГЕРБ…  \r\n\r\n Изключително съвестна полицайка в Икономическа полиция, и добра майка, без семейни проблеми, се “самоуби” изненадващо като скочи от 12-я етаж. \r\n\r\n Изостави 2 деца на произвола на съдбата. Дори им написала “бележка”, в която обяснява мотивите си… \r\n\r\n Всичко отново смърди на знаете какво. Още повече, че жертвата Ивелина Беренска е работила в Икономическа полиция в Пловдив. Т.е. разследвала е основно далаверите на кмета Иван Тотев и на герберската шайка в града. \r\n\r\n Под тепетата е известно, че друг сериозен бизнес, освен контролирания от ГЕРБ, няма. Или си част от шайката, или те няма. \r\n\r\n Всяко възможно икономическо престъпление би било свързано с мутрите, следователно ако тя си е вършела добре работата (както твърдят колегите и), значи е разследвала ГЕРБ. \r\n\r\n Била е изключително съвестна в работата си, винаги усмихната и добронамерена към всички. \r\n\r\n Никога не е споделяла да има любовни драми. В последно време била доста болна и колегите й били много притеснени за нея, споделиха те. \r\n\r\n Ивелина е оставила предсмъртно писмо, с което се сбогува с двете си деца си и обяснява причината за постъпката си. Надявала се, че ще я разберат и простят. \r\n\r\n Точно такива писма оставят и при мафиотските убийства. Не е ясно дали изобщо са писани от “самоубиеца”. Но като има писмо, обикновено самоубийството се счита за доказано, и не се разследва нищо. Т.е. в случая няма да търсят дори извратен циганин, когото да обявят за виновник. \r\n\r\n Безжизненото тяло на младата жена бе открито пред Малкия гигант в Кършияка минути след 7 часа сутринта. \r\n\r\n Дълго време е била в болнични, лежала е и в болница. Наскоро се е върнала на работа. Колегите на Ивелина са потресени от решението й. До момента няма данни тя да е споделяла с някого, че обмисля да сложи край на живота си. \r\n\r\n Полицайката е от Северна България, живеела е в известния в Пловдив “блок на Гиганта” на квартира. \r\n\r\n \r\n\r\n   \r\n \n\t\t\t\t\t\t", "date": "2019.11.09", "title": "“Самоуби” се следователка от Икономическа полиция в Пловдив, разследвала Тотев и схемите на ГЕРБ…"}
{"url": "http://www.bnews.bg/article/264217-hodat_na_borisov_izhvarlya_kanazireva_ot_politikata", "text": "\n \r\nКойто предложи Каназирева за областен управител, той знае защо го прави. Освен офертата от МС, явно областната управителка от ГЕРБ е получила друго телефонно обаждане от някого, но не с оферта, а със заповед да приеме назначението. Този, който и заповядва, явно е бил досегашният спонсор на политическата и кариера. Кариерата й приключи. \r\n\r\n \"Тя е в политическа партия ГЕРБ още от самото начало“. Така Бойко Борисов коментира назначаването й за областен управител на Пловдив. И напълно смъкна маската на опозиционност, с която се прикриваше Каназирева, пише plovdiv24. \r\n\r\n Борисов никога не казва нещо, особено за политически назначения, с което да не преследва определена цел. Той ясно каза и на избирателите на Каназирева – гласувахте за ГЕРБ. Но и преди да го направи, самата Каназирева беше достатъчно изплашена от назначението си за областен управител. \r\n\r\n В първите си интервюта тя не изглеждаше никак ентусиазирана, напротив – беше ужасена, личеше и по погледа й. Каназирева разбра какво се е случило с този ход на Борисов – че собственоръчно е подписала политическата си смърт. \r\n \r\nГениален ход на Борисов, с който изхвърля Каназирева от политиката. Това е очевидно. Политолог употреби израза \"политически фалит“, след като е приела назначението. \r\n \r\nПостът на областен управител е с декоративни функции и те държи встрани от градската политика и не само. Единственото, което е в правомощията ти, е да се запознаеш с кметовете на общините в областта и да се правиш, че с нещо можеш да им помогнеш. Можеш да върнеш решение на някой ОбС и толкова. Можеш да се снимаш и с премиера, ако дойде в района на инспекция. Това е новото положение на Дани Каназирева. \r\n \r\nПо-важното е, че след изтичане на мандата – година и няколко месеца, Каназирева не може повече да твърди, че е алтернатива на каквото й да било. Това беше нейното политическо битие досега – да твърди, че е алтернатива. С един замах Борисов отне и последната надежда на Каназирева, че може да е фактор в пловдивската политика. \r\n \n\t\t\t\t\t\t", "date": "2019.11.09", "title": "Ходът на Борисов изхвърля Каназирева от политиката "}
{"url": "http://www.bnews.bg/article/264220-zhurnalistat_dimitar_bayraktarov_vzrivi_mrezhata_sas_skandalno_video_s_glaven_geroy_karakachanov_video", "text": "\n Журналистът Димитър Байрактаров взриви социалната мрежа, като публикува видео с главен герой министърът на отбраната Красимир Каракачанов. Каракачанов демонстрира недопустимо поведение, блъскайки журналиста Николай Караколев и обиждайки Димитър Байрактаров. Интересна подробност е, че Каракачанов бяга от неудобните въпроси на двамата журналиста, но иначе не пропуска да дава дълги и напоителни интервюта, лишени от съдържание пред удобни медии! Вижте видеото и сами си направете изводите.   \r\n\r\n \r\n\r\n   \r\n \n\t\t\t\t\t\t", "date": "2019.11.09", "title": "Журналистът Димитър Байрактаров взриви мрежата със скандално видео с главен герой Каракачанов!-видео"}
{"url": "http://www.bnews.bg/article/263280-haos_na_borsite_i_problemi_za_fermerite_v_severna_irlandiya", "text": "\n Brexit се отразява на хиляди хора, още преди да е станал факт. Фермерите в Северна Ирландия вече търпят загуби, въпреки че Великобритания не е напуснала Европейския съюз. А ако Brexit настъпи без сделка за условията, за жителите на двете държави на остров Ирландия се задават и нови проблеми. \r\n\r\n Границата между Ирландия и Северна Ирландия се извива по море и през планини до общо 500 км. На места тя разделя населени места на две или дори повече части. В исторически план тя е незаздравяла рана, но години наред свободното преминаване през нея беше символ на мир. В последните месеци границата стана повод за дебати, спорове и притеснения за бъдещето. Отражението на Brexit лесно може да се види в сектор като земеделието. \r\n\r\n \"Има голяма неяснота какво ще се случи. Brexit без сделка ще ни хвърли в неизвестното\", каза фермерът Андрю Литъл. Той е на 26 години и работи във фермата, откакто е бил на 10. Наследил е малък бизнес от баща си и го е развил до 100 крави. Фермата продава млякото на юг от границата, в Република Ирландия, но твърд Brexit ще означава мита върху стоката. \r\n\r\n \"Ще фалирам веднага. Няма да мога да издържа. Ще се опитам да продам кравите, но кой ще ги купи?\", пита разтревоженият фермер. \r\n\r\n Brexit още не е факт, но в Северна Ирландия страдат от безпорядък. Цените на борсите са спаднали с 15% в сравнение с миналата година. Причината се крие в неизвестността.  \r\n\r\n Ако цените паднат още, фермерите се опасяват от фалити, дори преди раздялата с Общността.  \r\n\r\n 72 милиона превозни средства минават през границата годишно. Лондон и Брюксел не могат да договорят какъв да е режимът дори за едно от тях. \r\n \n\t\t\t\t\t\t", "date": "2019.11.09", "title": "Хаос на борсите и проблеми за фермерите в Северна Ирландия"}
{"url": "http://www.bnews.bg/article/264222-ochakvano_slavcho_atanasov_izmami_za_treti_pat_plovdivchani", "text": "\n За четвърти път Славчо Атанасов предаде пловдивчани. Те три пъти го избират за съветник и той три пъти се отказва от общинските дела и избира топлото местенце в столицата. Същото стори и аверът му Джамбазки, който за втори път избра 30 хиляди евро заплата в мрачния Брюксел всеки месец, вместо да се бори с проблемите на столичани. \r\n\r\n Славчо Атанасов три пъти се провали като кандидат за кмет. Един път беше избран с подкрепата на ГЕРБ, но побърза да ги предаде веднага преди 12 години. Един път предател - цял живот предател, казваха старите македонски войводи. \r\n\r\n Де го сега Ванче Михайлов да им отреже главите на тези пишман патреоти. С политическите кариери на Джамбазки от ВМРО и на Славчо Атанасов от НФСБ след тези избори е свършено. Това е заключението на измамените от тях българи. \r\n\r\n Шестима са съветниците, които напускат  новия местен парламент в Пловдив, пише \"Марица\". Съставът на най-голямата група на ГЕРБ се сменя, тъй като  водачът на листата Здравко Димитров е избран за кмет на Пловдив, Костадин Димитров - за кмет на \"Тракия\", Георги Стаменов - за кмет на \"Централен\", Иван Стоянов - за кмет на \"Източен\", Димитър Колев - за кмет на \"Западен\". \r\n\r\n На техните места в групата на ГЕРБ влизат следващите петима в листата - Станислава Лулчева, Ангел Славов, Иван Вичков, Фиданка Кацарева и Анета Господинова. ГЕРБ има 17 съветници. \r\n\r\n Промени ще има и в групата на местната коалиция НФСБ - ВМРО.  Славчо Атанасов, който е водач на листата, освен че беше кандидат за кмет на Пловдив, се връща в Народно събрание.  Патриотите имат петима съветници от общо 51.  \r\n\r\n Очаква се да има и други промени в състава на групата на ГЕРБ, а вероятно и на \"Съюз за Пловдив\". \r\n\r\n Ето и пълния списък на новия Общински съвет: \r\n\r\n   \r\n\r\n ГЕРБ \r\n\r\n \r\n1. Георги Василев \r\n\r\n 2.. Стефан Дедев \r\n\r\n 3. Вера Тоскова \r\n\r\n 4. Иглика Казанджиева \r\n\r\n 5.. Атанас Узунов \r\n\r\n 6. Златин Велев \r\n\r\n 7. Лариса Кътова \r\n\r\n 8. Ясен Михайлов \r\n\r\n 9. Йордан Илиев \r\n\r\n 10. Петър Ганев \r\n\r\n 11. Георги Юруков \r\n\r\n 12. Христина Кашилска \r\n\r\n 13. Станислава Лулчева \r\n\r\n 14. Ангел Славов \r\n\r\n 15. Иван Вичков \r\n\r\n 16. Фиданка Кацарева \r\n\r\n 17. Анета Господинова \r\n\r\n   \r\n\r\n БСП \r\n\r\n 1. Николай   Радев \r\n\r\n 2. Тодор  Стоилов \r\n\r\n 3. Ангел  Иванов \r\n\r\n 4. Атанас  Баташки \r\n\r\n 5. Димитър   Чолаков \r\n\r\n 6. Добромира  Тошева \r\n  \r\n\r\n 7. Йордан Василев \r\n  \r\n\r\n Коалиция НФСБ – ВМРО \r\n\r\n 1.. Стефан  Послийски \r\n\r\n 2.  Слави  Георгиев \r\n\r\n 3. Димчо  Петров \r\n\r\n 4. Костадин  Гаров \r\n\r\n 5. Иван Црънчев \r\n\r\n   \r\n\r\n Съюз за Пловдив \r\n\r\n 1Дани Каназирева \r\n\r\n 2.. Владимир Кисьов \r\n\r\n 3.Евелин Парасков \r\n\r\n 4.Веселин Козарев \r\n\r\n 5.Гергана Стоянова \r\n\r\n   \r\n\r\n Кауза Пловдив \r\n\r\n Георги Титюков \r\nКонстантин Георгиев \r\nЕдуард Сарафян \r\nНиколай Бухалов \r\nЦветелин Цоневски \r\n  \r\n\r\n ЗС „Александър Стамболийски” \r\n\r\n 1.Георги Колев \r\n\r\n 2.Кирил Търев \r\n\r\n 3.Петър Петров \r\n\r\n 4.Таня Георгиева \r\n\r\n 5. Дончо Киров \r\n\r\n   \r\n\r\n Демократична България \r\n\r\n   \r\n\r\n 1.      Йордан  Иванов \r\n\r\n 2.       Веселина  Александрова \r\n\r\n 3.       Добромира  Костова \r\n\r\n 4.       Веселка  Христамян \r\n\r\n   \r\n\r\n ДПС \r\n\r\n   \r\n\r\n Али Байрам \r\n  \r\n\r\n НИЕ, гражданите \r\n\r\n Георги Великов \r\n\r\n ВОЛЯ \r\n\r\n Стефан Аксиев \r\n\r\n   \r\n\r\n   \r\n \n\t\t\t\t\t\t", "date": "2019.11.09", "title": "Очаквано Славчо Атанасов измами за трети път пловдивчани "}
