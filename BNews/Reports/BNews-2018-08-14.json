{"url": "http://www.bnews.bg/article/246933-rusenskiyat_kmet_na_nokti_bomba_v_obshtinata_nyama_no_panikata_e_golyama", "text": "\n Приключи проверката в сградата на Община Русе. Взривно устройство не е открито, съобщават от полицията в крайдунавския град. Сградата остава затворена за 24 часа, както е по закон. \r\n\r\n Припомняме, че  на тел.112. Служителите на общинската и областната администрация бяха спешно евакуирани. \r\n\r\n Работните си места са напуснали и хората от тел.112, като техните ангажименти са били пренасочени към колегите им от страната. Евакуирани са били и работниците, които поправят покрива. Сградата на пл.“Свобода“ незабавно бе отцепена с полицейски ленти от екипи на полицията и пожарната. Огнеборците разпънаха и шлангове, които да се използват при необходимост, информира Русе Медиа. \r\n\r\n Кметът Пламен Стоилов е свикал работно съвещание на кризисния щаб в тесен вариант. От пресцентъра на полицията съобщиха, че се извършват всички процесуално-следствени действия, като все още не е ясно дали ще се вика специализиран екип на ДОТИ за обезвреждане на взривни вещества. Засега не е намерена бомба и се предполага, че става въпрос за нелепа шега. За всеки случай са освободени и служителите на общината в сградата на ул.“Олимпи Панов“, където се намират дирекциите по устройство на територията. Затворен е и центърът за административни услуги. \r\n  \r\n \n\t\t\t\t\t\t", "date": "2018.08.14", "title": "Русенският кмет на нокти: Бомба в Общината няма, но паниката е голяма "}
{"url": "http://www.bnews.bg/article/246931-zahari_baharov_shte_zaraboti_po_283_leva_na_minuta", "text": "\n Актьорът Захари Бахаров ще заработи по 283 лева на минута по време на американското си турне. Звездата от „Под прикритие“ тръгва през септември за САЩ, където ще изнесе хитовия си моноспектакъл „Чамкория“. Ще играе само в три града, но за сметка на това си е договорил повече от впечатляващ хонорар. Според запознати става дума за сума около 10 000 лв., която, като се раздели на три, сметката показва, че той ще вземе по 283 лева на минута на сцената, писа „Телеграф“. \r\n\r\n Всичко започва на 7 септември в петък, когато Захари ще бъде в Сан Хосе, ще продължи в Сиатъл на 8 септември и ще завърши на 9-и – в Чикаго, където талоните за вход са и най-скъпи – между 50 и 100 лева. \r\n\r\n Турнето е кратко, тъй като на Бахаров му предстоят доста представления и у нас през есента. И за тях билетите са изкупени още в началото на лятото.   \r\n \n\t\t\t\t\t\t", "date": "2018.08.14", "title": "Захари Бахаров ще заработи по 283 лева на минута"}
{"url": "http://www.bnews.bg/article/246934-tragediyata_v_genua_e_golyama_mvnr_otkri_goreshti_linii_za_balgarite", "text": "\n Генералното консулство на България в Милано, в чийто консулски окръг спада Генуа, е в постоянен контакт с местните власти във връзка със срутването на моста \"Моранди\", съобщиха от пресцентъра на МВнР. \r\n\r\n За момента няма официална информация за самоличността, броя или националността на жертвите и пострадалите. При получаване на актуални данни българските дипломати ще уведомят своевременно. \r\n\r\n По последни данни загиналите при рухването на моста \"Моранди\" са 22-ма, а десетки са пострадали. Заместник-министърът на инфраструктурата и транспорта Едуардо Рикси заяви, че е паднала средната секция от моста и предупреди, че броят на загиналите ще се увеличи. \r\n\r\n Във връзка с трагедията Гражданска защита на област Лигурия откри следната гореща телефонна линия - 800 640 771. \r\n\r\n Български граждани могат да потърсят информация по случая или да подадат сигнали на телефоните на Генералното консулство в Милано: \r\n\r\n +39 028 49 42 941 и +39 933 37 82 60 43. \r\n \n\t\t\t\t\t\t", "date": "2018.08.14", "title": "Трагедията в Генуа е голяма, МВнР откри горещи линии за българите!"}
{"url": "http://www.bnews.bg/article/246923-izpluvaha_goli_kinokadri_s_merilin_monro", "text": "\n Сценаристът Чарлз Касильо, автор на непубликувана още биография на Мерилин Монро, откри гола сцена на актрисата, която е била заснета за филма \"Непригодните\", но е била изрязана при монтажа. \r\n\r\n Кадрите се смятаха за изгубени. Оказа се обаче, че продуцентът на филма Франк Тейлър ги е запазил и синът му Къртис Тейлър ги съхранява в сейф, съобщи в. \"Дейли мейл\". Епизодът продължава 45 секунди. В него участва и Кларк Гейбъл. Той е напълно облечен, а Мерилин Монро е заснета гола в гръб, седнала на леглото, като се прикрива отпред със завивката. \r\n\r\n \"Непригодните\" е последният завършен филм на Мерилин Монро, която умира на 36-годишна възраст. Досега се смяташе, че единствената й гола сцена е в незавършения филм \"Нещо трябва да се случи\". По онова време изискванията на цензурата са били много строги. \r\n\r\n Сцената остава включена във филма, като са изрязани голите кадри, с които тя е много по-страстна. Затова е възможно решението да не е на режисьора Джон Хюстън, а да му е било наложено. \r\n\r\n Франк Тейлър мислел, че голите кадри са новаторски и затова ги запазил. \r\n \n\t\t\t\t\t\t", "date": "2018.08.14", "title": "Изплуваха голи кинокадри с Мерилин Монро "}
{"url": "http://www.bnews.bg/article/246936-voyna_v_libiyskiya_parlament_ohraniteli_strelyat_na_meso", "text": "\n Спор между членове на охраната на парламентарния председател на входа на либийския парламент прерасна днес в сблъсък със стрелба и ранени, предаде Франс прес, като се позова на очевидец. \r\n\r\n \"Избухна спор между членове на охраната на председателя. Депутатът от град Тобрук Салех Хашем се опита да ги разтърве и беше леко ранен\", каза очевидецът, пожелал да остане неназован. \"Ранен от куршум беше и един охранител. И двамата са приети в болница и са добре\", допълни той. \r\n\r\n Според ТАСС вторият пострадал е офицер от охраната на председателя на парламента Агила Салех Иса. \r\n\r\n В края на юли Камарата на представителите - парламентът, избран през 2014 г. и заседаващ в североизточния град Тобрук - трябваше да гласува законопроект за свикване на референдум по проекта за конституция, каквато Либия все още няма след повече от 42 години диктатура. Заседанията обаче многократно бяха прекратявани заради разногласия между парламентаристите по текста на закона. Сегашното заседание също беше прекратено - до края на август. Очаква се гласуването да се състои след големия мюсюлмански празник Айд ал Адха (Курбан Байрам), който тази година започва на 21 август. \r\n \n\t\t\t\t\t\t", "date": "2018.08.14", "title": "Война в либийския парламент -  охранители стрелят на месо!"}
{"url": "http://www.bnews.bg/article/246924-69_shofyorski_knizhki_padnaha_v_plen_na_katadzhiite", "text": "\n Пътната полиция е отнела 69 свидетелства за управление на моторно превозно средство заради неплатени глоби. Книжките са отнети в рамките на масираната акция по пътищата, която се проведе през уикенда и продължава и сега. \r\n\r\n Продължават ежедневните засилени полицейски проверки по пътищата на страната, съобщават от МВР. Вчера акцентът на проверките са били скоростта, употребата на алкохол и наркотици, използването на обезопасителни колани и неспазването на предимство на пешеходни пътеки. Съблюдава се също и за неправилно пресичане на пешеходците, както и за техническата изправност на автомобилите.  \r\n\r\n В хода на операцията полицейските екипи са проверили 4189 моторни превозни средства и 5725 души. Установени са 3249 нарушения, като са издадени 1655 фиша, 642 акта за установяване на административно нарушение и са констатирани 952 случая на превишена скорост. \r\n\r\n По време на осъществените проверки на място на гражданите са връчени общо 250 електронни фиша, съобщи Офнюз. \r\n \n\t\t\t\t\t\t", "date": "2018.08.14", "title": "69 шофьорски книжки паднаха в плен на катаджиите"}
{"url": "http://www.bnews.bg/article/246872-geri_nikol_uchi_dara_kak_se_klati_yaka_dupara_na_obshtestveno_myasto", "text": "\n Гери-Никол реши да учи колежката си Дара как се клати яка дупара на обществено място. Варненките са приятелки още преди да станат популярни, но наскоро се твърдеше,  че не можели да се гледат и изобщо да се понасят, писа „Телеграф“. \r\n\r\n Сега опровергават това с видео. Наскоро Гери-Никол направи и танца на дупарата на оживена улица в Париж и предизвика слух, че е арестувана за опасно поведение, после самата тя отрече да е имало такова нещо. \r\n \n\t\t\t\t\t\t", "date": "2018.08.14", "title": "Гери-Никол учи Дара как се клати яка дупара на обществено място"}
{"url": "http://www.bnews.bg/article/246927-kfn_uspokoi_klientite_na_olimpik_i_dade_saveti_kak_da_postapyat_v_opletenata_situatsiya", "text": "\n След паниката на   Комисията за финансов надзор даде разяснение как да постъпят засегнатите граждани. \r\n\r\n \"На 10 август 2018 г. е назначен предварителен ликвидатор на Застрахователна компания Олимпик от Надзорния орган върху застраховането на Република Кипър. Предстои публикация за назначаването в Официален Вестник на Република Кипър, която се очаква да излезе на 17 август 2018 г. Съгласно законодателството на Република Кипър действащите застрахователни договори по общо застраховане, сключени със Застрахователна компания Олимпик, ще бъдат прекратени на 17 август 2018 г. \r\n\r\n  Предварителният ликвидатор е уведомен за неговото задължение да отрази прекратяването на застрахователните полици в регистъра на застрахователните полици на Гаранционния фонд.  \r\n\r\n . \r\n\r\n След прекратяване на застрахователните договори, ако не са били сключени нови своевременно,  \r\n\r\n Заплатените премии за неизтеклата част на застрахователните договори, които ще бъдат прекратени, подлежат на връщане в рамките на последващото производство по несъстоятелност в съответствие със законодателството на Република Кипър. Клиентите на ЗК Олимпик ще бъдат уведомени за откритото производство и ще им бъде указан редът и сроковете, в които могат да поискат парите си от застрахователя. \r\n\r\n \r\n\r\n От месец 10 май 2018 г. ЗК Олимпик няма право да сключва нови застрахователни договори, тъй като Комисията за финансов надзор по искане на Надзорния орган върху застраховането на Република Кипър наложи забрана за сключване на нови договори от клона на застрахователя в България. Решението е публикувано на страницата на комисията. Информацията за предприеманите надзорни мерки от компетентния орган в Кипър и Комисията за финансов надзор са своевременно публикувани на страницата на Комисията както и в Търговския регистър в предвидените по закон случаи. \r\n\r\n Застрахователна компания Олимпик е застраховател със седалище в Република Кипър и извършва дейност в България чрез клон. Съгласно правото на Европейския съюз застрахователи от една държава членка могат да откриват клонове в друга държава членка без да кандидатстват за лиценз там. Тези компании продължават да се надзирават от надзорните органи в държавите, където се намира тяхното седалище, като тези органи имат задължение да следят за тяхната финансова стабилност на територията на целия Европейски съюз, включително и за дейността която се осъществява чрез клонове, открити в други държави членки. По такъв начин Застрахователна компания Олимпик, включително нейният клон в България, се надзирава за своето финансово състояние от Надзорния орган върху застраховането на Република Кипър. Надзорният орган на Кипър има право да налага надзорните мерки съгласно законодателството в Кипър в това число да отнеме лиценза за застраховане, когато са налице основанията за това. По информация от надзорния орган на Република Кипър лицензът е отнет поради неплатежоспособност на дружеството. \r\n\r\n Комисията за финансов надзор има ограничени правомощия за надзор по отношение на клонове на застрахователи от други държави членки на Европейския съюз, като има право да се намесва, когато застрахователят не спазва задълженията си спрямо ползватели на застрахователни услуги в България. Когато органът по седалището на застрахователя в другата държава членка е предприел принудителни мерки в съответствие с приложимото право, Комисията за финансов надзор осигурява прилагането на тези мерки в България.\" \r\n \n\t\t\t\t\t\t", "date": "2018.08.14", "title": "КФН успокои клиентите на \"Олимпик\" и даде съвети как да постъпят в оплетената ситуация"}
{"url": "http://www.bnews.bg/article/246928-tsirk_a_la_gerb_tsv_tsv_malchi_kato_riba_na_prekite_vaprosi_na_prezidenta_radev", "text": "\n Вторият гербер в държавата пак се хвърли срещу президента Румен Радев. Както винаги без никакви аргументи и веене на празни приказки без съдържание. Цв.Цв. дори не се опита да отговори, както и цялата му партия на  . \r\n\r\n Вместо това, типично по гербаджийски, физкултурникът на партията изтресе някакви приказки, просто да има казано: \r\n\r\n \"Президентът на БСП Румен Радев се заявява като политически опонент, а не като държавен глава. С военния си манталитет той показва, че не зачита правовия ред в страната.\" Това коментира пред журналисти председателят на ПГ на ГЕРБ и заместник-председател на партията Цветан Цветанов преди откриването на пътя Велико Търново – Горна Оряховица през Арбанаси, съобщиха от пресцентъра на ГЕРБ. \r\n\r\n Цветан Цветанов бе категоричен, че не прави чест на Румен Радев непрекъснато да се изказва негативно както за премиера Борисов, така и за ГЕРБ. „Той трябва да работи на надпартийно ниво и да допринася за утвърждаването на позицията на България като сериозен фактор на Балканите, което бе постигнато по време на председателството на Съвета на ЕС“, коментира той. \r\n\r\n Всички теми, които Радев отправи към ГЕРБ точно във връзка с правовия ред в държавата останаха без отговор от страна на Цветанов. \r\n \n\t\t\t\t\t\t", "date": "2018.08.14", "title": "Цирк а ла ГЕРБ: Цв.Цв. мълчи като риба на преките въпроси на президента Радев!"}
{"url": "http://www.bnews.bg/article/246929-pohotliv_i_nadrusan_nasilnik_se_izpravya_pred_sada", "text": "\n  Окръжна прокуратура – Благоевград е предала на съд К.Г. по обвинение за опит за съвкупление и държане на наркотични вещества с цел разпространение. \r\n\r\n Около 03:30 ч. на 03.01.2018 г., в апартамент в жилищна кооперация в гр. Банско, обвиняемият Г. употребил сила спрямо А.Н., като я ударил по бузата с юмрук, блъснал на леглото и насилствено съблякъл дрехите й. Чрез натискане на тялото и ръцете на пострадалата, той извършил действия с цел да възбуди и удовлетвори полово желание без съвкупление. За да сломи съпротивата обвиняемият отправял вербални заплахи срещу Н. \r\n\r\n По същото време К.Г., в съучастие с другия обвиняем по делото – С.П., без надлежно разрешително държал с цел разпространение високорискови наркотични вещества – коноп (марихуана) и кокаин. Дрогата, чиято обща стойност възлиза на 488,55 лева, била разпределена на дози и укрита в жилището и в лек автомобил. \r\n\r\n Предстои делото да продължи в съда. \r\n \n\t\t\t\t\t\t", "date": "2018.08.14", "title": "Похотлив и надрусан насилник се изправя пред съда"}
{"url": "http://www.bnews.bg/article/246930-karvav_trup_na_ploshtadka_v_zhilishten_blok_v_blagoevgrad", "text": "\n \r\nОколо 01:16 часа на 27.07.2018 г. е получен сигнал за това, че на площадката след входната врата в жилищен блок в ж.к.”Струмско” в гр. Благоевград лежи жена, до тялото на която има кръв, съобщиха от ОДМВР в града. \r\n\r\n От пристигналите на място полицейски служители и екип на ЦСМП-Благоевград е установено, че се касае за жена на 58 години от гр.Благоевград, която е починала. \r\n\r\n По случая е образувано досъдебно производство. Работата по случая продължава \r\n  \r\n \n\t\t\t\t\t\t", "date": "2018.08.14", "title": "Кървав труп на площадка в жилищен блок в Благоевград!"}
{"url": "http://www.bnews.bg/article/246915-miro_varna_dzhipa_na_zlatka_prosti_y_iznevyarata_i_ya_zavede_na_more", "text": "\n Само преди няколко месеца гръмна скандалът за раздялата на Златка Димитрова и Миро заради трети човек – любовника й Галин Гочев. \r\n\r\n Плеймейтката се нанесе при новия си любим в Бургас и заряза баща на детето си, но днес те отново са се събрали, като през последните дни са заедно на Каваците. \r\n\r\n Че нещата между Черната Златка и новия й любим са свършили, стана ясно от Инстаграм, където двамата изтриха общите си фотоси и спряха да се следват един друг. На мястото на Галин в профила на бургазлийката се е настанил отново Миро. Източник на в-к „ШОУ“ докладва пред изданието, че преди броени дни е видял старата, нова двойка на родното Черноморие. \r\n\r\n Златка пусна снимка със сина си, а на заден фон се вижда лъскавият сив „Рейндж Роувър“, който Миро си беше взел, след като разбра за забежките на жена си. \r\n\r\n В крайна сметка любовта надделя и те отново делят един покрив, едно легло и завивка. Дали са си втори шанс най-вече заради сина им, който има нужда да расте с двама родители. \r\n\r\n Близки до Злати докладват, че тя горчиво съжалява за стъпката си встрани. Никога обаче не е спирала да обича Миро, но натискът от страна на неговото семейство, което все още не я приема, й е дошъл в повече. \r\n\r\n Може би кратката раздяла ще се отрази освежаващо на връзката им и ще започнат да се обичат и уважават още по-силно. \r\n \n\t\t\t\t\t\t", "date": "2018.08.14", "title": "Миро върна джипа на Златка, прости й изневярата и я заведе на море"}
{"url": "http://www.bnews.bg/article/246932-yuve_otkaza_prodazhbata_na_pyanich_iska_poveche_pari", "text": "\n \"Ювентус\" отхвърли оферта на стойност 60 милиона евро от \"Реал\" Мадрид за босненския халф Миралем Пянич. Информацията бе съобщена от медии в Италия и Испания. \r\n\r\n Кралския клуб търси заместник на Лука Модрич, който настоява за трансфер в \"Интер\". \"Юве\" обаче отказва да продаде Пянич и възнамерява да удължи договора на футболиста, който изтича през лятото на 2021 г. Ако Миралем се съгласи да преподпише за още два сезона, ще получи и солидно увеличение на заплатата. В момента халфът получава по 4,5 милиона евро на година, а с новия договор възнаграждението му ще скочи до 6,5 милиона евро. \r\n\r\n Грандът от Торино би приел предложение за Пянич на стойност минимум 100 милиона евро. А на този етап от \"Реал\" не са склонни да се разделят с подобна сума. \r\n \n\t\t\t\t\t\t", "date": "2018.08.14", "title": "Юве отказа продажбата на Пянич, иска повече пари"}
{"url": "http://www.bnews.bg/article/246921-sasht_sledi_finansovata_situatsiya_s_turtsiya_erdogan_boykotira_amerikanskite_stoki", "text": "\n Съединените щати следят внимателно финансовата ситуация в Турция след рязкото обезценяване на турската лира спрямо американския долар. Това обяви икономическият съветник на Белия дом Кевин Хасет. Според него решението на Доналд Тръмп да увеличи митата за стоманата и алуминия от Турция не може само по себе си да предизвика срив на лирата. \r\n\r\n Реджеп Ердоган обвинява именно САЩ, че са предизвикали валутната криза и заяви, че Турция ще бойкотира електронните продукти, произведени в Съединените щати. И докато туристите се възползват от срива на валутата, тревогата сред турците се засилва.  \r\n\r\n \"Ще произвеждаме всеки продукт, който сега  внасяме от чужбина и за който плащаме с чуждестранна валута!  И ние ще бъдем тези, които ще  изнасяме тези продукти. Ние ще наложим бойкот върху американските електронни продукти. Те имат \"Айфон\", но съществува и \"Самсунг‘. \r\n\r\n Турският президент дори заяви, че  . \r\n\r\n   \r\n \n\t\t\t\t\t\t", "date": "2018.08.14", "title": "САЩ следи финансовата ситуация с Турция, Ердоган бойкотира американските стоки"}
{"url": "http://www.bnews.bg/article/246908-mazh_se_skara_s_zhena_si_razbi_samolet_v_semeyniya_dom", "text": "\n Мъж открадна малък самолет и го разби в къщата си в американския щат Юта. \r\n\r\n Часове по-рано Дуейн Юд бил арестуван и освободен след семеен скандал със съпругата си. \r\n\r\n Той откраднал самолета модел \"Чесна\" от компанията, в която работел, и се врязал с него в собствения си дом. Мъжът е загинал на място. \r\n\r\n Кадри в социалните мрежи показват къщата, обвита в пламъци. \r\n\r\n Според полицията е цяло чудо, че никой друг не е пострадал. Транспортните власти са започнали разследване на инцидента. \r\n \n\t\t\t\t\t\t", "date": "2018.08.14", "title": "Мъж се скара с жена си, разби самолет в семейния дом"}
{"url": "http://www.bnews.bg/article/246909-zaradi_signal_za_bomba_evakuiraha_sluzhitelite_ot_obshtina_ruse", "text": "\n Сигнал за бомба, поставена в сградата на Община Русе, подаден около 13:05 часа на телефон 112, изкара спешно по тревога всички служители от сградата, съобщава \"24 часа\". \r\n  \r\nЦентралният вход на общината, където се намира и областната управа на Русе, беше обграден с полицейска лента. Мястото бе завардено от служители на полицията, които ограждаха сградата. \r\n  \r\nЦелият персонал от община Русе и областната управа изчакваше, застанал на главната улица пред общината. Хората зарязаха по стаите включените компютри, грабнаха само чантите си и в рамките на 5-6 минути се изнесоха навън по тревога, допълва изданието. \r\n  \r\nТакъв сигнал за бомба има за първи път, откакто общината е в тази сграда. Повикани са спецчасти от Варна да проверят сградата. \r\n  \r\nВсе още не е ясно докога районът ще бъде отцепен и кога общината ще заработи отново. Това съобщи говорителката на полицията. Според нея са предприети всички мерки. \r\n\r\n До общината има паркиран противопожарен автомобил, който се подготвя за действие. \r\n \n\t\t\t\t\t\t", "date": "2018.08.14", "title": "Заради сигнал за бомба евакуираха служителите от Община Русе"}
{"url": "http://www.bnews.bg/article/246910-zamestnichkata_na_ivancheva_s_ediniya_krak_v_aresta_s_drugiya_na_svoboda", "text": "\n Специализираният наказателен съд отложи за четвъртък решението си дали да пусне на свобода бившия зам.- кмет на Младост Биляна Петрова. \r\n\r\n Дотогава, по настояване на защитата й, тя ще бъде прегледана от лекар, който да прецени дали здравословните й проблеми са съвместими с условията в следствения арест. \r\n\r\n \"Банята в ареста не е мита от 10 г. Това е най-мръсното нещо, което съм виждала в живота си. Има един пръст кир\", каза пред магистратите Петрова.  \r\n\r\n Този аргумент задържаната изтъкна на фона на заболяването, което има - камъни в жлъчката. Нейната адвокатка Радост Ганчева каза, че в условията на арест клиентката й не може да спазва хранителен режим, който е необходим за лечението. Защитата настоя и за оглед на килията на Петрова от лекар, предаде Дир.бг. \r\n\r\n Биляна Петрова беше задържана преди 4 месеца заедно с отстранената от поста си кмет на Младост Десислава Иванчева и бившия районен кмет Петко Дюлгеров. \r\n\r\n Те са обвинени, че са поискали половин милион евро подкуп от предприемач. \r\n\r\n При зрелищната акция в центъра на София у тримата бяха намерени общо 70 000 белязани евро.  \r\n\r\n   \r\n \n\t\t\t\t\t\t", "date": "2018.08.14", "title": "Заместничката на Иванчева с единия крак в ареста, с другия на свобода "}
{"url": "http://www.bnews.bg/article/246911-agentsiyata_za_balgarite_v_chuzhbina_kani_emigrantite_obratno_v_balgariya_s_pisma", "text": "\n Държавната агенция на българите в чужбина (ДАБЧ) започна да изпраща писма на емигранти, като ги кани да се върнат обратно в България. Целта е да се бори липсата на кадри в страната и да се привлекат обратно българи, напуснали Родината. \r\n\r\n Писмата са адресирани до наши сънародници в различни държави по света, като ги информира за възможността за работа в България. Например на емигранти във Франция им се изпращат работни оферти за позиции, за които трябва френски език. Според Агенцията някои от нашенците се възползват от предложенията и се прибират да работят в България. Засега най-голям успех инициативата има на Балканите, след като 40 българи от Сърбия се върнали в Костинброд. Следваща цел на ДАБЧ е да привлече повече българи от Западна Европа и други държави. От Агенцията казаха, че не само пращат писма, но провеждат телефонни и скайп разговори с българи, които проявяват интерес. \r\n\r\n \"Опитваме се - знаем, че малка част се връщат\", казва Ива Крумова от ДАБЧ. Тя разказа, че в България се връщали и хора, които имат имоти. Друг аргумент от икономическа гледна точка за завръщане е, че в България с по-малка заплата имаш по-големи покупателни способности. \r\n\r\n \"Забелязваме такава тенденция. Това са хората, които са спечелили пари и имат носталгия към държавата\", казва Петър Харалампиев от ДАБЧ. Инициативата на ДАБЧ да изпраща писма е породена от острата нужда от специалисти и работници в почти всички сфери в България. \"Българите, които се завръщат от Западна Европа, знаят по два езика освен нашия, те са образовани и са много ценни кадри\", казва Харалампиев. Такива имигранти обаче се връщат само за високи заплати. \r\n\r\n Ралица Младенова планира да се завърне в Родината след 15 години в САЩ, където е илюстратор на книжки. Българката казва, че през последните години много чуждестранни фирми са отворили офиси в страната и предлагат привлекателни условия. \"Определено предпочитам да работя и да се развивам в България, защото там е домът ми\", казва Ралица Младенова. \r\n\r\n Все още няма статистика за това колко българи са се върнали заради писмата на ДАБЧ с работни оферти, съобщава BG Voicе. \r\n\r\n По данни на фондация \"Отворено общество\" около 1,1 млн. нашенци живеят в чужбина, а 600-700 хиляди от тях са заминали по икономически причини. Средно всяка година 25 000 души напускат България. \r\n \n\t\t\t\t\t\t", "date": "2018.08.14", "title": "Агенцията за българите в чужбина кани емигрантите обратно в България с...писма"}
{"url": "http://www.bnews.bg/article/246912-poznavate_li_zheni_ot_april_ya_chakat_da_se_varne_ot_rabota", "text": "\n Полицията в Сливен издирва Жени Траянова, която е в неизвестност от месец април тази година. \r\n\r\n След приключване на работа на 27.04.2018г., около 15,30 ч., Жени Траянова не се прибира в дома си в град Сливен. Тя е с кестенява коса, лице продълговато бяло, ръст среден, очи зелени. В деня, когато не се е прибрала е била облечена със светло синьо дънкено яке, сиви дънки, зелени маратонки, носила е  зелена дамска чанта. \r\n\r\n При получаване на информация за Жени, полицията призовава да се уведоми най- близкото районно управление на МВР, или на тел. 112. \r\n\r\n   \r\n\r\n   \r\n \n\t\t\t\t\t\t", "date": "2018.08.14", "title": "Познавате ли Жени, от април я чакат да се върне от работа!"}
{"url": "http://www.bnews.bg/article/246866-deo_yade_hlyab_po_7_leva", "text": "\n Део никак не обича да спестява от храната си. Музикантът щедро хвърля пари в супермаркетите, като една от последните му страсти е свързана с протеиновата диета. Део се старае да хапва повече храни богати на протеини и по-малко такива с въглехидрати, писа „Уикенд“. \r\n\r\n Така преди месеци попаднал на хляб с високо съдържание на протеини и по-малко въглехидрати. Цената му никак не е скромна и е около 14 лева за кило. Шоуменът обаче се стараел да не прекалява и си взимал по-малки разфасовки, за да не преяжда със сандвичи.  \r\n \n\t\t\t\t\t\t", "date": "2018.08.14", "title": "Део яде хляб по 7 лева"}
{"url": "http://www.bnews.bg/article/246918-frantsuzin_topi_telesata_na_lyubo_neykov", "text": "\n Култовият актьор Любо Нейков е стопил повече от 15 килограма. Артистът буквално е неузнаваем, благодарение на специалния хранителен режим, който спазва \r\n\r\n Нейков преди дни бе забелязан в столичен автосалон, като видимо е свалил години от възрастта си, както и килограми. И всичко това благодарение на специален хранителен режим, който спазва от няколко месеца. \r\nБащата на комика — Иван разказва за промяната в сина си, споделяйки, че той е минал на специален хранителен режим. \r\n„Любо започна специален режим за регулиране на теглото, който са му предписали доктори от Франция. Отслабва бавно, но е важно, че вече има мотивация да е на диета, а не както преди. \r\nЛюбо много обича да готви, на маса да си говори с приятелите, да създава радости за хората около него. Такъв ми е синът, не че го хваля, ама няма човек, който да каже лошо за него”, споделя още бай Иван. \r\nМиналото лято Любо приготвяше собственоръчно сушеници и луканки за цялата фамилия, пише \"България днес\". Той ги сушеше в двора на къщата си в Червен бряг и ги приготвяше за коледна трапеза. \r\nТази година обаче актьорът се отказа от идеята. „Имам още няколко кила да сваля до Нова година. Разделил съм си ги нещата, ям всичко, но с мярка — колкото ми е шепата. И това е резултатът”, споделя възторжено актьорът. \r\nНейков, освен това се е отказал и от брадата, но причината не е само намаленото тегло, а и новият филм „Христо”. Лентата е заснета през 2015 година и в нея той си партнира със Стефан Мавродиевии Юлиян Вергов. \r\nИсторията разказва за две момчета клошари, които искат да оцелеят и да живеят нормално. Животът ги сблъсква със собственик на шивашко ателие, който променя съдбата им. \r\n„За първи път влизам в ролята на лошия. Това е нестандартна роля за мен. Ще съм нагъл собственик на складове, а Рачков — мошеник предприемач с недвижими имоти”, обясня Нейков. Друг странен персонаж е Стефан Мавродиев, който играе пазач на цех и пияница, който главният иска да убие. \r\n \n\t\t\t\t\t\t", "date": "2018.08.14", "title": "Французин топи телесата на Любо Нейков "}
{"url": "http://www.bnews.bg/article/246913-ne_mozhe_da_bade_podnovyavat_lichnite_dokumenti_samo_za_tri_dni_svrah_taksite_za_barzi_uslugi_nezakonni", "text": "\n Преиздаването на паспорт, лична карта и шофьорска книжка да става в рамките на 3 дни, а не, както досега – за цял месец. Това предвиждат предложенията за трансформация на административното обслужване, които са пуснати за обществено обсъждане, съобщава „Телеграф“. \r\n\r\n За новите лични документи и свидетелство за МПС срокът ще е не повече от 7 дни. \r\n\r\n \r\n\r\n Сроковете при повторно издаване на документите пък са неоправдано дълги и с оглед наличните технологични възможности следва да бъдат съкратени.  \r\n\r\n Освен това се предвижда подаването на заявления за български лични документи и шофьорски книжки да става в кое да е районно управление на страната, а не само на адреса по регистрация. За облекчаване на гражданите ще има и възможност лицето да посочва от кое звено иска да си получи издадения документ.   Също така ще отпадне изискването да посочваме имена и ЕГН на съпруг и родители в заявлението за издаване на личен документ, тъй като до тези данни административният орган има служебен достъп. \r\n\r\n При преминаване на технически преглед на автомобила пък няма да се изисква бележка за платен данък, нито ще се издава картонче удостоверяващи за техническа изправност – част I и част II. \r\n  \r\n \n\t\t\t\t\t\t", "date": "2018.08.14", "title": "Не може да бъде: Подновяват личните документи само за три дни! Свръх таксите за бързи услуги - незаконни?"}
{"url": "http://www.bnews.bg/article/246937-pobeda_za_karlovo_bebetata_imat_shans_da_se_rodyat_v_mestnata_bolnitsa", "text": "\n Здравната каса снижи изискванията си за работа с болниците за раждане. Това стана ясно след проведена среща на фонда с председателя на БЛС д-р Иван Маджаров. Най-вероятно това ще позволи договор по тази клинична пътека да получи и болницата в Карлово. \r\n\r\n Промените засягат указанията за прилагане на Националния рамков договор за медицинските дейности за 2018 г. в частта \"Болнична помощ\". В него се казва, че когато лечебното заведение притежава ІІ ниво на компетентност, но не може да осигури трима анестезиолози на пълен работен ден, договор за раждане може да се сключи, ако има поне един такъв, а останалите са на половин работен ден.на касата в Пловдив да сключи договор за работа и с болницата в Карлово. \r\n\r\n Случаят нашумя през последните дни заради отказа на фонда да сключи договор с лечебното заведение заради липсата на достатъчно анестезиолози на пълен работен в него. \r\n \n\t\t\t\t\t\t", "date": "2018.08.14", "title": "Победа за Карлово: Бебетата имат шанс да се родят в местната болница!"}
{"url": "http://www.bnews.bg/article/246916-klientite_na_zk_olimpik_ostavat_bez_grazhdanska_otgovornost", "text": "\n От петък 200 000 българи, застраховани в в ЗК \"Олимпик\" АД, остават без задължителната застраховка Гражданска отговорност за автомобилите си. \r\n\r\n Това става ясно от съобщение на дружеството за прекратяване на застрахователните полици. \r\n\r\n \"В съответствие с разпоредбите на чл. 320, ал. 1 от Закона за застраховането и презастраховането в Република Кипър, на 10.8.2018 г. г-н Павлос Накузи от Mazars Limited е назначен като временен ликвидатор на Застрахователна Компания Олимпик АД. Съгласно чл. 323 от Закона, всички застрахователни полици издадени от Дружеството се прекратяват едновременно с публикуването на назначаването на Временния ликвидатор в Държавен вестник на Република Кипър. Тази публикация ще се извърши в петък 17/8/2018 г.\", обясняват от компанията. \r\n\r\n От \"Олимпик\" уточняват, че \"всички притежатели на такива полици трябва да предприемат спешни действия, за да осигурят своевременно алтернативно застрахователно покритие\". \r\n\r\n Клиенти на компанията от месеци очакват изплащането на застрахователни полици. \r\n\r\n На 10 май т. г. Комисията за финансов надзор съобщи, че с решение на Министерството на финансите, Надзорен орган върху застраховането на Република Кипър, е отнет лицензът на „Застрахователна компания Олимпик“ АД, която извършва дейност у нас при условията на право на установяване чрез клон. \r\n\r\n В съответствие със закона на Република Кипър на дружеството е предоставен специален лиценз, който включва само възможност за продължаване на дейността по вече сключени договори, уреждане на висящи претенции и събиране на дължими към дружеството премии, както и да удовлетворява други задължения. \r\n \n\t\t\t\t\t\t", "date": "2018.08.14", "title": "Клиентите на ЗК \"Олимпик\" остават без \"Гражданска отговорност\"!"}
{"url": "http://www.bnews.bg/article/246938-formula_1_smenya_pokolenieto_alonso_slaga_kray_na_karierata", "text": "\n Една ера във Формула 1 е към своя край. Двукратният шампион Фернандо Алонсо обяви, че се оттегля от най-авторитетните автомобилни серии в края на настоящия сезон. \r\n\r\n Испанецът вдигна титлите като пилот на \"Рено\" през 2005 и 2006 г. в битка с Михаел Шумахер. През кариерата си кара още за \"Макларън\" и \"Ферари\". \r\n\r\n 37-годишният Алонсо е неудовлетворен от актуалния си статус в \"Макларън\", чийто болид изостава чувствително спрямо водещите отбори. \r\n\r\n \"След 17 прекрасни години в този удивителен спорт е време за промяна. Наслаждавах се на всяка минута и не намирам думи да благодаря на хората, които бяха до мен. До края на шампионата остават още няколко старта и ще участвам в тях с огромна отдаденост и страст. Нека видим какво ми е приготвило бъдещето - зад ъгъла са нови вълнуващи предизвикателства\", се посочва в емоционалното изявление на Алонсо. \r\n \n\t\t\t\t\t\t", "date": "2018.08.14", "title": "Формула 1 сменя поколението: Алонсо слага край  на кариерата!"}
{"url": "http://www.bnews.bg/article/246935-zhivot_si_zhiveem_tsenite_sa_skochili_nagore_s_blizo_10", "text": "\n Животът у нас продължава да поскъпва. Според отчета на НСИ годишната инфлация е 3,5%. Спрямо година по-рано най-сериозно са се увеличи разходите за транспорт. \r\n\r\n Данните на статистиката показват ръст в цените от близо 10%. Поскъпнали са също ток, вода и горива. Увеличение има и при хранителните продукти, както и при услугите на хотели и ресторанти.   \r\n\r\n Ръстът на инфлацията продължава – за месец животът е поскъпнал с 0,7 на сто. \r\n \n\t\t\t\t\t\t", "date": "2018.08.14", "title": "Живот си живеем: Цените са скочили нагоре с близо 10%!"}
{"url": "http://www.bnews.bg/article/246864-mitaka_razvarza_gashtite_na_mikonos", "text": "\n Кристиан Кирилов, добил слава като Митко от „София ден и нощ“ отпраши на развлечения на Миконос. Кристиан реши да се похвали със серия разголени снимки. Той написа в социалните мрежи и житейската си философия: „Решението на всички проблеми е морето“. \r\n\r\n Негова почитателка пък му препоръча да посети остров Закинтос, а той побърза да отговори, че вече е бил там, писа „Телеграф“. От качените клипове в Инстаграм се вижда, че той е там със свои приятели, а не с конкретно гадже. \r\n\r\n Освен да се излежава на плажа Митака обикаля Миконос с джип, а вечерите прекарва на шумните партита по плажовете. Островът е известен като място, в което се организират и големи сексуални оргии. \r\n \n\t\t\t\t\t\t", "date": "2018.08.14", "title": "Митака развърза гащите на Миконос"}
{"url": "http://www.bnews.bg/article/246902-nad_280_kg_negodni_hrani_sa_izzeti_pri_proverki_po_chernomorieto", "text": "\n Над 280 килограма негодни храни са иззети при проверки на Българската агенция по безопасност на храните (БАБХ) по Черноморието през месец юли. \r\n\r\n Инспекциите се провеждат на територията на Варна, Бургас и Добрич. Проверяват се обекти за търговия на дребно с храни, подвижни, временни и сезонни обекти, обекти с дейност „кетъринг”, заведения за обществено хранене, включително и такива, намиращи се на територията на хотелски комплекси и туристически обекти, предлагащи услугата „all inclusive“. \r\n\r\n За установените несъответствия са издадени 157 предписания и са връчени 43 акта за установяване на административни нарушения. \r\n\r\n Най-често констатираните несъответствия са по сградния фонд и оборудването, търговия с храни без идентификационна маркировка за произход и годност. \r\n\r\n Нередности са открити и по поддържане на Системите за управление на безопасността на храните, както и неправилно етикетиране. \r\n\r\n За периода са насочени за унищожаване 284 кг храни от животински произход. Поради лошо хигиенно състояние са затворени обекти на територията на Варненска област. \r\n \n\t\t\t\t\t\t", "date": "2018.08.14", "title": "Над 280 кг негодни храни са иззети при проверки по Черноморието"}
{"url": "http://www.bnews.bg/article/246914-rayna_pak_pilee_pari_v_chuzhbina", "text": "\n Не може да се спре – Райна е отново в чужбина, обикаля и пръска пари \r\n\r\n Ако човек обърне внимание на чалгаджийката и преброи дори отгоре-отгоре пътешествията й, ще излезе една тлъста цифра, писа „Телеграф“. \r\n\r\n Италия, Испания, Карибите, Швейцария, Канада, САЩ, Англия, Румъния, Сърби, Куба, Филипините, Турция… и това са само част от дестинациите. Райна сега е в Италия и си живее живота. \r\n\r\n Е, откъде толкова хъс (и пари) за приключения?! \r\n \n\t\t\t\t\t\t", "date": "2018.08.14", "title": "Райна пак пилее пари в чужбина"}
{"url": "http://www.bnews.bg/article/246900-dzhip_blasna_8_godishno_dete_vav_varna", "text": "\n 8-годишно момче е с фрактура на лявата ръка, след като беше блъснато от джип във Варна. \r\n\r\n Инцидентът е станал към 14.00 часа вчера, 13 август, на ул. „В. Пападополу“ в квартал „Бриз”, съобщиха от варненската полиция. Зад волана на висoкопроходимия автомобил „Порше Кайен“ е бил 35-годишен мъж. \r\n \n\t\t\t\t\t\t", "date": "2018.08.14", "title": "Джип блъсна 8-годишно дете във Варна"}
{"url": "http://www.bnews.bg/article/246905-indirektno_siderov_obvini_karakachanov_i_simeonov_v_koruptsiya_i_sluginazh_na_oligarsite_bratya_dinevi", "text": "\n Лидерът на \"Атака\" Волен Сидеров обвини индиректно коалиционния си партньор Валери Симеонов в: \r\n\r\n \r\n\r\n , \r\n\r\n \r\n\r\n \r\n\r\n \r\n\r\n След като в понеделник тоалетният министър и директорът на Регионалната здравна инспекция (РЗИ) в Бугас Георги Паздеров се похвалиха, че са успели да затворят временно \"Какао бийч\" в курорта Слънчев бряг и \"Хедон\" в къмпинг \"Каваци\" заради силен шум и системно неизпълнение на предписанията да се намали музиката, днес Сидеров реши да спретне шоу - първо пред сградата на РЗИ, а после и вътре - разпъвайки на кръст директорка на дирекция в инспекцията. За целта лидерът на \"Атака\", който е и председател на парламентарната група на \"Обединени патриоти\", бе свикал брифинг, а цялата акция се предаваше на живо чрез страницата му във фейсбук. \r\n\r\n Както е известно Симеонов от две години се занимава с опити за затваряне на заведения заради високи децибели. Обикаля по морето и прави проверки в компанията на полицаи и здравни инспектори. А след като преди месец депутат на Сидеров бе обвинен от Симеонов в прокарване на лобистки текстове по закона за приватизацията, лидерът на \"Атака\" тръгна по стъпките на колегата си от НФСБ като контрапункт на акция \"Тишина\".  \r\n\r\n Днес пред сградата на РЗИ в Бургас Сидеров обясни как в качеството си на народен представител, който се вслушвал във всеки един сигнал, е получил десетки оплаквания от сдружения и асоциации на ресторантьори, хотелиери и пр., бил и на делови срещи с тях. До един повторили едно и също оплакване - \"че в момента правителството, използвайки институции като тази, пред която сме тук - РЗИ и МВР биват използвани като шпицкоманди по отношение на определени заведения за сметки на други\". \r\n\r\n \"Всеки ден пристигат пред едни и същи заведения полиция с маски и пр., правят проверки на лични карти на клиентите, с какви автомобили са...\", заразказва Сидеров. \r\n\r\n По думите му тези проверки облагодетелствали една част от бизнеса за сметка на друга. \r\n\r\n \"Други олигарси не са закачани с пръст. Има едни братя, които скоро ги предложиха за орден \"Стара планина\" ли, за \"Нобел\" ли... Всеки, който дойде на власт, получава апартамент в Св. Влас. Там не стъпват спецчасти с маски да плашат хората. Там, научавам, че в момента почиват представители на правителството - при много привилегировани условия. Там дъни музика цяла нощ. Никой не отива да лепи такива бележки \"Обектът е спрен от експлоатация до отстраняване на нарушенията по здравните изисквания\", посочи още Сидеров, визирайки: \r\n\r\n - двамата братя са условно казано собствениците на курорта Св. Влас - Динко и Йордан Диневи. Вторият бе предложен наскоро от правителството за удостояване с орден \"Стара планина\" първа степен като офицер от резерва, подпомагащ изграждането на монументи, паметни плочи и барелефи, посветени на българската бойна слава и на воинската чест; \r\n\r\n - навярно \"представителят на правителството\", който почива в комплекса им, е Симеонов. \r\n\r\n \"Аз си ходя по общия ред в Созопол, където ходя още от малък\", изтъкна по този повод лидерът на \"Атака\". \r\n\r\n По думите на Сидеров около акция \"Тишина\" витаят \"въпроси за корупция, за лобизъм, за двойни стандарти\".  \r\n\r\n \"Сега ще накарам РЗИ да извърши проверки на Св. Влас! Защо там няма проверки, заведенията работят и дънят до зори и никой не се намесва. Това е само туризмът - какво ли става с други части, които са свързани с концесиите. Има щети за милиарди - ние се занимаваме тук с кръчми, дискотеки, лифтове. Спомняте си голямата битка да се приеме решение за Банско - излезе от съда, че това е незаконно, че понякога решенията на правителството се вземат грешно - ми хайде, като се вземат грешно, да си направи правителството един анализ и да се спази коалиционната уговорка всичко да се консултира с коалиционните партньори. Ние в парламента не сме трансмисия, придатък на правителството. Искаме всяка поправчица да се съгласува с нас. 40 поправки и поправчици са внесли депутатите на НФСБ през главите ни\", посочи председателят на ПГ на ОП. \r\n\r\n След което се обърна към членовете на Министерския съвет с искане да подложат Валери Симеонов на другарски съд, като вкарат утре на редовното си заседание извънредна точка за обсъждане на поведението му (такава процедура няма - б.р.). А защо не и да се саморазпуснат. \r\n\r\n \"Не сме изпратили това правителство във властта да разчиства бизнес. Това не е пазарна икономика, това не е демокрация. Обръщаме се към правителството: казвам им много внимателно да помислят върху това да вкарат извънредна точка в МС да разгледат поведението на определени членове на правителството. Искам да знам Бойко Борисов оторизирал ли е определени членове на правителството да идват тук и да безчинстват. Командировал ли ги е да тероризират туристическия бизнес\", попита Сидеров. \r\n\r\n \"Има ли нужда от такова правителство, трябва ли да продължи да управлява, ако то не създава благини, а затваря. Занимава се на кого да затворим заведението, за да може другият олигарх да стане по-богат. Да се замисли правителството има ли нужда от него или да търсим друго правителство.\" \r\n\r\n След което Сидеров намекна, че вицепремиерът \"страхува\" институциите и едва ли не ги принуждава да извършват вменените им по закон задължения. В случая и в сега действащия закон за защита от шума в околната среда високите децибели на открито, в т.ч. в курортите, са забранени след 23 ч.  \r\n\r\n \"Да не би тук някой член на правителството да идва и да ги плаши с уволнения, ако не извършват проверки?! Да не би Бургас от най-добрия град за живеене да е станал най-корумпираният... Кой дава право на РЗИ да действа като шпицкоманда, а на МВР като военна хунта да убива туристическия бизнес. Ето сега гърми темата за Митьо Очите и Бенчо Бенчев - тези полицаи с маските, които спират децата да танцуват, що не ходят на границата да спират Очите. Къде са неговите бизнес партньори - има една партийка, дето даже беше прилепена към \"патриотите\"... Да се търсят отговори на тези въпроси, иначе живеем в един нихилизъм, безвремие...\", продължи Сидеров. \r\n\r\n След което посочи в заключение, че \"стабилността на правителството клатят определени негови членове\". \r\n\r\n Сцената се премести вътре в сградата на РЗИ, където Сидеров се натъкна на директорката на дирекцията, отговаряща именно за замерването на шума. Жената се опита да му обясни, че и по сега действащия закон високите децибели са забранени, но Сидеров настояваше, че законът не трябва да се спазва, понеже сега бил предложен нов (от Симеонов, и то и в неговия проект шумът е забранен след 23 ч., б.р.) и бил дискусионен. Жената отново се опита да обясни, че жалбоподателите не се интересуват от това, че се правят някакви изменения в закона, те искат да се реагира на сигнала им веднага. След което лидерът на \"Атака\" поиска да види кои са тези жалбоподатели и от какво се жалят. Последва отговор, че това е лична информация. Сидеров пак атакува - нареждал ли й е някой да затваря заведения. Получи отговор \"не\". След като не проби през РЗИ, лидерът на \"Атака\" \"разпусна седянката\". \r\n \n\t\t\t\t\t\t", "date": "2018.08.14", "title": "Индиректно Сидеров обвини Каракачанов и Симеонов в корупция и слугинаж на олигарсите братя Диневи!"}
{"url": "http://www.bnews.bg/article/246906-tir_se_obarna_i_izsipa_tovara_si_na_patya", "text": "\n Тир се преобърна между врачанските села Борован и Девене. Камионът е превозвал течен тор, който при инцидента се е разпилял по пътя. Toва съобщиха за NOVА от врачанската полиция.   \r\n\r\n От фирмата собственик сами са събрали товара и след това превозното средство е продължило по пътя си.  \r\n \n\t\t\t\t\t\t", "date": "2018.08.14", "title": "Тир се обърна и изсипа товара си на пътя"}
{"url": "http://www.bnews.bg/article/246876-gala_vee_badzhatsi_na_tuzarska_pochivka", "text": "\n Гала се отдаде на летен мързел и след края на телевизионния сезон на „На кафе”, си взе заслужена ваканция. Водещата замина с любимия си Стефан за Италия, където се наслаждава на идиличен любовен ромас с него. \r\n\r\n Този път блондинката и любимият й са в Тоскана, където са се настанили в един от най-тузарските комплекси в региона. Двойката, която всяка сутрин се появява в ефир, по цял ден събира тен и не мисли за проблемите пред камерите, пише „България днес”. \r\n„Тосканско слънце, чудесна компания и кратка възможност да спреш часовника — съставките на една добра ваканция”, хвали се мъжът на Гала—Стефан. \r\n \n\t\t\t\t\t\t", "date": "2018.08.14", "title": "Гала вее баджаци на тузарска почивка "}
{"url": "http://www.bnews.bg/article/246907-zlatnite_denonoshten_shum_i_zapoi_spored_shpigel", "text": "\n Слънце, плаж, запой: На \"Златни пясъци\" ги има в изобилие. Там бирата и коктейлите се леят, а музиката гърми денонощно: истински рай за онези купонджии, които вече не са желани на остров Майорка, отбелязва сп. \"Шпигел\". \r\n\r\n На „Златните\" германските купонджии са добре дошли, след като Майорка ги изгони. За това пише списание „Шпигел\" в края на обширната си титулна тема за сенчестите страни на туризма. Журналистите провели собствени разследвания в Прованс, в Цел ам Зее, в Порто, в Рим и в Амстердам. Ан-Катрин Незик посетила „Златните пясъци\", чиято цел, според нея, е да се превърне в Елдорадо за германските парти-летовници. За разлика от „Златните\", другаде по света на туристите вече гледат не като на благословия, а като на проклятие, което застрашава местната културна идентичност, пише „Шпигел\". Вместо \"Мале\", както германските парти-туристи наричат Майорка, сега на мода излиза \"Буле\", тоест - България. Ето и част от статията: \r\n\r\n „Напук на всичко, тях все още ги има: кътчетата и регионите, където туристите все още са добре дошли във времена, когато другаде не ги искат. И където никой не се възмущава от безкрайния купон и от пиянските им оргии. \r\n\r\n Даниел Стефанов се е изправил на един подиум, заклещен между улицата и плажа, и наблюдава тълпата, която се къпе в пяна. Неговите помощници са инсталирали две снежни оръдия край дансинга на „Мегапарк Долфин\": едно гигантско, шантаво парти-средище на открито, което Стефанов основал заедно със свои бизнес-партньори на „Златни пясъци\" в България. Пяната се точи като сурово козуначено тесто от едното оръдие върху главите на купонясващите туристи, другото пък плюе фини сапунени облачета. \r\n\r\n \"Златните\" – твърда цел за германски купонджии \r\n\r\n Даниел Стефанов постепенно се приближава до целта си: да превърне „Златните пясъци\" в твърда цел за германските летовници- купонджии, в алтернатива на „Ел Аренал\" и „Плая де Палма\" (на Майорка – бел. ред.). \r\n\r\n Преди 15 години Стефанов и неговият партньор Сава Даритков отвориха дискотеката на открито „Мегапарт Долфин\" в „Златни пясъци\" – няколко басейна, обградени от дансинг. Преди осем години към това се добави и „Партищадл\", където изпълняват германски шлагери, а половин литър бира струва две евро. \r\n\r\n Стефанов и Даритков са инвестирали много в своята визия. Започнали да внасят бяла бира от Германия, наели и певци, които иначе гастролират на Майорка. Тръгнали и „разпенените\" купони. Срещу 20 евро всеки вторник и всяка събота се предлагат коктейли по избор в продължение на цял час и пяна в изобилие от оръдията. \r\n\r\n За двамата настоящият сезон върви по-добре от когато и да било. Най-напред в началото на лятото от Германия дойдоха абитуриентите, после футболните отбори и клубовете по боулинг. Жени, но най-вече мъже на около 20-25 години, които – според собствените им признания – разбират отпускарското щастие в рамките на три думи: слънце, плаж и запой. И до края на септември ще е все така, надява се Даритков. Той държи да добави и още нещо важно: „Ние се радваме на гостите.\" \r\n\r\n \"Златните пясъци\" са не само по-евтиният, но и по-добрият \"Балерман\" \r\n\r\n Това изречение придобива нов смисъл, откакто истинският „Балерман\" (култово място на Майорка – бел. ред.) взе да се отчуждава от купонясващите маси. Майорка вече не желае да бъде парти-остров и забрани както пиянските оргии, така и секса на плажа. Затова новото послание гласи: „Златните пясъци\" са не само по-евтиният, но и по-добрият „Балерман\". \r\n\r\n Никлас, Марвин и Марсел седят на бара в „Мегапарк Долфин\" с чаши в ръка: водка с аромат на праскови. На светлозелените им тениски е изписано мотото на миналогодишната им ваканция: „Мале. Кофи за всички. Всички за Мале.\" Били на Майорка с компания от десетина души. Но новите предписания там ги насочили тази година към България, разказва 24-годишният автомонтьор Никлас. В „Ел Аренал\" видели как полицията пристига с цели три патрулки, когато летовници нарушили забраната и със сламки пиели Сангрия от кофа на плажа. Това, според тях, вече било прекалено. \r\n\r\n „На „Златните пясъци\" е съвсем друго. Тук изобщо няма местни жители, които биха се оплакали от данданията\", се казва в заключение в репортажа на сп. „Шпигел\". \r\n \n\t\t\t\t\t\t", "date": "2018.08.14", "title": "Златните: Денонощен шум и запои според \"Шпигел\"!"}
{"url": "http://www.bnews.bg/article/246925-modrich_may_patuva_kam_inter", "text": "\n Агентът на Лука Модрич Марко Налетилич, разкри, че Модрич би могъл да се присъедини към Интер. \"Нерадзурите\" искат много да привлекат полузащитника на Реал Мадрид, но президентът на Реал Флорентино Перес има други намерения. Трансферният прозорец в Италия приключва на 17 август, а ръководството на Интер се надява, че Модрич ще стане част от италианския гранд. \r\n\r\n “По някаква причина Модрич иска да играе в Серия “А” за Интер. Нека видим какво ще се случи. Вярвам, че рано или късно Модрич ще играе в Италия. Както повечето хървати на неговата възраст и Лука израсна, гледайки италиански футбол”, заяви Налетилич. \r\n\r\n Прочутият италиански спортен журналист Джанлука ди Марцио разкри, че е научил от агента на Лука, че Модрич възнамерява да облече екипа на \"нерадзурите\" до края на трансферния прозорец, съобщи Канал 3.  \r\n \n\t\t\t\t\t\t", "date": "2018.08.14", "title": "Модрич май пътува към Интер"}
{"url": "http://www.bnews.bg/article/246899-tramp_podpisa_zakonoproekta_za_byudzheta_na_pentagona_rekordni_razhodi_za_otbrana", "text": "\n Президентът на САЩ Доналд Тръмп подписа вчера законопроекта за бюджета на Пентагона за 2019 финансова година, предвиждащ рекордните 716 милиарда долара разходи за отбрана, съобщиха световните агенции. \r\n  \r\nЦеремонията се състоя във военната база Форт Дръм, на 400 км северозападно от Ню Йорк, в която е разположена Десета планинска дивизия на САЩ. \r\n  \r\nЗаконът деблокира 69 милиарда долара за настоящи операции в чужбина (Афганистан, Сирия, Ирак, Сомалия и др.) и предвижда увеличаване на броя на военнослужещите с 16 хиляди, както и увеличаване на заплатите им с 2,6 процента. Близо 40 милиарда долара ще бъдат похарчени за обновяването на военновъздушните сили, други 65 милиарда ще бъдат заделени за разработването на нови ядрени бойни глави с малка мощност, които ще бъдат монтирани на ракети, изстрелвани от подводници. \r\n  \r\nБюджетът предвижда също 500 милиона долара за съвместното производство на системите за ракетна отбрана на Израел, 850 милиона долара за обучение и въоръжение на иракската армия и 250 милиона долара помощ в областта на сигурността за Украйна, отбелязва ДПА. \r\n  \r\nТози бюджет \"ще даде на американските военни огневата мощ, от която се нуждаят, за да спечелят бързо и решително всякакъв конфликт\", заяви Тръмп пред хиляди военни в камуфлажни униформи. \"Ние смятаме, че нашите войници заслужават средствата, въоръжението и ресурсите, които са спечелили с кръв, пот и сълзи\", добави президентът, цитиран от Франс прес. \r\n\r\n \"Космосът, подобно небето, земята и морето, се превърна в област на бойни действия\", изтъкна Тръмп. Той припомни, че по негово разпореждане е започнало създаването на шести вид национални въоръжени сили - Космически сили, с цел да не се допусне разполагане на оръжие в космоса от други държави. \"Нашите чуждестранни конкуренти и противници вече започнаха милитаризацията на космоса, разработвайки нови технологии, за да парализират най-важните технологии и да \"ослепяват\" сателитите, но ние скоро ще ги догоним\", увери американският президент, цитиран от ТАСС. \r\n\r\n  \"Ние сме най-мощните. Ние сме най-добре финансираните. Ние сме най-многочислените. Ние сме най-силните. Ние сме най-хитрите\", изтъкна Тръмп, цитиран от АФП. \r\n\r\n Законопроектът е наречен на името на Джон Маккейн, един от най-яростните критици на президента Тръмп. Военен герой и дългогодишен сенатор републиканец, председателят на комисията за въоръжените сили към горната камара на Конгреса страда от рак на мозъка. На церемонията по подписването на законопроекта Тръмп изобщо не спомена Маккейн, отбелязват Ройтерс и Асошиейтед прес. \r\n  \r\n  \r\n \n\t\t\t\t\t\t", "date": "2018.08.14", "title": "Тръмп подписа законопроекта за бюджета на Пентагона! Рекордни разходи за отбрана!"}
{"url": "http://www.bnews.bg/article/246848-ventsi_vents_nyamam_seriozna_vrazka_s_maykata_na_deteto_si_ne_sme_zaedno", "text": "\n \"Имах предложение от едно момиче да направим бебе, обмислих месец идеята на прекрасната дама и приех.\". \r\n\r\n Това обясни певецът Венци Венц, който ще става баща, пред \"24 часа\". Бебето се очаква през декември, точно по Коледа. \"Ще бъде коледен подарък\", уточни той и допълни, че все пак инициативата за създаването на бебето била двустранна. \"Направено е с много любов и приятелски чувства. Бях се заклел, че преди да навърша 30 години, ще си направя първото дете. Разбира се, беше планирано\", обясни Венци Венц. \r\n\r\n Той навърши 30 на 2 юни. Певецът все още не знае какъв е полът на бъдещото му бебе. Но вече мисли за имена. \r\n\r\n \"С майката принципно не сме заедно, просто решихме да създадем една хубава житейска ситуация с най-близкия ми приятел - момиче. Направихме едно прекрасно нещо, което се нарича живот\", разказа певецът и текстописец. \r\n \n\t\t\t\t\t\t", "date": "2018.08.14", "title": "Венци Венц: Нямам сериозна връзка с майката на детето си, не сме заедно"}
{"url": "http://www.bnews.bg/article/246903-puskat_250_poludivi_pateta_na_razlichni_mesta_v_sofiya", "text": "\n Пуснаха 100 полудиви патици в езерото в квартал “Дружба“ в столицата. \r\n\r\n Инициативата е на ловно-рибарско дружество „София-запад“ и Столична община. \r\n\r\n До края на деня ще бъдат пуснати още зеленоглави патици в различни райони на територията на Столичната община. \r\n \n\t\t\t\t\t\t", "date": "2018.08.14", "title": "Пускат 250 полудиви патета на различни места в София"}
{"url": "http://www.bnews.bg/article/246901-36_dushi_sa_v_pirogov_sled_intsidenti_s_gazovi_butilki_ot_nachaloto_na_avgust", "text": "\n 35 души, тежко пострадали при инциденти с газови бутилки, са били приети в Клиниката по изгаряне на \"Пирогов\" от началото на август, съобщава БГНЕС. \r\n  \r\nТази сутрин е приет още един мъж, пострадал в чужбина и дошъл за лечение тук. \r\n  \r\nНачалникът на клиниката доц. Мая Аргирова уточнява, че пострадалите са млади хора до 50 години. Всички пациенти са с обширни и дълбоки изгаряния, които обхващат цялото тяло. 16 от пациентите са с над 20% изгаряния, а останалите имат между 5 и 15% изгаряния. \r\n  \r\nСред тях има и семейство - мъж, жена и дете, които са пострадали при възпламеняване на газовата инсталация на колата им. \r\n  \r\nЛечението на всички пациенти налага поредица от пластично-възстановителни операции. \r\n \n\t\t\t\t\t\t", "date": "2018.08.14", "title": "36 души са в „Пирогов“ след инциденти с газови бутилки от началото на август"}
{"url": "http://www.bnews.bg/article/246917-most_se_sruti_v_genua_ima_11_zaginali", "text": "\n Мостът Понте Моранди на италианската магистрала А10, който свързва Генуа със Савона, се срути тази сутрин. Част от виадукта, окачен на стотина метра над земята  е паднал, повличайки вероятно десетки автомобили, съобщи \"Ла Република\". Към мястото са отправени всички налични в района линейки. \r\n\r\n Поне 11 души са загинали, твърдят местните медии. \r\n\r\n Срутената секция на моста е дълга няколко десетки метра, тя минава над населена зона. Магистралата е затворена и в двете посоки. Спасители са довели и кучета на мястото, за да издирват хора, затрупани под развалините. На място има и пожарни екипи. Според \"Ройтерс\", има десетки загинали и неизвестен брой пострадали. \r\n\r\n Журналист от местният канал \"Теледженова\" каза за телевизия \"Скай Ти Джи 24\", че е видял поне осем-девет смачкани автомобила под отломките. \"Картината е апокалиптична\", добави журналистът. \r\n\r\n Според Асошиейтед прес, която се позовава на италианска информационна агенция, автомобилите са поне 10. \r\n\r\n Мостът е строен през 60-те години на миналия век. Реконструиран е през 2016 година. \r\n\r\n   \r\n \n\t\t\t\t\t\t", "date": "2018.08.14", "title": "Мост се срути в Генуа, има 11 загинали!"}
{"url": "http://www.bnews.bg/article/246895-krasimir_valchev_nimh_iska_razvod_ban_ne_dava", "text": "\n „Ситуацията с метеорологичния институт е, че НИМХ иска развод, БАН – не дава. Метеорологичната служба има 130-годишна история и през половината време е бил извън БАН”. Това обяви в предаването „Тази сутрин” на bTV министърът на образованието Красимир Вълчев. \r\n\r\n Той заедно с премиера Бойко Борисов се срещнаха вчера с представители на НИМХ и на БАН след заплаха от страна на синоптиците да спрат работа заради липса на адекватно финансиране. Те искат да се отделят от Академията на науките и да преминат към Министерството на образованието. Борисов даде срок на двете страни до 22 август да се разберат без намесата на правителството. \r\n\r\n По думите на министъра на образованието БАН не са изпълнила конкретните си ангажименти към Института по мотеорология. Той напомни, че НИМХ има и международни ангажименти, както и към седем министерства у нас. \r\n\r\n Относно учителските заплати Вълчев отчете, че ГЕРБ изпълнява ангажимента си за двойно увеличение на възнагражденията им до края на мандата. От януари следващата година възнагражденията в образованието ще бъдат увеличени с още 20% и минималната заплата за младши учител ще стане 920 лв. В края на мандата средната брутна заплата на учителите трябва да е 1700 лв. \r\n\r\n По темата да бъдат ли забранени телефоните в училище министърът каза, че е против телефонни разговори в час, но е „за” мобилни устройства в училищата с учебна цел. \r\n \n\t\t\t\t\t\t", "date": "2018.08.14", "title": "Красимир Вълчев: НИМХ иска развод, БАН не дава"}
{"url": "http://www.bnews.bg/article/246896-dve_firmi_mogat_da_iztochat_gorivoto_ot_potanaliya_mopang", "text": "\n Две фирми могат да източат останалото гориво в потъналия през 1921 година до Созопол американски кораб „Мопанг“. На вчерашното заседание на щаба е постигнато съгласие да се потърси помощта на единствените две фирми, които предоставят услуга по източване на гориво, което се намира на дълбочина. \r\n  \r\n„В случая дълбочината е на 25-30 метра. Търси се съдействието на кораб, базиран във Варна, който изпомпва и събира повърхностен разлив. Още днес ще се договаря с тези две фирми. Корабът от Варна ще бъде на път всеки момент, въпреки че служителите от „Морска администрация“ увериха, че към настоящия момент няма спешна нужда да се вика този кораб от Варна, тъй като разливът е съвсем малък“, съобщи за БНР областният управител на Бургас Вълчо Чолаков. \r\nИзграждането на ограждащото съоръжение към потъналия през 1921 година кораб, който изпуска мазут, е започнало още в петък, след като е получен сигнал от двама водолази за случващото се изтичане. Няма разлив, нито екологична заплаха. Самата авария е на около 4-5 км от плажа. \r\n  \r\n„Оптималното количество, което могат да поберат тези резервоари е около 600 тона, но към момента не можем да кажем колко има. Обсъдихме дори в детайли технология да можем да проверим външно поне доколко са пълни тези резервоари”, коментира транспортният министър Ивайло Московски, който пристигна на проверка в Созопол. \r\n„Непрекъснато плават кораби, които изхвърлят масла и горива, понеже така е по-евтино, доколкото знам от големи капитани. Много хора, поради това, че няма да има наказание, изхвърлят всичко в морето“, коментира геологът и водолаз Владимир Живков, автор на книгата \"Карта на потъналите кораби по българското крайбрежие на Черно море\". \r\n \n\t\t\t\t\t\t", "date": "2018.08.14", "title": "Две фирми могат да източат горивото от потъналия „Мопанг“\r\n"}
{"url": "http://www.bnews.bg/article/246897-sled_spor_za_imot_brat_podpali_kashta", "text": "\n Имот в Омуртаг пламна след спор за собствеността между роднини. От полицията съобщават, че около 14:30 часа бил запален първи етаж на къща, която е собственост в идеални части на 50-годишна жена и на 53-годишния й брат. \r\nПожарът е погасен от служители на пожарната в Омуртаг с един противопожарен автомобил, като за гасенето му са използвани 3000 л. вода. След незабавните оперативно-издирвателни действия е установен извършителят на деянието - 53-годишният съсобственик на имота, който признал какво е направил.  \r\nВ резултат на инцидента са унищожени мебели, телевизор и са опушени 100 кв. м. стени. Щетите са в процес на изясняване. Мъжът е задържан за срок до 24 часа. \r\n \n\t\t\t\t\t\t", "date": "2018.08.14", "title": "След спор за имот брат подпали къща"}
{"url": "http://www.bnews.bg/article/246898-barekov_s_unishtozhitelen_komentar_uvolnenata_za_koruptsiya_chenalova_deklarira_apartament_v_stolitsata_za_242_bona_a_karakachanov_se_shiri_v_dvoyno_po_golyam", "text": "\n Николай Бареков публикува в личния си фейсбук профил снимка от статия във вестник, според която Ченалова се е сдобила с жилище за 242 000 лева. Ето какво написа той във връзка със скандалното разкритие: \r\n\r\n \r\n\r\n \r\n \n\t\t\t\t\t\t", "date": "2018.08.14", "title": "Бареков с унищожителен коментар: Уволнената за корупция Ченалова декларира апартамент в столицата за 242 бона, а Каракачанов се шири в ДВОЙНО по-голям!"}
{"url": "http://www.bnews.bg/article/246870-vlado_karamazov_e_nay_skapoplateniyat_aktyor_u_nas", "text": "\n Владо Карамазов прибира от Любо Нейков и Евтим Милошев 125 бона хонорар и така се превръща в най-скъпоплатеният актьор у нас! \r\n\r\n Парите му ги дават за участието в два сериала – „Дяволското гърло“, където ще има централна роля, и новия сезон на „Откраднат живот“, където ще има поддържаща, но пък много важна извява, защото новият герой ще завихри новите интриги и драми в сюжета, писа „Телеграф“. \r\n\r\n Карамазов се превърна в истинска машина за пари, твърдят в актьорските среди. Той изпреварва Вергов и Бахаров, с които е в много близки отношения и доскоро имаше обща фирма. Според запознати Захари също е бил навиван да участва в докторския сериал, но засега той отказва. \r\n\r\n Повод за това са ангажименти у нас и най-вече в чужбина, където се прицелва в роли в световни сериали. Оставил си е все пак отворена вратичка и за „Откраднат живот“ за следващия сезон. \r\n \n\t\t\t\t\t\t", "date": "2018.08.14", "title": "Владо Карамазов е най-скъпоплатеният актьор у нас"}
{"url": "http://www.bnews.bg/article/246894-kola_se_vryaza_v_peshehodtsi_pred_parlamenta_v_london", "text": "\n Кола се вряза в огражденията около британския парламент, предаде БТА. \r\n\r\n Няколко пешеходци са ранени при инцидента. \r\n\r\n Шофьорът е арестуван. \r\n\r\n \r\n \n\t\t\t\t\t\t", "date": "2018.08.14", "title": "Кола се вряза в пешеходци пред парламента в Лондон!"}
{"url": "http://www.bnews.bg/article/246892-novo_lechenie_na_rak_na_cherniya_drob", "text": "\n Изследователски екип, ръководен от учени от Института по рак на Сингапур (ИРС) в Националния университет в Сингапур (НУС), разработи ново пептидно лекарство наречено FFW, което потенциално би могло да спре развитието на хепатоцелуларен карцином или първичен рак на черния дроб. \r\n\r\n Това забележително откритие отваря врата за по-ефективно лечение на рак на черния дроб с по-малко странични ефекти. \r\n\r\n Международният екип включва изследователи от Бригамската и женската болница в Харвардското медицинско училище, катедрата по биологични науки към НУС, както и Агенцията за наука, технологии и изследвания. \r\n\r\n HCC е бързо растящ рак на черния дроб и пациентите обикновено преживяват 11 месеца след диагностицирането. HCC представлява над 90% от всички ракови заболявания на черния дроб и представлява сериозен проблем за общественото здраве в Азиатско-тихоокеанския регион. \r\n\r\n Главното лечение от първа линия за НСС е лекарството Сорафениб, което има неблагоприятни странични ефекти и удължава преживяването само за три месеца. Липсата на ефективни алтернативи за лечение, съчетани с късно откритие, доведе до HCC да се превърне в втората водеща причина за смъртни случаи при рак в световен мащаб. \r\n\r\n SALL4 - протеин, свързан с туморния растеж - е бил широко изследван като прогнозен маркер и цел на лекарството за HCC и други видове рак като рак на белия дроб и левкемия. Той обикновено присъства в растящия зародиш, но е неактивен в тъканите на възрастни. \r\n\r\n При някои видове рак, като HCC, SALL4 се реактивира, което води до нарастване на туморите. Въпреки това, SALL4 преди това е класифициран като \"неприложима цел\". \r\n\r\n Лекарствените молекули, които действат върху протеинови взаимодействия като SALL4-NuRD, често изискват прицелните протеини да имат малък \"джоб\" в своята 3D структура, където лекарствената молекула може да пребивава и да влезе в сила. \r\n\r\n \"В предишните изследвания открихме, че протеинът SALL4 работи с друг протеин, NuRD, за да създаде партньорство, което е от решаващо значение за развитието на ракови заболявания като HCC. Вместо да търсим\" джобове \"на SALL4, биомодула, за да блокира взаимодействието между SALL4 и NuRD.В нашите лабораторни експерименти блокирането на това взаимодействие доведе до смърт на туморни клетки и намалено движение на туморни клетки \", обясни професор Даниел Тенен. \r\n\r\n Той добави: \"Това вълнуващо откритие има важни последици за лечението на HCC. Нашата работа може да бъде полезна и за широк спектър от твърди ракови заболявания и левкемични злокачествени заболявания с повишени SALL4.\" \r\n\r\n Изследователският екип също така откри, че FFW, когато се използва в комбинация със Sorafenib, може да намали растежа на резистентни към Sorafenib НСС. \r\nДокато повечето целеви терапии са лекарства с малка молекула, добре проектирано пептидно лекарство - като FFW - има тенденция да притежава по-висока селективност спрямо големи свързващи повърхности с по-безопасен профил на токсичност в сравнение с малките молекули. \r\n\r\n Д-р Лиу Бии Ху, научен сътрудник, заяви: \"Въз основа на информацията, получена от структурната и глобалната генна експресия, продължаваме работата си върху този пептид и други пептиди със сходни структури, с цел евентуално да да ги превърнат в клинични медикаменти в полза на пациентите.\" \r\n\r\n Насочването на взаимодействието SALL4-NuRD като специфична за раковите клетки цел представлява вълнуващ път за разработване на терапевтични възможности. \r\n\r\n \"Идеалната цел за рак трябва да бъде специфична за раковите заболявания и нетоксична за нормалните тъкани. Затова ние си сътрудничим за намирането на липсваща връзка, която може да лекува рака и да възстанови нормалната функция на клетката\", обяснява доц. Ли Чай от Бригъм и Женската Болница в Харвардското медицинско училище. \r\n\r\n Изследователският екип използва творчески и новаторски интегриран подход, комбиниран с техники за структурни анализи, за да действа върху белтъчните взаимодействия като SALL4-NuRD. \r\n\r\n Съвместното усилие доведе до проектирането на пептида FFW, който е малка верига от аминокиселини, които могат да взаимодействат със SALL4-NuRD взаимодействия. FFW може ефективно да блокира огромната повърхност на протеин-протеин взаимодействие и не изисква \"джоб\", за да влезе в сила. \r\n\r\n \"В нашата последна работа изследователският екип също демонстрира ефективна стратегия за точно насочване на онкогени, считани по-рано за недопустими. Надяваме се да проучим как насочването на тези протеинови взаимодействия може да се развие в други видове рак\", каза проф. Тенен. \r\n \n\t\t\t\t\t\t", "date": "2018.08.14", "title": "Ново лечение на рак на черния дроб!"}
{"url": "http://www.bnews.bg/article/246893-zabranyavat_narodnite_nachini_za_lechenie_chrez_bilki_i_drugi_metodi_ako_ne_se_prilagat_ot_lekar", "text": "\n Поправка в Закона за здравето, предложена от министерството на здравеопазването предвижда да се забрани на лица без медицинско образование да практикуват неконвенционални методи на лечение.  \r\n\r\n Промяната включва отпадане на наредбата, според която се дава възможност на лица, които притежават диплома за завършено средно образование и свидетелство за успешно проведено обучение не по-малко от 4 семестъра във висше медицинско училище да практикуват неконвенционални методи за благоприятно въздействие върху индивидуалното здраве, с изключение на хомеопатия. \r\n\r\n До настоящия момент такава наредба не е издавана и не е осъществявано обучение на лица, които да извършват неконвенционални методи за благоприятно въздействие върху индивидуалното здраве. \r\n\r\n След извършен анализ на данните и резултатите от провеждания от министъра на здравеопазването контрол върху тези дейности се обосновава изводът, че право да практикуват неконвенционални методи за благоприятно въздействие върху индивидуалното здраве следва да имат само специалисти с придобито образование по медицинска професия, което осигурява гарантиран обем теоретични знания и практически умения. \r\n\r\n С оглед на това се предлага да отпадне възможността лица със завършено средно образование да практикуват неконвенционални методи. С предложението се цели да се предотврати и намали рискът за здравето на гражданите при използването на неконвенционални методи за благоприятно въздействие върху индивидуалното здраве. \r\n \n\t\t\t\t\t\t", "date": "2018.08.14", "title": "Забраняват народните начини за лечение чрез билки и други методи, ако не се прилагат от лекар!"}
{"url": "http://www.bnews.bg/article/246874-kristian_kostov_se_fuka_s_partsalki_za_2_bona", "text": "\n Кристиан Костов се похвали с ежедневни дрехи за близо 2 000 лева. Изпълнителят, който миналата година донесе второ място на България на „Евровизия“, сподели снимка, под която написа всяка дреха по него каква марка е и колко пари е хвърлил за нея, писа „Телеграф“. \r\n\r\n „Панталоните са $30, тениската $13, обувките ми са $800, часовникът е $200“, гласи публикацията му. Сметките излизат, че аутфитът му струва 1788,96 лв. Той споделя още, че преди да седне и да позира за снимка, си е купил пръстен за близо $300 (514,86 лв.). \r\n\r\n Фотото на изпълнителя на „Не си за мен“ е направено пред Лувъра във Франция. \r\n \n\t\t\t\t\t\t", "date": "2018.08.14", "title": "Кристиан Костов се фука с парцалки за 2 бона "}
{"url": "http://www.bnews.bg/article/246891-zastrasheni_li_sa_patsientite_pili_kitayski_valsartan", "text": "\n Преди няколко месеца, Европейската агенция по лекарствата блокира всички лекарствени продукти съдържащи активното вещество валсартан, произведено в китайските заводи hejiang Huahai Pharmaceuticals. \r\nОтговор на въпроса дали са застрашени пациентите, пили китайски валсартан, получаваме от предварителна оценка на Европейската агенция по лекарствата (EMA), която изчислява, че е възможно да има един допълнителен случай на рак на всеки 5 000 пациенти, приемащи засегнатите лекарства при най-високата доза валсартан (320 mg), всеки ден в продължение на 7 години. \r\n\r\n Изчислението се основава на средните нива на този примес, открити в активното вещество валсартан, произведено от Zhejiang Huahai Pharmaceuticals -  (60 части на милион (ppm). \r\n\r\n Изчисленията са направени при допускане, че откритото количество примес в активното вещество е същото и в крайния лекарствен продукт. Посоченият риск е теоретичен, изчислен след проучвания при животни, статистика за опасността от рак в Евросъюза, и предвид факта, че примесът може да попадне в организма и от други източници – като храна и вода. \r\n\r\n Към текущия момент данните, които са дадени на база на математическата прогноза на ЕМА показват, че реално риска за здравето на пациентите в този момент няма. \r\n\r\n От фирмите, които са използвали активното вещество от китайския завод (Zhejiang Huahai), извършат анализ на мострите от крайните лекарствени продукти, които съхраняват, за да установят действителното количество на примеса (NDMА). \r\n\r\n Допълнителни проверки са извършени от официални контролни лаборатории на ЕС. Когато се получат данните от всичките тези анализи, EMA ще може да предостави повече информация относно риска от примеса за пациентите. \r\n\r\n Няма непосредствен риск за пациентите, посочва ЕМА. Тези пациенти, които приемат засегнатите лекарства и още не са преминали на алтернативно лечение, не трябва да спират приема на своето лекарство, без да се консултират със своя лекар и фармацевт. \r\n\r\n Лекарствата, съдържащи валсартан, се използват при пациенти със сериозни или потенциално сериозни сърдечносъдови заболявания (високо кръвно налягане, скорошен сърдечен инфаркт и сърдечна недостатъчност). \r\n\r\n По тази причина не се препоръчва пациентите да прекъсват лечението, в случай че то е било предписано. Всички лекарства, съдържащи активното вещество валсартан, произведено от Zhejiang Huahai Pharmaceuticals, са блокирани и изтеглени от аптеките в ЕС, но има налични други лекарства, съдържащи валсартан, които не са засегнати от примеса. Пациентите, които искат да получат повече информация за своето лечение, трябва да се свържат със своя лекар или фармацевт. \r\n\r\n NDMA не е очакван примес и се счита, че обяснение за неговата поява са промени в производствения процес, които Zhejiang Huahai Pharmaceuticals въвежда през 2012 г. Други активни вещества, произвеждани от фирмата, не са засегнати. \r\n\r\n NDMA е класифициран като възможен канцероген при хората, въз основа данни от проучвания при животни. Веществото се открива в някои храни и водоизточници, но не се очаква да оказва вредно въздействие при поглъщане в много малки количества. \r\n\r\n Агенцията по лекарствата в България  (ИАЛ ) вече отблокира част от лекарствата на нашия пазар, тъй като фирмите са представили доказателства, че активното вещество в продуктите им е купено от друг завод, не този в Кита. Информация за отблокираните продукти може да намерите на сайта на ИАЛ \r\n \n\t\t\t\t\t\t", "date": "2018.08.14", "title": "Застрашени ли са пациентите пили китайски валсартан?"}
{"url": "http://www.bnews.bg/article/246887-na_targovskiya_registar_mu_razkazaha_igrata_otvsyakade_chestito_na_pechelivshite", "text": "\n БиНюз се натъкна на унищожителен анализ на Димитър Стоянов по повод проблема с Търсговския регистър, който ужким беше хакнат и към момента все още не е възстановен. Ето какво пише той в своя изчерпателен анализ: \r\n\r\n \r\n\r\n \"На Търговския регистър тази година му разказаха играта отвсякъде. Първо, започна пререгистрацията на сдруженията и фондациите, което само по себе си е титанично начинание и изисква значително обезпечаване с персонал. \r\n\r\n После беше новото удостоверение за липсана ТРЗ и осигуригелни задължения при прехвърляне на дружествен дял в ООД, което се оказа, че няма кой да го издаде. Решиха и този въпрос, като го замениха с декларация (такива действия юридическата наука нарича contra lege, ще рече \"противни на закона\", защото законът все още казва удостоверение от ГД Инспекция на труда, не декларация от прехвърлителя и от управителя). \r\n\r\n След това - новото зявление за липса на дейност, което се оказа, че нито има утвърден образец, нито някой се е сетил да укаже с кой от съществуващите образци да бъде подавано. И понеже стотици хиляди подадоха с един от образците по свой избор, сега няма как на такава маса народ да им бъде казано \"абе я ХХ ХХХХХ ХХХХХХХ\" (хиксовете са точно преброени). \r\n\r\n В резултат същото беше казано де факто на всички потребители, защото разглеждането на заявления, което по-закон трябва да бъде \"незабавно след постъпването\" почна да отнема има-няма 10 до 14 календарни дни. Почна и така си остана - от април чак до август. И всички тези неща, приети с пълен консенсус в Парламента, поради техните изначално добри намерения, ни доведоха... очаквано до Ада. \r\n\r\n Накрая някой явно реши да избави длъжностните лица по вписванията от канските им мъки (поне през август -и те са хора, нищо, че са длъжностни лица), та го хакна. Еми, хак да ни е на всичките, а на пчелившите, разбира се - честито!\" \r\n \n\t\t\t\t\t\t", "date": "2018.08.14", "title": "На Търговския регистър му разказаха играта отвсякъде! Честито на печелившите! "}
{"url": "http://www.bnews.bg/article/246886-lyatoto_e_tuk_kakvo_shte_e_vremeto_dnes", "text": "\n На прага сме на поредния слънчев ден с температури до 35 градуса. След обяд ще се заоблачи в Западна България с възможност за краткотрайни превалявания в незначителни количества. \r\n\r\n \r\n\r\n Черноморието ще е слънчево с температури между 27 и 29 градуса в най-топлите часове. Вълнението на морето ще е слабо – с височина на вълната около метър. По-спокойно ще е на север, а леко по-бурно – на юг. \r\n\r\n \r\n\r\n Над планините ще е слънчево. След обяд ще се заоблачи с вероятност за слаби превалявания в Западна България. Максималната температура на височина 1200 метра ще е 24 градуса, а на по-високите места - около 17 градуса. \r\n\r\n \r\n\r\n Седмицата продължава с високи температури до 36-37 градуса в сряда и четвъртък. В началото на уикенда ще захладнее с 2-3 градуса. Още в петък, а после и през почивните дни, облачността ще се увеличи. Очакваме краткотрайни превалявания, но предимно в западната част на страната. \r\n\r\n \r\n\r\n Атлантически циклон се развива в Западна Европа, а към Балканите се приближава студен атмосферен фронт. Заради високото налягане в нашия район обаче страната ни остава защитена и по тази причина валежите засягат по-скоро Западните Балкани. \r\n\r\n \r\n\r\n На този ден най-студено е било в Плевен - 8.4 градуса през 1894 година, а най-топло в Пловдив - 38.7 градуса през 1946 година. \r\n \n\t\t\t\t\t\t", "date": "2018.08.14", "title": "Лятото е тук! Какво ще е времето днес?"}
{"url": "http://www.bnews.bg/article/246890-maya_manolova_se_zahvashta_s_problemite_na_varnentsi", "text": "\n Омбудсманът Мая Манолова се захваща с проблемите на варненци. Екипът и организира днес изнесената приемна в града. \r\n\r\n Манолова ще посети палатката на майките на деца с увреждания в града, както и Карин дом, където ще се срещне с представители на хората с увреждания, с които ще обсъди техни проблеми. \r\n \n\t\t\t\t\t\t", "date": "2018.08.14", "title": "Мая Манолова се захваща с проблемите на варненци"}
{"url": "http://www.bnews.bg/article/246889-pleymeytkata_nora_ot_legloto_na_slavi_prez_dyunerite_v_krasno_selo_do_detektora_na_lazhata", "text": "\n \r\n\r\n Малко, след като се закичи с короната тя се пусна в креватна афера със Слави Трифонов. Очевидци с охота разказваха, че са ги виждали на интимни вечери и екзотични секс-уикенди, но Нора яростно отричаше тези твърдения. Вероятно, за да не навреди на поредния си банкомат с амбиции да става политик. \r\n\r\n После пък в предаването „Черешката на тортата“ варненската амбиция възмути зрителите, че не яде макарони, които намира за храна, с която се тъпче простолюдието. Седмица след това обаче бе щракната от папараци да се реди за дюнер в денонощно заведение в кв. Красно село. \r\n\r\n Най-новата й изцепка е, че преди дни се подложи на детектор  на лъжата, за да докаже на своя „колежка“ и да обори твърденията й, че не е правила секс с китаец за пари. \r\n\r\n Това предизвика бурни реакции в социалните  мрежи, като форумците буквално я размазаха: \r\n\r\n  Ето и малка част от коментарите в мрежата (без редакция): \r\n\r\n   \"Норо проста патко,отново се издъни.В чата ти питаш за евентуален секс с китаец,а не че си спала с китаец.Е,детектора това и показва.Най-евтината и пропаднала от всички плеймейтки си ти.Не знам кой глупак се е навил да ти плати титлата.По зле си и от Мона В.Всички твои тв изяви са пълен леш.Резил и падение от всякъде.Ти си ебати и гнусната,честно.Не познавам бившата ти приятелка,но за да постъпи така с тебе ти стабилно си се усрала.Но не се и учудвам-поведението ти е падение отвсякъде.Иди в публичен дом ,там ще Блеснеш най-добре!!!\" \r\n\r\n  \"Въпросите са снимани на 5-та снимка , но защо имат грешка ххахх “ С мъж монголоид от Китай правила ЛИСИ секс? “ хахаха и всичките въпроси са супер малоумни . Несериозно е , Норчето е влезнала яко във филма. Само тя си вярва, че не е проститука\". \r\n\r\n  \"Пи - Ар , само за топидиоти ! Как точно е формулиран въпросът , какъв е пакета от подготвителните и базовите питания , в какъв контекст е поставен глагола ... Прочее , психоподготовката за отговора на ПРЕДВАРИТЕЛНО известен въпрос е процес , който трае 10 - 20 мин. , зависи колко креативен е субекта на питането \r\n \n\t\t\t\t\t\t", "date": "2018.08.14", "title": "Плеймейтката Нора – от леглото на Слави, през дюнерите в Красно село, до детектора на лъжата"}
{"url": "http://www.bnews.bg/article/246888-ekskluzivno_v_bnews_sled_izvestno_protakane_na_protsesa_dnes_sadat_povdigna_obvinenie_na_bencho_benchev_vizhte_osnovaniyata", "text": "\n Районна прокуратура – Бургас предяви обвинение на Бенчо Бенчев за това, че спомогнал обвиняемо лице да избегне наказателно преследване и за това, че държал без разрешение боеприпаси. \r\n\r\n Районна прокуратура – Бургас предяви обвинение на Бенчо Бенчев затова, че в периода от 02.08.2018г. до 04.08.2018г. в Република Гърция и Република Турция, спомогнал за това, обвиняемо лице да избегне и да бъде осуетено спрямо него наказателно преследване, без да се е споразумял с това лице, преди да е извършило самото престъпление –престъпление по чл.294, ал.1 от НК. \r\n\r\n На Бенчо Бенчев е предявено обвинение и за това, че на 05.08.2018г. в гр. Бургас, държал боеприпаси без да има разрешително за това – престъпление по чл.339, ал.1 от НК. \r\n\r\n На Бенчо Бенчев е наложена мярка за неотклонение „паричнагаранция“ в размер от 50 000 лв. Наложена му е и мярка за процесуална принуда „забрана за напускане пределите на страната“ \r\n \n\t\t\t\t\t\t", "date": "2018.08.14", "title": "ЕКСКЛУЗИВНО В BNEWS! След известно протакане на процеса, днес съдът повдигна обвинение на Бенчо Бенчев! Вижте основанията! "}
