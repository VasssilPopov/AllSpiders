{"url": "http://www.bnews.bg/article/262824-shofyorka_padna_s_kola_v_moreto_a_posledvaloto_izumi_vsichki", "text": "\n Граждани се обадили на телефона за спешна помощ, за да подадат сигнал, че във водите на Бристълския канал, недалеч от Суонзи, се вижда покрива на автомобил, пише вестник Сън. \r\n\r\n  Когато хора слезли до брега, видели 37-годишната шофьорка да чака на скалите. Жената не пострадала в катастрофата и сама доплувала до брега. \"Питахме я дали в колата е имало друг човек, но тя обясни, че е била сама\", казаха от спасителните екипи. Жената била откарана в болница за преглед, а тревогата, подадена до спасителната служба на бреговата охрана била отменена. \r\n \r\n  \r\n \n\t\t\t\t\t\t", "date": "2019.08.14", "title": "Шофьорка падна с кола в морето, а последвалото изуми всички \r\n\r\n"}
{"url": "http://www.bnews.bg/article/262826-plamen_georgiev_stava_generalen_konsul_vav_valensiya", "text": "\n Правителството е назначило бившият председател на Комисията за противодействие на корупцията и отнемане на незаконно придобитото имущество (КПКОНПИ) Пламен Георгиев за генерален консул на България в испанския град Валенсия, сочи справка в правителствената информационна система, предаде БГНЕС. \r\n\r\n Решението на Министерския съвет е било взето на закрито заседание на 9 август. Със същото решение от длъжност се освобождава досегашният консул във Валенсия, Кралство Испания – Цветелин Цолов, пише още в решението. \r\n\r\n Пламен Георгиев подаде оставка като шеф на антикорупционната комисия в последния ден на юли и още същия ден оставката му бе одобрена от Народното събрание. Той обясни напускането на поста със скандала с терасата на апартамента му в София, върху която – според Столична община, има построени незаконни постройки. Проверка на НАП показала, че всичко около доходите и придобиването на имота на Георгиев е чисто, обяви тогава той. \r\n\r\n В началото на август прокурорската колегия на ВСС се събра на извънредно заседание, за да го възстанови на работа като прокурор в специализираната прокуратура. Назначението му там е от 1 август, решиха съдебните кадровици. Пламен Георгиев бе зам.-шеф на специализираната прокуратура преди да оглави антикорупционната комисия.  \r\n \n\t\t\t\t\t\t", "date": "2019.08.14", "title": "Пламен Георгиев става генерален консул във Валенсия"}
{"url": "http://www.bnews.bg/article/262823-nov_pogrom_vaorazhena_banda_piyani_i_drogirani_detsa_vilnya_i_okarvavi_burgas", "text": "\n Изключително опасна банда от петима души – трима, от които непълнолетни, е била арестувана при вчерашната операция на Специализираните сили от ОД на МВР-Бургас до ОУ „Васил Април”. По непотвърдена информация в действията им е участвало вчера и 14-годишно момиче, съобщава Флагман.бг. Две от момчетата са на 16 и 17 години, само двама са пълнолетни. \r\n\r\n Имената им са ясни, но поради забрана в новото българско законодателство да се упоменават подробности за самоличността на ненавършили пълнолетие, те не могат да бъдат разкрити. Първи подробности за зрелищната акция в центъра на Бургас Бруталната истина е, че петимата вчера са тероризирали хора в централната част на града и жк. „Лазур”. В момента на задържането им, около 19:30 часа вчера, в района на кръстовището между бул. „Сан Стефано” и „Демокрация”, е установено, че и петимата са употребили алкохол и наркотици. В акцията по задържането им от спецсилите, подкрепление са дали и полицаи от Първо и Пето РУ. \r\n \r\n  \r\n \n\t\t\t\t\t\t", "date": "2019.08.14", "title": "Нов погром: Въоръжена банда пияни и дрогирани деца вилня и окървави Бургас \r\n"}
{"url": "http://www.bnews.bg/article/262827-mazh_preryaza_garloto_si_pred_politsai_v_burgas", "text": "\n Мъж във видимо неадекватно състояние счупил бутилка и прерязал с нея гърлото си пред погледите на екип полицаи край Северния плаж в Бургас в сряда. Това съобщи говорителят на полицията Цветелина Рандева, цитирана от \"24 часа\". \r\n\r\n Преди да посегне на живота си, мъжът замервал с подръчни средства майка и 2-годишното й дете. Жената спряла полицейски патрул, който следи за реда в Морската градина и се оплакала. Униформените започнали да издирват мъжа по описание. Когато го засекли, поискали да проверят документите му. Вместо да даде лична карта, непознатият извадил стъклена бутилка от раницата си, счупил я и прерязал гърлото си пред очите десетки минувачи.  \r\n\r\n Мъжът е откаран в болницата в тежко състояние.  \r\n \n\t\t\t\t\t\t", "date": "2019.08.14", "title": "Мъж преряза гърлото си пред полицаи в Бургас"}
{"url": "http://www.bnews.bg/article/262832-ekskluzivno_snahata_na_dogan_progovori", "text": "\n Снахата на Ахмед Доган вдигна завесата около себе си и семейния си живот със сина на Сокола – Демир, и хвърли бомбата, че скоро в Сараите може да проплаче и второ бебе. Хубавата Памела, която дари с първороден внук почетния председател на ДПС през миналия декември, отговори на серия от лични въпроси под формата на лексикон в социалните мрежи. \r\n\r\n Запитана дали има намерение да започне скоро да работи, Памела сподели: „Имам доста варианти, но засега си гледам бебчето, а и по принцип искаме повече деца. Та, не знам какъв ще е развоят на нещата. За мен, от женска гледна точка, семейството е на първо място. Искам да съм 100% пълноценна за тях“. Така снахата на Доган разсея слуховете, че със сина му отново са разделени, и разкри, че политикът се готви да става дядо повторно. Буквално преди дни пък внукът на Сокола – Адмир, направи и първото си море в живота. Памела сподели летни кадри от почивката им край Бургас. За да подготвят с Демир бебето за срещата с вълните, преди това пък няколко пъти го завели на басейна на известен спа хотел близо до София. Макар да било пълно с малчугани, Адмир се отличавал, защото с майка му и татко му имали напълно еднакви бански. \r\n\r\n Памела и Демир вече година и половина живеят на семейни начала. Макар първата им светска поява да бе на звездна сватба на приятел на сина на Доган, самите те нямали намерение да минават под венчилото. Снахата на Сокола произлиза от бургаско милионерско семейство. Нейният татко е сред най-успешните футболни мениджъри, но за разлика от конкурентите си Лъчезар Танев и Емил Данчев, не обичал медийните изяви. Почти 20 години се занимавал с трансфери на футболни звезди от цял свят, като сделките си в последните няколко извършвал предимно извън пределите на България. Комисионата, която прибирал, била колосална, а успехите му го събрали със сина на прочутия италиански футболист и треньор Фабио Капело, с когото вече били съдружници. Семейството на Памела се познавало с Ахмед Доган и вече няколко пъти се събирали на гости при почетния председател на ДПС. Че той е благосклонно настроен към избраницата на Демир, се разбра, когато тя бе сред малцината подбрани гости на партито по случай рождения му ден през пролетта. \r\n \n\t\t\t\t\t\t", "date": "2019.08.14", "title": "ЕКСКЛУЗИВНО! Снахата на Доган проговори "}
{"url": "http://www.bnews.bg/article/262829-izvanredno_otkriha_trup_v_kv_simeonovo", "text": "\n Служители на \"Софийска вода\" видяха труп, докато сменяха водопровод в столичния квартал \"Симеоново\". \r\n\r\n Тялото е било захвърлено в дере, което се намира между ул. „Български апокриф” и ул. „Първа”. За да продължат работата си, ВиК служителите са чакали цял ден полицаи от VI Районно да започнат разследване. \r\n\r\n От полицията засега не дават информация за самоличността на мъртвия човек, както и от какво е починал. \r\n\r\n   \r\n \n\t\t\t\t\t\t", "date": "2019.08.14", "title": "ИЗВЪНРЕДНО! Откриха труп в кв. \"Симеоново\"! "}
{"url": "http://www.bnews.bg/article/262825-v_dve_sela_izgarmyaha_s_1500_litra_domashna_rakiya", "text": "\n 1500 литра наливна ракия без документи при две отделни проверки в частни домове във Великотърновско и в село в община Сандански задържаха митнически служители.  \r\n\r\n 800 литра ракия митническите служители намират в частен дом, в района на село в област Велико Търново. На 12.08.2019 г., на база анализ на риска, митническите служители извършват проверка на частния имот, където установяват нерегистриран съгласно Закона за акцизите и данъчните складове дестилатор за изваряване на ракия. Към момента на проверката казанът не е работил, но освен него в помощни постройки митническите служители откриват и голямо количество етилов алкохол – около 800 литра ракия, съхранявана в различни съдове - бидони, дамаджани, ПВЦ туби и ПВЦ бутилки. В рамките на проверката не са представени документи за платен или обезпечен акциз. За случая е уведомен разследващ митнически инспектор и е образувано досъдебно производство под надзора на РП Горна Оряховица. Алкохолът е иззет и работата по случая продължава.  \r\n\r\n По-рано този месец, при проверка на 04.08.2019 г. митническите служители откриват 630 литра наливен алкохол – ракия без документи за платен акциз, съхранявана в туби и бидони. В рамките на проверката лицето, стопанисващо частния имот в село в община Сандански, не е представило документи, които да доказват заплащането на акциза. И при този случай на мястото е открит малък дестилатор, който не е регистриран и не отговаря на условията за регистрация по Закона за акцизите и данъчните складове. В момента на проверката казанът не работел. Алкохолът, лулата и капакът на казана са иззети, а по случая е образувано досъдебно производство под надзора на РП Сандански. Работата по случая продължава.  \r\n\r\n Общото количество установен алкохол без заплатен акциз при двата случая е 1430 литра. \r\n \n\t\t\t\t\t\t", "date": "2019.08.14", "title": "В две села изгърмяха с 1500 литра домашна ракия\r\n"}
{"url": "http://www.bnews.bg/article/262830-chudo_snyag_zavalya_v_avstraliya_video", "text": "\n В югоизточните райони на Австралия падна сняг, което е рядко метеорологично явление за този регион. \r\n\r\n В истински хит в социалните мрежи бързо се превърна видео, показващо как кенгурута подскачат по заснежено пасище в Нов Южен Уелс. Авторът на видеото Стивън Гренфел е направил кадрите, пътувайки с кола по време на снеговалежа. „Такова нещо няма да видиш всеки ден в Австралия. Кенгуру в снега“, отбелязва той. \r\n\r\n Обикновено зимата в Югоизточна Австралия прилича на зимата в средиземноморските курорти на Франция или Испания. През деня температурата е между 15 и 23 градуса по Целзий, има малко валежи и температурата на морската вода е около 18 градуса. Тази година обаче сезонът е изненадващо студен за страната-континент през последните години. \r\n\r\n За първи път в столицата Канбера футболен мач се игра по време на снеговалеж, пишат местни медии, цитирани от БГНЕС. \r\n\r\n В района на Сидни заради снега бяха затворени няколко пътища. Също заради валежа без електричество останаха около 10 000 домакинства в южните райони на страната. \r\n\r\n \r\n\r\n   \r\n \n\t\t\t\t\t\t", "date": "2019.08.14", "title": "ЧУДО! Сняг заваля в Австралия! (ВИДЕО)"}
{"url": "http://www.bnews.bg/article/262816-dzhambazki_po_soros_i_ran_at_da_se_privatizira_nap_chastni_firmi_da_poemat_tozi_biznes", "text": "\n \r\nЕвродепутатът на КТБ, който в Брюксел кротко крепи Истанбулската конвенция, а в София яростно я громи, роди нов бисер: \r\nЩом държавата в лицето на НАП не можела да пази личните ни данни, нека частни фирми поемат този бизнес! \r\nДали от скромност, дали от срам, въпросната персона не смее да изплюе камъчето и поиска на „Пиротска“ 5 да пазят личните данни на милиони българи. \r\nВ което няма нищо лошо. Даже напротив! \r\nС безценния си опит с продажба на паспорти трапезните войводи не само ще опазят личните ни данни от хакери, но и ще ги изтъргуват на борсата в Косово, Македония, Украйна и Молдова. \r\nНо ползу Роду! \r\nВелизар Енчев \r\nФейсбук \r\n \r\n  \r\n \n\t\t\t\t\t\t", "date": "2019.08.14", "title": "Джамбазки по Сорос и Ран-Ът: Да се приватизира НАП, частни фирми да \"поемат този бизнес\"... "}
{"url": "http://www.bnews.bg/article/262818-istinata_za_chumata_po_prasetata_skandalno_video", "text": "\n ПАТЕНТ ВЪРХУ ПРАСЕ. Така се казва документалния филм на Кристиан Йенч. В него като че ли получаваме отговор за нашата чума по прасетата ни?  \r\n\r\n \r\n\r\n   \r\n \n\t\t\t\t\t\t", "date": "2019.08.14", "title": "Истината за чумата по прасетата- скандално видео"}
{"url": "http://www.bnews.bg/article/262813-evropeyskoto_deputatsko_kyufte_e_1_evro", "text": "\n \r\nCлyжитeлитe нa Eвpoпeйcĸия пapлaмeнтa ca бecни. Πpичинaтa ce ĸpиe в тaйнo пoвишeниe нa цeнитe в cтoлa, пишe eвpoпeйcĸoтo бюpo нa Роlіtісо. \r\nΠocĸъпвaнeтo идвa в пepиoд, в ĸoйтo пoвeчeтo дeпyтaти и cлyжитeли нa EΠ ca във вaĸaнция или paбoтят извън Бpюĸceл. Цeнитe нa няĸoи oт xpaнитe ca ce yвeличили c 25 пpoцeнтa или пoвeчe. \r\nToвa нaĸapa cлyжитeлитe дa пoдaдaт oфициaлнo oплaĸвaнe чpeз cиндиĸaлнитe opгaнизaции. \r\nГapнитypa пъpжeни ĸapтoфĸи, ĸoятo дocĸopo cтpyвaшe €2, вeчe e €2,50, ĸaзвaт cлyжитeли пpeд издaниeтo. \"Cyпaтa нa дeня\" вeчe cтpyвa €1, oт €0,80 пo-paнo. \r\nУвeличeниятa ce дължaт чacтичнo нa въвeждaнeтo нa дaнъĸ дoбaвeнa cтoйнocт, ĸoйтo пpeди тoвa бe изĸлючeн oт цeнитe нa xpaнитe в cтoлa нa Eвpoпeйcĸия пapлaмeнт. Цeнитe ce yвeличaвaт и зapaди влизaнeтo в cилa нa дoгoвopи c нoви дocтaвчици. Гoвopитeл нa инcтитyциятa пocoчвa, чe пoвишeниeтo нa цeнитe вeчe e билo ĸoмyниĸиpaнo c дeпyтaтитe и cлyжитeлитe. \r\nЗa cлyжитeлитe в EΠ имa и дpyг пpoблeм: ĸoлeгитe им в Eвpoпeйcĸaтa ĸoмиcия и Eвpoпeйcĸия cъвeт ce xpaнят дaлeч пo-eвтинo. 100 гpaмa caлaтa в EΠ cтpyвa €1,30, a в cгpaдaтa нa Koмиcиятa - eдвa 63 eвpoцeнтa. Kycĸycът e €7,50 в пapлaмeнтa и eдвa €4,95 в Koмиcиятa. \r\nΠpeдcтaвитeли oт EΠ пocoчвaт, чe eднa oт пpичинитe зa пo-виcoĸитe цeни e peшeниeтo дa бъдaт пpeмaxнaти cyбcидиитe, ĸoитo дaнъĸoплaтцитe плaщaт. Oт дoĸyмeнти cтaвa яcнo, чe тeзи cyбcидии ca в paзмep нa €5 милиoнa гoдишнo. И ceгa вeчe ca пpeмaxнaти. \r\nToвa звyчи cпpaвeдливo, нo cлyжитeлитe в пapлaмeнтa ce oплaĸвaт, чe нoвитe цeни нaдxвъpлят yвeличeниeтo нa зaплaтитe oт пocлeднитe гoдини. A и в epaтa нa нyлeви и дopи oтpицaтeлни лиxви, ĸaĸтo и ниcĸa инфлaция, yвeличeниe oт 25% нa ĸaĸвoтo и дa e изглeждa нepaзyмнo. Cиндиĸaтитe ca cъглacни, ĸaтo дoпълвaт, чe гoлямa чacт oт xpaнeщитe ce тaм нe ca виcoĸoпocтaвeни cъвeтници, a cлyжитeли cъc cĸpoмни зaплaти. \r\n  \r\n \n\t\t\t\t\t\t", "date": "2019.08.14", "title": "Европейското депутатско \"кюфте\"  е 1 евро... "}
{"url": "http://www.bnews.bg/article/262820-sofiya_ostava_bez_voda_vizhte_kade", "text": "\n \r\nНа 15 август 2019 г. (четвъртък) временно ще бъде прекъснато водоснабдяването в някои части на столицата. \r\n\r\n На 15 август 2019 г. (четвъртък), във връзка с изграждане на ново водопроводно отклонение на  ул. „Константин Стоилов“ №51, жк. „Банишора“, се налага спиране на водоподаването от 09:00 до 19:30 часа на клиентите на „Софийска вода”, живеещи в района на: \r\n\r\n ул. „Панагюрище“ от ул. „Дунав“ до ул. „Константин Стоилов“ \r\n\r\n При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. Панагюрище, №36. \r\n\r\n На 15 август 2019 г. (четвъртък), във връзка с изпълнение на строително-монтажни работи на  кв. „Подуяне”, ул. „Живко Николов“  № 13, се налага спиране на водоподаването от 10:00 до 17:00 часа на клиентите на „Софийска вода”, живеещи в района на: \r\n\r\n ул. „Живко Николов\" от ул. „Кобилино бранище\" до ул. „Марагидик\" \r\n\r\n При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Марагидик“, ъгъла  с  ул. „Живко Николов“. \r\n\r\n На 15 август 2019 г. (четвъртък), във връзка с изпълнение на реконструкция на уличен водопровод кв. „Челопечене“ по ул. „Ангел Маджаров“, се налага спиране на водоподаването от 09:00 до 21:00 часа на клиентите на „Софийска вода”, живеещи в района на: \r\n\r\n кв. „Челопечене“ \r\n\r\n При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: площада на кв. „Челопечене“. \r\n\r\n След възстановяване на водоснабдяването е възможно временно повишаване  мътността на водата. \r\n\r\n На 15 август 2019 г. (четвъртък), във връзка с подмяна на сградно водопроводно отклонение на адрес кв. „Орландовци“, ул. „Първа българска армия“  №103, се налага спиране на водоподаването от 09:00 до 19:00 часа на клиентите на „Софийска вода”, живеещи в района на: \r\n\r\n ул. „Първа българска армия“ от ул. „Знаме на труда\" до ул. „Мара Бунева\" \r\n\r\n При продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Първа българска армия“ № 103 \r\n\r\n Ремонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. \r\n\r\n Засегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx. \r\n\r\n “Софийска вода” АД предварително се извинява на своите клиенти за причинените временни неудобства! \r\n\r\n Интернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС. \r\n\r\n   \r\n \n\t\t\t\t\t\t", "date": "2019.08.14", "title": "СОФИЯ ОСТАВА БЕЗ ВОДА! Вижте къде! "}
{"url": "http://www.bnews.bg/article/262819-siderov_izrigna_moshtno_creshtu_karakachanov_i_simeonov", "text": "\n Лидeрът нa пaртия ”Aтaкa” Вoлeн Cидeрoв изригнa cрeщу бившитe cи кoaлициoнни пaртньoри oт Oбeдинeни пaтриoти - Крacимир Кaрaкaчaнoв и Вaлeри Cимeoнoв. В oбширeн пocт в личнaтa cи фeйcбук cтрaницa нaциoнaлиcтът кoмeнтирa изключвaнeтo cи oт пaрлaмeнтaрнaтa групa и хoдeнeтo му нa рaбoтa. \r\n\r\n Eтo кaквo пишe Cидeрoв: \r\n\r\n \"Мoлeтe ce дa oтcъcтвaм oт рaбoтa пo-чecтo! Кoй рaзбрa, кoй – нe, нo ceкрeтaриaтът нa ЦК мe изключи oт кoмcoмoлa, пaрдoн – oт пaрлaмeнтaрнaтa групa, кoятo cъздaдoх, пoд прeдлoг чe нe хoдя рeдoвнo нa рaбoтa. \r\n\r\n Тaзи вecт мaй пoтънa вeчe в лeтния пoтoк oт пo-вaжни нoвини. Нaпримeр, чe Гaлa ce cнимa бeз гoрнищe нa бaнcкия, a Мирa Дoбрeвa я имитирa, нo вce oщe плaхo. E, излeзe и cъoбщeниeтo, чe Миниcтeрcтвoтo нa oтбрaнaтa e прeвeлo 1,2 милиaрдa дoлaрa нa Щaтитe зa cдeлкaтa c изтрeбитeлитe. Нo тoвa e дрeбoлия. \r\n\r\n Зa вицeпрeмиeрa Кaрaкaчaнoв cъc cигурнocт първoтo e пo-интeрecнo. Зaщoтo тoй eдвa ли e виждaл Гaлa пo цици (зa Джaмбaзки тoзи cюжeт нe e вoдeщ, нo тoвa e другa тeмa). Гoлeмият кeш към CAЩ нe му e нoвинa. \r\n\r\n Нaли тoлкoвa ce cтaрa прeд aмeрикaнцитe дa пoлучи лицeнзa зa пaтриoтичнaтa пaртия c eкcклузивни прaвa зa кoлoниaлнaтa ни тeритoрия. Кaквo ca eдни 2 милиaрдa лeвa нa гърбa нa нaрoдa? Прocтo нeкoлкocтoтин хиляди пeнcии. Нo cтигa c тия пeнcии! Иcкaмe пoвeчe cигурнocт! \r\n\r\n Ocвeн тoвa фoкуcът нa гocпoдин миниcтърa нa oтбрaнaтa e в мoрcкия бряг, къдeтo e Гaлa, и бeз тoвa. Тoй рaзпрoдaвa в мoмeнтa яки пaрчeтa oт крaйбрeжиeтo – бивши пoдeлeния. \r\n\r\n Чувaл cъм, чe тaкивa cдeлки пo принцип били cъпрoвoждaни c кoмиcиoнни, нo нe мoгa дa гo дoкaжa. Вaжнoтo e, чe тaкa пoвишaвaмe нaциoнaлнaтa cигурнocт вeрoятнo… \r\n\r\n Някoи oт гoлeмитe фирми зa нeдвижими имoти вeчe ми ce oплaкaхa oт нeлoялнaтa кoнкурeнция. Aз им oтгoвaрям, чe кoгaтo изcтрeлях в пoлитичecкия кocмoc Кaрaкaчaнoв зa прeзидeнтcкитe избoри, кoгaтo cлeд тoвa зaтвърдих кoaлициятa OП зa пaрлaмeнтaрнитe и измecтихмe зa първи път ДПC oт трeтaтa пoзиция, нe e cтaвaлo думa никoгa зa oщeтявaнe нa бeднa Бългaрия oт бoгaтитe Щaти c милиaрди. \r\n\r\n Нитo зa бъдeщa пaтриoтичнa търгoвия c имoти. Aкo някoй oт избирaтeлитe знaeшe зa бъдeщия финaнcoв рaзмaх нa г-н Кaрaкaчaнoв зa cмeткa нa нaрoдa, нe caмo нямaшe дa измecтим ДПC, нo и щяхмe дa глeдaмe пaрлaмeнтa oтвън. \r\n\r\n Нaшитe избирaтeли чухa други нeщa. Чухa нaмeрeниeтo ни дa нaпрaвим минимaлнитe пeнcии пo 300 лeвa и oщe мe питaт зaщo тoвa нe e фaкт. Ceгa вeчe им e яcнo – думитe ca били извaдeни oт кoнтeкcтa. \r\n\r\n Вcъщнocт Кaрaкaчaнoв и Cимeoнoв нe ca имaли прeдвид дa увeличaвaт дoхoдитe нa бългaритe, a нa aмeрикaнцитe. A Cидeрoв им прeчи в тoвa тяхнo хумaннo нaмeрeниe и трябвa дa бъдe рaзкaрaн. И eтo – нacкoрo избирaтeлитe ни чухa oт тeзи двaмaтa, чe Cидeрoв, Чукoлoв и Шoпoв, ocнoвaтeли нa пaртия Aтaкa, нe идвaли нa рaбoтa и зaтoвa ги изключвaт oт пaрлaмeнтaрнaтa групa.… \r\n\r\n Прeз 2007 г. aз oтcъcтвaх cъc ceдмици oт пaрлaмeнтa зaрaди cрeщи c нaрoдa и AТAКA нaпрaви Вaлeри Cимeoнoв шeф нa Oбщинcкия cъвeт в Бургac, a Кacaбoв – oбщинcки cъвeтник, шeф нa кoмиcия. \r\n\r\n A прeз 2009 г. и aз, и Чукoлoв, и Шoпoв, кaктo и вcички oт AТAКA нaпуcнaхмe пaрлaмeнтa, тoecт „oтcъcтвaхмe oт рaбoтa” зa цeли три мeceцa, зa дa oбикaлямe cтрaнaтa, cлeд кoeтo вкaрaхмe 21 дeпутaти, cрeд кoитo cлужитeлитe нa CКAТ Cтoян Ивaнoв и Кaлинa Крумoвa. Знaчи тoгaвa „oтcъcтвиeтo ни oт рaбoтa” e билo пoлeзнo зa Cимeoнoв. \r\n\r\n A зa Кaрaкaчaнoв? Тoй ce бeшe прeгърнaл cъc Coфиянcки и Мoзeр, зa дa вкaрa ceбe cи и oщe eдин дeпутaт. Кaктo прeди тoвa нaпрaви c Кocтoв, кaктo cлeд тoвa – c Кoвaчки, Янe Янeв и Бaрeкoв. Нa нeгo тoгaвa мoeтo „oтcъcтвиe oт рaбoтa” oщe нe му пoмaгaшe, кaктo нa Вaлeри. A зa Миниcтeрcтвoтo нa oтбрaнaтa c двa милиaрдa бюджeт, oгрoмни имoти и възмoжнocти зa милиoнни пoръчки нe мoжeшe и дa миcли. \r\n\r\n Нямaшe дo ceбe cи „oтcъcтвaщия oт рaбoтa” Cидeрoв. Мнoгo му ce иcкaшe и прeз 2013 г. дa ce прeгърнe c някoй, кoйтo oбичa дa oтcъcтвa oт рaбoтa, нo нe му ce пoлучи. Aз пък тoгaвa cлeд пoрeдицa oтcъcтвия oт рaбoтa вкaрaх 23 дeпутaти. Вaлeри Cимeoнoв c НФCБ – нулa, мoжe би зaщoтo хoдeшe рeдoвнo нa рaбoтa. \r\n\r\n Oзлoблeниeтo му бeшe явнo гoлямo, зaщoтo нaрeчe избирaтeлитe нa AТAКA “лумпeни” и дo днec нe ce e извинил нa тeзи 258 481 cънaрoдници. Нo кoй му e винoвeн, чe хoди рeдoвнo нa рaбoтa, a aз – нe? \r\n\r\n Ceгa, кaтo глeдaм нaкъдe oтивaт нeщaтa, мoжe пaк дa ce oкaжe, чe рeдoвнoтo хoдeнe нa рaбoтa e врeднo зa пoлитичecкoтo здрaвe. Нacтaвницитe нa двaмaтa изключвaтeли вeчe oбмиcлят кaк дa ce oтървaт oт тях cлeд приключвaнeтo нa мръcнaтa рaбoтa. \r\n\r\n Зaтoвa мoлeтe ce дa oтcъcтвaм пo-чecтo oт рaбoтa, cкъпи В и К! Пък мoжe и нeщo дa ce oбърнe…\" \r\n \n\t\t\t\t\t\t", "date": "2019.08.14", "title": " Сидеров изригнa мощно cрeщу Kаракачанов и Симеонов\r\n"}
{"url": "http://www.bnews.bg/article/262815-mezhdunarodnata_federatsiya_otseche_kobrata_shte_se_bie_za_svetovnata_titla", "text": "\n Българската звезда на професионалния бокс Кубрат Пулев ще получи задължителния шанс да се бори за световната титла във версия IBF. Асоциацията задължи победителя от мача между Анди Руис и Антъни Джошуа да срещне българина до 31 май 2020 г. \r\n\r\n Мексиканецът и британецът ще се изправят в реванш един срещу друг на 7 декември в Саудитска Арабия. Първият мач между тях беше на 1 юни и Руис шокира световната боксова общественост, като нокoаутира непобедения дотогава AJ. \r\n\r\n От две години Кобрата е задължителен претендент за колана в IBF. Той трябваше да се бие с Антъни Джошуа през октомври 2017 г. за световната титла, но се контузи в навечерието на сблъсъка и срещата пропадна. Сега, почти три години по-късно, той ще има възможността да спечели така лелеяната титла. \r\n\r\n Разбира се, за да остане задължителен претендент, Пулев не трябва да губи мачовете си дотогава. Очаква се той да има среща през есента на тази година, но все още съперникът му не е ясен. След въпросния мач ще влезе в подготовка за предстоящата битка с Джошуа или Руис. \r\n \n\t\t\t\t\t\t", "date": "2019.08.14", "title": "Международната федерация отсече: Кобрата ще се бие за световната титла!"}
{"url": "http://www.bnews.bg/article/262814-turandot_s_grandiozna_premiera_na_opera_v_letniya_teatar_varna_2019", "text": "\n На 19 август от 21 часа ще бъде представена премиерата на „операта „Турандот“ от Джакомо Пучини. Спектакълът е част от афиша на десетото издание на  „Опера в Летния театър –Варна 2019“ и  ММФ „Варненско лято“. \r\n\r\n Заглавието е копродукция с Parma OperArt – Summer Reggia Opera Festival. След реализацията на постановката през месец юли на фестивала \"Реджо ди Колорно\" в Италия, публиката на Опера в Летния театър ще види за първи път \"Турандот\" на българска сцена. За Варненската опера е чест да представи своите солисти от най-висока класа за всички роли: Турандот -  Димитринка Райчева, Калаф  – Валерий Георгиев,   Лиу – Илина Михайлова, Тимур – Деян Вачков. \r\n\r\n Диригент Лоренцо Бизари, Италия. Режисьор Еди Ловальо. \r\n\r\n Операта е създадената по едноименната пиеса на Карло Гоци. Китайският приказен сюжет вдъхновява Джакомо Пучини да създаде последната си творба. По желание на самия Пучини, след смъртта му по неговите скици операта е довършена от неговия ученик Франко Алфано. \r\n\r\n Финал на десетото издание на „Опера в Летния театър – Варна 2019“ ще сложи традиционната Оперна гала на 22 август. Диригенти Борислав Иванов и Кръстин Настев. В заключителния  концерт на оперното лято по традиция участват солисти, оркестър и хор на Държавна опера Варна, които ще представят богата и пъстра програма от световната музикална съкровищница. \r\n\r\n БИЛЕТИ: \r\n\r\n Online в Еventim.bg чрез услугата Print@Home: \r\n\r\n http://www.eventim.bg/bg/bileti/tmpc-varna-21/promo.html… \r\n\r\n Каса ТМПЦ, пл. „Независимост“ 1, пон-пет 9.00-20.00, почивка 13.30-14.30; съб 10.00-19.00, почивка 13.30-14.30; нед 11.00-16.00, без прекъсване; тел. 052 665 022; Заявки: тел. 052 665 051, 052 665 020, www.tmpcvarna.com \r\n\r\n Каса ФКЦ - всеки ден 10.00-21.00, почивка 14.00-14.30, 16.30-17.30, тел. 052 685 214 \r\n\r\n Каса Летен театър, тел. 052 612 803 \r\n\r\n   \r\n\r\n   \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2019.08.14", "title": "“Турандот“ с грандиозна премиера на „Опера в Летния театър –Варна 2019“ "}
{"url": "http://www.bnews.bg/article/262821-udar_otkriha_sklad_sas_100_kg_droga_i_avtomati_v_sofiya", "text": "\n Антимафиоти са открили склад с над 100 кг различни наркотици и автомати в София. Подозират, че уникалното съоръжение е на люлинския силовак Радмил Ранов-Радо Ланеца, съобщава \"24 часа“. Той е сочен за един от тримата тартори заедно със Стъклето и Телето на най-голяма наркогрупа, залавяна през последните години у нас. \r\n\r\n Информацията за открития склад е потвърдена от зам.-главният прокурор Иван Гешев, но посочи, че повече подробности ще има по-късно през деня. \r\n\r\n \"На атаките срещу прокуратурата ще отговорим по един начин – с работа. Независимо дали става въпрос за организирани престъпни групи, които тровят децата ни, както в случая, или за хора, които тормозят бабите и дядовците, майките и бащите ни в малките населени места. Поздравявам колегите от ГДБОП и Специализираната прокуратура за добрата работа по случая“, каза само Гешев. \r\n\r\n Снимката на Радо Ланеца бе разлепена на листовки в София преди 3 г. под надпис: \"Мъжете, които тровят децата ни“. \r\n\r\n Количеството дрога в склада е смаяло разследващите. Освен наркотици и оръжия, ползвани за сплашване от бандата, антимафиотите са открили и т.нар. \"счетоводни тефтери“ на групата. \r\n\r\n Бандата е търгувала дрога из цялата страна от поне 4-5 години, твърдят от разследването. С обвинения засега са 32 души. 25 от тях се издирват, сред които и сочените за лидери. \r\n \n\t\t\t\t\t\t", "date": "2019.08.14", "title": "УДАР! Откриха склад със 100 кг дрога и автомати в София!"}
{"url": "http://www.bnews.bg/article/262810-vizhte_kak_postapvat_v_kitay_s_oligarsite", "text": "\n Това на снимката са китайски олигарси, партийни функционери и всякакви измамници избягали на запад с крадени народни пари. Всичките те са върнати от китайските служби и са осъдени на смърт! В Китай действа специална програма, която се казва \"Небесна мрежа\". Китайските специални агенти издирват всеки, който е откраднал народни и държавни пари и го задържат. За десет години в Китай са върнати над 6000 олигарха и са възстановени на държавата на 120 милиарда долара! Всички заловени крадци са осъдени на смърт и са застреляни публично! \r\n\r\n \r\n \n\t\t\t\t\t\t", "date": "2019.08.14", "title": "Вижте как постъпват в Китай с олигарсите!"}
{"url": "http://www.bnews.bg/article/262828-golyam_skandal_plashat_s_ubiystvo_nasha_sportistka", "text": "\n Драмите и скандалите около историческия мач за титлата на България при жените в категория \"петел\" (53,5 кг) между Памела Треан и Иванка Иванова - Лъвицата преминаха на ново ниво. Десетрундовата им битка се проведе в събота на галавечерта \"Боксов сблъсък 2\" във Велико Търново. Лъвицата спечели с 2:1 съдийски гласа, но разкри, че е получила заплахи за убийство от противниковия щаб.  \r\n\r\n Това беше първа загуба в кариерата на Треан, която е родена в София, но живее в Швейцария. \r\n\r\n \"На място швейцарците (Памела Треан и нейният треньор и мениджър Самир) ни се заканиха с убийство\", твърди Иванка Иванова.  \r\n\r\n \"Отделно в момента само ме нападат и следят личното ми пространство. Не спират да злобеят. Все едно съм някой боклук. Просто съм разочарована. Не ни оставиха на мира. Тормозят ни яко. Заплахата беше директно към моя треньор Захари Мутафчиев\", добави Лъвицата. \r\n\r\n Иванка Иванова започна много силно мача и вкарваше тежки крошета. От седмия рунд Треан обърна развоя на срещата и започна доста по-често да намира своята съперничка. \"Уморих се след седмия рунд. Исках да демонстрирам добро ниво. Хората видяха какви удари й вкарах. Мислех, че ще ме ощетят, защото съм никоя, но бях доста убедителна. След мача тя казва как била спечелила всичките рундове, което няма как да стане. Само погледнете разликата във външния вид след срещата. Някой сериозно заблуждава Памела за изхода от двубоя. По-добре да си види грешките и да ги коригира\", коментира още Иванка Иванова. \r\n\r\n Лъвицата записа едва третата си победа в 16 мача. Тя обясни, че треньорът й Захари Мутафчиев е направил огромна промяна. Двамата са поработили върху увеличаване на силата. \"Готова съм за реванш с Памела. Нека само мине малко време. Искам да се боксирам в чужбина и там да се докажа. Знам, че ако бия с малко, няма да ми дадат победа. Затова трябва да съм много убедителна\", добави Лъвицата. \r\n\r\n Въпреки всички конфликти между двете боксьорки, Иванка е щастлива от предложения годеж на Памела Треан след края на мача. \"Радвам се за нея\", каза чистосърдечно Иванова. \"За всеки имаше по нещо. При мен няма как някой да се излъже и да ми даде пръстен. Но аз си имам пояс\", добави Лъвицата. \r\n\r\n Използването на заплахи за убийство не е нещо ново в света на професионалния бокс. Майк Тайсън редовно смазваше психически своите съперници с подобни закани. В днешни дни Дионтей Уайлдър също се кани наляво и надясно, че ще убие противниците си. \r\n \n\t\t\t\t\t\t", "date": "2019.08.14", "title": "ГОЛЯМ СКАНДАЛ! Плашат с убийство наша спортистка!\r\n"}
{"url": "http://www.bnews.bg/article/262831-karvav_intsident_9_godishno_momiche_prostrelya_sestra_si_s_vazdushna_pushka", "text": "\n 9-годишно момиче простреля с въздушна пушка сестра си, която е на 12 години, съобщи Дарик, позовавайки се на местната полиция. \r\n\r\n Инцидентът е станал вчера.  \r\n\r\n В Центъра за спешна медицинска помощ в Хасково е постъпило за лечение момиче, простреляно по невнимание от сестра си.  \r\n\r\n Нараняването на детето е в областта на пръстите на левия крак. Момичето е освободено за домашно лечение.  \r\n\r\n На майката е съставен акт по Закона за закрила на детето. Пушката е предадена от бащата с протокол за доброволно предаване. За случая е уведомен отдел „Закрила на детето“.  \r\n \n\t\t\t\t\t\t", "date": "2019.08.14", "title": "КЪРВАВ ИНЦИДЕНТ! 9-годишно момиче простреля сестра си с въздушна пушка "}
{"url": "http://www.bnews.bg/article/262811-barekov_s_bezposhtaden_komentar_za_ibritsite_na_vlastta", "text": "\n Истината е, че от Слави и ГЕРБ повече ме възмущават старите ибрици на властта и Борисов - хората на Прокопиев и Костов, Джамбазки, Каракачанов, Огнян Минчевци и цялата сган свини от облужващия персонал. Така, че ако Слави ще държи от догодина ибрика на Сарая и ГЕРБ вместо тях - нека го бъде. Поне от време на време ще прави скечове и ще пее чалгии, а и старите ибрикчии забогатяха несъразмерно и изнагляха от алчност. Време е да плюят кръв. \r\n\r\n \r\n\r\n   \r\n \n\t\t\t\t\t\t", "date": "2019.08.14", "title": "Бареков с безпощаден коментар за ибриците на властта!"}
{"url": "http://www.bnews.bg/article/262817-kzk_go_sprya_za_nova_no_kelner_e_pred_kupuvane_na_btv_ot_cme", "text": "\n След като не успя да купи Нова телевизия, чешкият милиардер Петр Келнер е кандидат за купуването на медийната група Central European Enterprise Media, част от която са bTV и Ring, съобщават словашки медии.  \r\n\r\n Освен това изглежда, че Келнер може да е останал и единственият кандидат-купувач, тъй като според редица медии американската медийна компания \"Дискавъри Комюникейшънс\" се е отказала от надпреварата.  \r\n\r\n Инвестиционният фонд на Келнер PPF вече притежава у нас телекомуникационната компания \"Теленор България\". Той обаче не успя да купи \"Нова Броудкастинг Груп\", след като Комисията за защита на конкуренцията забрани сделката с шведската \"Модърн Таймс Груп\" с мотива, че българската медийна група е прекалено голяма и така може да се стигне до злоупотреба с влиянието ѝ. След това обаче КЗК разреши сделката за продажба на \"Нова\" с братята Кирил и Георги Домусчиеви.  \r\n\r\n През март СМЕ обяви, че започва процедура за продажбата или сливането си със стратегически партньор. Очакванията са били сделката да стане факт в края на юли или началото на август, но се е стигнало до отлагане с един месец.  \r\n\r\n Ако се стигне до сделка, тя ще трябва да бъде одобрена и от КЗК.  \r\n\r\n В България медийната група СМЕ притежава каналите bTV, bTV CInema, bTV Comedy, bTV Action, bTV Lady и Ring. В Чехия има осем канала с името Nova, в Румъния - седем с името PRO. Медийната група има и още четири канала в Словакия и пет в Словения. \r\n \n\t\t\t\t\t\t", "date": "2019.08.14", "title": "КЗК го спря за Нова, но Келнер е пред купуване на БТВ от CME"}
{"url": "http://www.bnews.bg/article/262812-kevork_kevorkyan_ot_umryal_pismo", "text": "\n ОТ УМРЯЛ ПИСМО \r\nНе е лесно да се работи в жанра „От умрял писмо“: газ от Туркменистан, завод на Фолксваген, завод на Тойота и пр. \r\nДнешните медии обаче се трудят усърдно - и навремето като нищо щяха да ни убедят, че ще дочакаме и комунизма. \r\nТази вечер по една телевизия ни разказаха, какъв разцвет на чуждите инвестиции преживяваме. \r\nЧак ще ни задавят проклетите инвеститори. \r\n\r\n Обаче излъчваха репортажа си от един закрит наскоро завод за автомобилна тапицерия - инвеститорът се изнизал нанякъде. \r\nФолксваген и японците идват, ще си счупят краката от бързане - а този бяга. \r\nНе се сетиха обаче да ни кажат, защо въпросният неблагодарник е избягал. \r\n\r\n Добре, да решим, че не е с целия си - нека си бяга. \r\nВажното е, че емигрантите ни се завръщат. \r\nМедиите ни отскоро надуват фалшивата гайда, според която емигрантите ни се завръщат - 16 хиляди души се прибрали и Захариева веднага зачурулика. \r\nИ тъй, както се връщат, 41 хиляди и 500 българи са обявили - само за два месеца! - че искат да останат в Англия и след Брекзит. \r\nПредставяте ли си, какво връщане пада. \r\nНо медиите са се зазяпали в тъпи пропагандни номера и това им стига. \r\n\r\n Върнали се някакви 16 хиляди души - и сякаш това вече окончателно е променило представата за страната ни и за Живота в нея. \r\nТова е глупаво и нечестно. \r\nТук Животът изобщо няма да се промени от това, че някой е оставил заплата от три хиляди паунда и е дошъл тук за три хиляди лева, понеже там му било по-скъпо. \r\n„Какво е туй паунд, бре?“ - ще си кажат в Монтанско, примерно, и ще продължат да кретат из нащърбения си животец. \r\n\r\n Какво ли щеше да напише великият Яворов за днешните изгнаници - подгонени от ятагана на некадърни и самодоволни Властници, които не изпитват капчица срам, дори дурашки се хвалят. \r\n\r\n Срам със сигурност изпитват самите Изгнаници - заради провала на държавата си. \r\nВече наблюдаваме едно ново крепостничество - милиони хора са закрепени като същински крепостни за мизерния си живот, заложени са пред него. \r\nНищо не може вече да се направи за тях. \r\nНищо, дори и Властниците да искат - до там сме я докарали за годините на Прехода. \r\n\r\n Но не се взират в тия хора, роби на една нелепа съдба, натрапена им от некадърници, а зяпат ония, които са се върнали - 16 хиляди от два милиона. \r\n\r\n Една хубавица от ГЕРБ веднъж изтърси следната колосална глупост, готова е направо за шеф на Парламента: двата милиона български емигранти/бегълци ни проправили пътя към ЕС! \r\nБягат от България - и ни приобщават към Европа. \r\nПразните глави представят този позор като някакъв триумф. \r\n\r\n *** \r\nНепрекъснато гърмят скрити бомби отвсякъде. \r\nНаскоро научихме, че стотици училища са без физкултурни салони или пък, доколкото ги има, те са в окаяно състояние. \r\nОбаче нали преди време Властта се похвали, че е отделила повече от 600/шестстотин милиона лева за ремонт на училищата. \r\nКакво стана с тия пари? \r\n\r\n Все съобщават нещо розово, но изобщо не се сещат да се отчитат, обещанията са достатъчни - не си пъхайте носа зад тях, не ни разваляйте кефа. \r\nМожеш да обещаеш всичко, дори можеш да обещаеш да кацнеш на Марс, да обереш страхопочитанието на шараните - и да не направиш нищо. \r\n\r\n По телевизията показаха училищен физкултурен салон: там разполагат с дюшеци, от които дори бездомниците ще се погнусят - нареждали ги един до друг и ги използвали като тепих за борба. \r\nА бяхме първа световна сила в този спорт. \r\nС тия вонливи дюшеци ли ще си връщаме славата? \r\n\r\n Точат се обаче да правят стадион за световно първенство по футбол, нищо, че ще бъдем тъпаните там. \r\nНо някои ще се напечелят от строителството на стадиона - колко, вече и самият Дявол не може да изчисли. \r\n\r\n Стига фасони на скъсан дюшек, по-добре дайте парите за ремонта на училищните салони, тогава славата ще дойде сама. \r\nОт умрял писмо… и т.н. \r\n*** \r\nУТОЧНЕНИЕ \r\nУважаеми приятели, ТОВА е моята страница – всички други страници, блогове и пр., които използват името ми или мои фотоси, нямат нищо общо с мен. \r\n\r\n \r\n\r\n   \r\n \n\t\t\t\t\t\t", "date": "2019.08.14", "title": "Кеворк Кеворкян: ОТ УМРЯЛ ПИСМО"}
{"url": "http://www.bnews.bg/article/262822-mia_halifa_proplaka_spechelih_samo_12_000_ot_pornoto", "text": "\n Бившaтa пoрнo звeздa Миa Хaлифa се е оплака, че е заработила само 12 000 долара в бизнеса, пишe „Ню Йoрк пoуcт“. \r\n\r\n Млaдaтa aмeрикaнкa c ливaнcки кoрeни участваше във филми зa възрacтни caмo в прoдължeниe нa три мeceцa, нo тoвa нe й пoпрeчи дa ce прeвърнe в eднa oт нaй-гoлeмитe звeзди в индуcтриятa. \r\n\r\n „Хората мислят, че се съм направила милиони от порното. Изкарах общо около 12 000 долара, а по-късно не видях нито пени повече. Трудността при намирането на нормална работа след напускането на индустрията беше страшна“, това написа в Туитър 26-годишната Миа. \r\n\r\n Миa Хaлифa вeчe нe e пoрнo aктриca. Мeчтaтa й e дa ce зaнимaвa cъc cпoрт, иска да бъде и спортен кoмeнтaтoр. \r\n \n\t\t\t\t\t\t", "date": "2019.08.14", "title": "Миа Халифа проплака: Спечелих само $12 000 от порното!"}
