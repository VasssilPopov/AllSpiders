{"url": "http://www.bnews.bg/article/244021-vdovitsata_na_andrey_batashov_se_natiska_s_zheni", "text": "\n Вдовицата на Андрей Баташов – Боряна, брутално се изложи в нощен клуб в курорта Лозенец. Неуспялата певица пристигна в целия си блясък на парти за откриване на летния сезон в края на миналата седмица. Тя обаче отврати всички присъстващи с поведението си на булевардна дама и явното си неумение да се държи прилично на публични места, писа „Уикенд“. \r\n\r\n Хубавата брюнетка очевидно бе пристигнала на купона с идеята да прави впечатление. Жалко обаче, че не бе преценила точно как ще впечатли останалите в клуба, събрал огромна част от елита на родния шоубизнес. Боряна превзе дансинга и цяла нощ не спря да се вихри на него, както и по сепаретата, по възможно най-грозния начин. Вероятно за да изглежда предизвикателна, тя започна да се натиска с всяка хубава жена, съгласна да имитират лесбо сцени заедно. За нейно разочарование обаче бе объркала мястото за подобни трикове. Оказа се, че точно тук те не вървят, и така и не се намери мъж, който да ѝ обърне внимание.  \r\n\r\n Затова пък дамска компания не ѝ липсваше и красавицата реши да заложи за цялата нощ на псевдоеротични игри с представителки на собствения си пол. За да бъде още по-интересна, си беше приготвила два тоалета за партито – черен и розов. В тях веселата вдовица цяла нощ демонстрира прелестите си и буквално затвори клуба – остана в него чак до зори и си тръгна, когато в заведението вече нямаше други гости.  \r\n\r\n Другата изключително напориста дама същата вечер бе симпатичната репортерка от „Господари на ефира” – Ева Веселинова. Блондинката явно си поставя високи цели с мъжете, защото се бе прицелила в собственика на клуба Димитър Тодоранов. Един от най-забележителните мъже на партито бе музикантът с добри актьорски заложби Орлин Павлов. Изглежда, че той за пореден път в живота си е с ново гадже. Звездата от „Скъпи наследници” доскоро въртеше любов с млада мулатка. В клуба в Лозенец обаче пристигна, придружен от друга, засега непозната красавица. \r\n\r\n Вечерта бе осветена и от звездното присъствие на Белослава, Маги Джанаварова, Борислав Комсийски, Богомил Грозев и много други популярни лица, които се забавляваха, без да правят лошо впечатление. \r\n \n\t\t\t\t\t\t", "date": "2018.06.21", "title": "Вдовицата на Андрей Баташов се натиска с жени "}
{"url": "http://www.bnews.bg/article/244018-spryaha_pornoto_na_ned", "text": "\n Каналите за възрастни на ексводещия и бивш брадър Найден Найденов — Нед спряха. Бившият шоумен сам се оплака за проблема. „Някой знае ли, защо всички порноканали от програмата ми изчезнаха преди две седмици, въпреки че си плащам за пълния пакет от абсолютно всички канали?”, попита блондинът в мрежата. \r\nПоследователите му побързаха да се пошегуват със статуса му, но Нед побърза да ги затапи, пише \"Телеграф\".  „Обичам филмите за възрастни, имам огромна колекция. Моето бижу! Гледам ХХL канали всеки ден, като всички останали, но те не си казват”, споделя още Найден. \r\n  \r\n \n\t\t\t\t\t\t", "date": "2018.06.21", "title": "Спряха порното на Нед"}
{"url": "http://www.bnews.bg/article/244044-gotvyat_elektronna_platforma_za_pristanishtata_za_nad_300_000_leva", "text": "\n Над 300 000 лева са вложени за подготовката на електронна платформа за пристанищата, която вече е конструирана. Сега предстои обществена поръчка за изпълнител, каза инж. Ангел Забуртов - генерален директор на държавно предприятие \"Пристанищна инфраструктура\" пред БНР. \r\n\r\n По думите му след въвеждането на електронната платформа информацията ще бъде изцяло дигитализирана. \r\n\r\n \"Всички получават една и съща информация с нивото на достъп, до която имат нужда и съответно я получават предварително. Хартията отпада изцяло. Единствено и само документи в електронен формат. Това е предимството на системата\". \r\n\r\n Информацията ще може да се обработва предварително, поясни Забуртов. \"Последно пристанище преди българско пристанище, ако е Истанбул, в момента на отплаването на кораба от Истанбул цялата информация пристига в нашето пристанище и всички потребители я получават. Имат един ден за обработка на информация и съответно да могат да планират\", обясни Забуртов. \r\n \n\t\t\t\t\t\t", "date": "2018.06.21", "title": "Готвят електронна платформа за пристанищата за над 300 000 лева"}
{"url": "http://www.bnews.bg/article/244008-otritnat_lyubovnik_prodava_golata_mis_silikon_za_500_leva", "text": "\n Снимки с креватните подвизи на Мис Силикон 2017 Виктория Петрова, предлага в редакциите на електронни медии, нейно бившо гадже. \r\n\r\n Зарязаният мъж, иска 500 лева, срещу които обещава да представи миската в невиждана светлина. Само че ударил на камък, тъй като никой до сега не е проявил интерес към горещия архив. \r\nВиктория също не се трогва от подобни провокации. Тя твърди, че никога не е снимала такива фотоси или клипове. \r\n„Не съм като евтините еднодневки, които искат да станат известни с такива изцепки. Отдавна интересът към подобни изпълнения е изчерпан. Дори не знам какво продава точно въпросният господин, а и не ме интересува“, отсича миската. \r\nОт известно време силиконката е закопчала мастит богаташ, с когото беше на романтична почивка в Турция, но упорито пази самоличността му в тайна. \r\n \n\t\t\t\t\t\t", "date": "2018.06.21", "title": "Отритнат любовник продава голата Мис Силикон за 500 лева "}
{"url": "http://www.bnews.bg/article/244019-sofka_i_gringo_sas_7_chasov_seksmaraton", "text": "\n Софи Маринова и любимият й Тодор Давидов –Гринго се отдадоха на 7-часов сексмаратон след излизането на мачото от ареста.  Певицата е на седмото небе от щастие, че половинката й отново е вкъщи и без да мислят се отдали на бурен интимен живот, като главната цел е да направят бебе. \r\nВ момента Гринго и Софка отново се носят на крилете на любовта и са в трескава подготовка на сватбата им. Маринова неведнъж е споделяла, че мечтае да се види като булка,а Гринго държи повече на това да станат родители. \r\nВлюбените планират за заминат на почивка за няколко дни, където да се отдадат един на друг, далеч от любопитните погледи, пише „Телеграф“. \r\n  \r\n \n\t\t\t\t\t\t", "date": "2018.06.21", "title": "Софка и Гринго със 7-часов сексмаратон "}
{"url": "http://www.bnews.bg/article/244050-vremeto_se_razvalya_temperaturite_padat_ryazko", "text": "\n Поредно предупреждение за летни бури и градушки. \r\n\r\n В петък отново в сила е жълт код за проливни дъждове. Около обяд ще започне да се развива мощна купеста облачност – първо над западната половина от страната, привечер и на изток. \r\n\r\n Очакват се краткотрайни, на места интензивни валежи и гръмотевични бури. Има условия и за градушки. \r\n\r\n Във Видин, Монтана, Враца, Плевен и Ловеч отново е обявен жълт код за опасно време. Там валежите ще бъдат значителни – до 30 л/кв.м., придружени от временно силни пориви на вятъра и локални градушки.  \r\n\r\n През уикенда температурите чувствително ще се понижат – с около 10 градуса. Ще бъде и ветровито. Всичко това се дължи на студен атмосферен фронт, под чието влияние ще попадне страната ни. \r\n \n\t\t\t\t\t\t", "date": "2018.06.21", "title": "ВРЕМЕТО СЕ РАЗВАЛЯ! Температурите падат рязко "}
{"url": "http://www.bnews.bg/article/244049-meteorolozite_ot_ban_spirat_protesta", "text": "\n Метеоролозите от НИМХ на БАН вероятно ще прекратят протестите. Това стана ясно след проведена среща на просветния министър Красимир Вълчев с ръководствата на БАН и института, съобщи БНР.  \r\n\r\n Вълчев обеща, че ще предложи промяна в Закона за БАН, с която парите за Академията да бъдат разпределени по дейности. Така средствата за института ще бъдат обособени на отделен ред в бюджета на БАН. Това е и искането на протестиращите.  \r\n\r\n \"Обещали сме на първо време 160 000 лв. за НИМХ, вече сме превели 43 000 лв. и ще търсим поетапно решения. Това каза на брифинг председателят на Българската академия на науките (БАН) акад. Юлиан Ревалски, цитиран от \"Фокус\".  \r\n\r\n \"Създалата се ситуация е заради дългогодишното недофинансиране. Отдаваме изключително важно значение на тази дейност. Това е уникален институт. За да се реши проблемът, то той не е в правилата, дейността на НИМХ трябва да се извади на отделен ред. Ще търсим решение на стъпки. Обещали сме на първо време 160 000 лв., превели сме 43 000 лв.\", заяви още акад. Ревалски. \r\n\r\n По думите му в по-следващи етапи ще търсят също решения. \r\n\r\n \"Ще търсим средства за издръжка на стъпки и се надяваме да ги осигурим\",добави той. \r\n\r\n Припомняме, че служители на Националния институт по метеорология и хидрология излязоха днес пред сградата на Българска академия на науките на протест. \r\n\r\n Причината за недоволството е недостигът във финансирането на института и недостатъчното средства за функционирането му. \r\n\r\n Протестиращите носеха транспаранти с надписи: \"Инженер в НИМХ равно на чистач в БАН\", както и \"Решение на Общото събрание на БАН ощетява НИМХ\". \r\n\r\n \"Срамота е за нас!\" възмути се проф. Христомир Брънзов, директор на института. \r\n\r\n Той предупреди, че липсата на средства ще доведе до спиране на прогнозата за времето.  \r\n \n\t\t\t\t\t\t", "date": "2018.06.21", "title": "Метеоролозите от БАН спират протеста"}
{"url": "http://www.bnews.bg/article/244045-es_obezpokoen_ot_noviya_antimigrantski_zakon_na_ungariya", "text": "\n Европейската комисия изрази безпокойство от новия унгарски закон, който забранява на активисти и неправителствени организации с чуждестранно финансиране да помагат на незаконно пребиваващи в страната мигранти, предаде БТА. \r\n\r\n Комисията ще провери дали новото унгарско законодателство е съвместимо с правилата на Европейския съюз и в зависимост от това ще предприеме действия, заяви говорителят й Кристиан Виганд. \r\n\r\n Унгарският закон, който предвижда до една година затвор за служители и активисти, които „подпомагат незаконната миграция”, бе приет вчера от парламента. Той е част от пакета законодателни промени, наречени „Спрете Сорос”. \r\n\r\n Унгарският премиер Виктор Орбан се превърна във водещата фигура на антимигрантската политика в Европа след 2015-2016 година, когато в Европа влязоха повече от един милион мигранти. Оттогава Унгария засили граничния контрол и прие редица закони срещу мигрантите и организациите, които им помагат. \r\n \n\t\t\t\t\t\t", "date": "2018.06.21", "title": "ЕС обезпокоен от новия антимигрантски закон на Унгария"}
{"url": "http://www.bnews.bg/article/244047-estoniya_privika_ruskiya_poslanik", "text": "\n Естония се оплака, че руски правителствен самолет е нарушил въздушното пространство на балтийската държава до остров Вайндло във Финландския залив, информира АП. \r\n\r\n Естонските военни поясниха, че самолет Ту-154М на руското вътрешно министерство е прекарал минута в естонското въздушно пространство в сряда на обяд. \r\n\r\n Транспондерът на самолета е бил включен, но не е представен план на полета и не е бил установен контакт с естонската служба за въздушен контрол. \r\n\r\n Външното министерство на Естония съобщи, че руският посланик е привикан и му е връчена протестна нота. \r\n\r\n Това е второ подобно нарушение през тази година. През 2017 г. са регистрирани две нарушения, а през 2016 г. - седем. \r\n \n\t\t\t\t\t\t", "date": "2018.06.21", "title": "Естония привика руския посланик"}
{"url": "http://www.bnews.bg/article/244048-falshivi_sayt_i_facebook_stranitsa_podlagvat_klientite_na_aviokompaniya", "text": "\n Нискотарифната авиокомпания \"Wizz Air\" предупреди, че уебсайт и Facebook страница със съмнителен домейн и външен вид, подобен на оригиналния, заблуждава клиентите. Те съдържат лъжливи твърдения, че потребителите могат да купят два билета за 1 евро, ако споделят поста и коментират във Facebook. \r\n\r\n От превозвача съветват всички потребители „да не посещават и да не кликат върху линкове към други страници, различни от официалните комуникационни платформи на авиокомпанията“. \r\n\r\n Оказа се, че в измамната схема са въвлечени и други авиокомпании. Те също призовават потребителите да не се доверяват на подобни оферти. \r\n \n\t\t\t\t\t\t", "date": "2018.06.21", "title": "Фалшиви сайт и Facebook страница подлъгват клиентите на авиокомпания "}
{"url": "http://www.bnews.bg/article/244042-shofyorat_ubil_uchenik_v_atiya_poluchi_4_godini_zatvor", "text": "\n Шофьорът, който уби 16-годишен ученик на пешеходна пътека край Атия, получи присъда от четири години затвор, предаде кореспондент на bTV. \r\n\r\n Пред съда 60.годишният Кирил Георгиев обясни, че не е минал и ден без да се обвинява за стореното и съжалява, че е подценил ситуацията. Призна се за виновен, но поиска условно наказание. \r\n\r\n Близките на загиналото момче не останаха доволни от продължителността на присъдата и обявиха, че ще обжалват решението на съда. \r\n\r\n Защитата също ще обжалва решението. \r\n\r\n Момчето беше прегазено на пешеходна пътека на път за училище миналия ноември. \r\n\r\n Следствието е установило, че шофьорът на джипа е карал с близо 100 км/ч. при ограничение от 60 км/ч. и не е спрял на пешеходната пътека. \r\n\r\n След катастрофата пешеходната пътека беше осветена, а в момента се строи пасарелка над пътя. \r\n \n\t\t\t\t\t\t", "date": "2018.06.21", "title": "Шофьорът, убил ученик в Атия, получи 4 години затвор"}
{"url": "http://www.bnews.bg/article/244041-izvanredno_stana_yasno_koy_e_izbyagaliyat_zatvornik_snimka", "text": "\n Полицията издирва затворника – 48-годишния Борислав Ангелов Иванов, който е избягал от външен неохраняем обект в Ловеч, в който работел. Иванов излежава 13-годишна присъда за блудства и кражби и вече е изтърпял 7 г. от наказанието си. Влязъл в затвора през март 2011 г. В началото на месеца той бил прехвърлен на по-лек режим и имал право да работи. Тази сутрин в 10:30 ч. е постъпил сигнал, че мъжът изчезнал от обекта. Той работел с още четирима затворници и почиствал халета в бившето млекопреработвателно предприятие „Сердика“. \r\n\r\n Мъжът е на 48- години, той е среден на ръст, с кафяви очи и къса, черна коса. Борис Иванов е с нормално телосложение, продълговато, леко мургаво лице, правилен нос, високо чело. На врата си има татус – червена целувка. Това съобщиха от пресцентъра на МВР. От полицията призовават хората, които имат допълнителна информация за издирвания, или го забележат, да сигнализират на тел. 112 или във всяко поделение на МВР. Анонимността им е гарантирана. \r\n\r\n \r\n  \r\n \n\t\t\t\t\t\t", "date": "2018.06.21", "title": "ИЗВЪНРЕДНО! Стана ясно КОЙ е избягалияТ затворник! (СНИМКА)"}
{"url": "http://www.bnews.bg/article/244034-mezhdunaroden_tantsov_festival_sabira_nad_400_uchastnitsi_v_kranevo", "text": "\n За трета поредна година Кранево ще бъде домакин на големия финал на Международния танцов фестивал „Храмът на Кибела“. От 29 юни до 01 юли курортното градче ще посрещне над 400 участници от България, Румъния, Гърция, Русия и Беларус. На сцената в парка на хотел „Ведрен“ ще се състезават 200 от най-добрите хореографии в 15 танцови стила, избрани от журито на квалификационния фестивал „Пловдив - древен и вечен“, който се проведе през април в града под тепетата. \r\n\r\n \r\nКакто на квалификациите, така и на финалите, фестивалът е възможен благодарение на организаторите от спортен клуб „Самодива“ и софтуерна фирма „Elders” – група млади пловдивчани с усет както към програмирането, така и към танца. \r\n\r\n \r\nПреди началото на фестивала, на 28.06 ще се проведе допълнителна, втора квалификация, която да даде възможност на участниците, не успели да вземат участие в Пловдив, да се класират за финала. \r\n\r\n \r\nНа финалите в неделя победителите ще получат парични и специални награди, като трите най-добри изпълнения в категория соло, дуо/трио и групи и формации ще разделят общо 3000 лв. \r\n\r\n \r\nЩе има награди и за най-малък участник, най-добър костюм и най-артистично изпълнение. Румънският член на журито – Михай Адриан ще връчи 12 специални награди, осигурени от самия него. \r\n\r\n \r\nВ рамките на фестивала, участниците ще могат да участват в два безплатни практически семинара с Желка Табакова – „Балет, палцова и скокова техника“ и с Венцислав Неделчев – „Изграждане на артистичен солов танц - етюд, чрез представяне на различни настроения от изпълнителя“ \r\nФестивалът се организира от Спортен клуб „Самодива“, с подкрепата на “Elders”, хотел “Ведрен”, Хотел “Аквалайф” и туристическа агенция „Неда Травел“. \r\nЖурито е в състав: \r\n1. Желка Табакова – балетмайстор, хореограф-режисьор, получила професионалната си подготовка в ГИТИС - Москва, ръководител на балетните трупи на Варненската опера, Държавен музикален театър - София и Оперно филхармонично дружество -Пловдив; \r\n2. Дойна Стакулеску – вице шампион по художествена гимнастика от Олимпийски игри; \r\n3. Михай Адриан – стрийт танцьор, инструктор и хореограф в стиловете класически балет, модерен, джаз, стил „Майкъл Джексън“; \r\n4. Теодора Станева - хореограф-педагог, преподавател по съвременни танцови техники и класически екзерсис в Национална гимназия по хуманитарни науки и изкуства “Константин Преславски” - гр. Варна; \r\n5. Бойко Джорев – майстор на спорта по спортна гимнастика; \r\n6. Венцислав Неделчев – хореограф, инструктор-фолколорист и създател на клуб по български хора \"Нашенци“. \r\n \n\t\t\t\t\t\t", "date": "2018.06.21", "title": "Международен танцов фестивал събира над 400 участници в Кранево"}
{"url": "http://www.bnews.bg/article/244038-dozhivyahme_i_tova_pedofil_vav_vip_bradar", "text": "\n Владо Кузов ще е сред основните атракции в предстоящия сезон на „ВИП Брадър”. Скандалният бивш депутат от „Атака”, който не успя да стане член на ДПС заради педофилското си дело в миналото, е подписал предварителен договор с риалити шоуто, научи „Уикенд”. Той не разкрива размера на хонорара си, но според наш източник сумата е около 80 000 лева. \r\n\r\n Кузов влиза наесен в най-гледаното тв шоу, за да се забавлява, като си даде лека почивка от натоварената адвокатска работа в Софийския районен съд. Кузов не се колебал много дали да приеме примамливата оферта. Изчел внимателно условията на договори, преосмислил многократно написаното с дребни букви и преценил, че няма от какво да се притеснява. И без друго харесвал предаването и рядко изпускал епизод от предишните сезони.  \r\n\r\n Владо смятал, че е достатъчно атрактивен, за да присъства в ефир. От него се очаквало да весели народа с родопски песни, с които бил закърмен от дете. От сега си подготвял репертоар и бил сигурен, че ще се справи перфектно, ако има някакви мисии за надпяване и надигравене, примерно с народни хора и ръченица. Единственото нещо, което го притеснявало били леко завишените наднормени килограми от сладкишите, с които редовно се черпел по време на срещи с приятели. \r\n\r\n „Ми какво да правя. Аз съм човек, който няма много пороци. Не пия, не пуша, по жени не ходя, но и ангелски крила нямам. Добре ще е да отслабна малко, за да мога да се представя отлично в спортните мисии. Планирам през юли и август да откажа пастичките и гофретите, които изкушават сетивата ми. Предполагам, че към мен ще има доста провокации от страна на Големия брат. Очаквам всичко и психически се настройвам за първото място, което не е невъзможно, защото хората ме обичат. При това ще ме видят от една друга страна – на народен певец и артист, на човек обикалял света с „Мистериите на българските гласове”. Мога и да готвя. Приготвям някои манджи далеч по-добре от жените в кухнята. Вярно, че го правя рядко, но пък качествено. Принципно с малко продукти, мога да направя доста неща”, споделя пред репортер на „Уикенд” Владо Кузов.  \r\n\r\n Той допуска, че са водени преговори и с журналиста Мартин Карбовски, с когото допреди време бяха едва ли не смъртни врагове. Кузов винаги е подозирал, че водещият на „Втори план” е бил част от машината, скалъпила педофилското дело срещу него.  \r\n\r\n „Намекнаха ми, че трябва да очаквам неочакваното. Е, какво да е то – едва ли ще пуснат малки деца във вечерно шоу с възрастни, които пият по две-три питиета и почват да говорят весели  случки от живота си. Между другото „Господари на ефира” вече ме провокираха с 15-годишни хлапета. Докато правеха интервю с мен и получавах Златен скунск, за мен и пред мен минаваха дечурлига. Това се случваше на фона на родопски песни. Шегата бе доста неуместна”, развълнувано обяснява бившият депутат от „Атака”. \r\n \n\t\t\t\t\t\t", "date": "2018.06.21", "title": "Доживяхме и това: Педофил във ВИП Брадър?!"}
{"url": "http://www.bnews.bg/article/244035-palen_smyah_mvr_izdirva_ne_izbyagal_zatvornik_a_otklonil_se", "text": "\n Не става въпрос за бягство от затвора, а за отклоняване от външен обект, на който няма охрана. Това обясни заместник-министърът на правосъдието Николай Проданов на брифинг в Министерство на правосъдието. \r\n\r\n Припомняме, по-рано днес стана ясно, че МВР издирва затворник, избягал в Ловеч от работен обект около 10.30 часа. Организирана е акция по издирването му. От левицата в парламента настояха МВР да издири осъдения преди да му е пораснала брада. \r\n\r\n Над 802 за затворниците, които работят на външни неохраняеми обекти, стана ясно още от думите на Проданов. \r\n\r\n \"Такива случаи не трябва да ни учудват и притесняват, защото те са изключителна рядкост\", успокои зам.-министърът. \r\n\r\n Стана ясно, че се издирва Борислав Ангелов Иванов, на 48 години. Присъдите му са за кражби и блудства. Затворникът е получил присъда от 13 години лишаване от свобода през 2011 г., като до този момент е излежал 7 години от тях. Заради излежаните години е преместен в неохраняемо общежитие \r\n\r\n Борислав Иванов е работил в млекопреработвателно предприятия \"Сердика\" в покрайнините на Ловеч заедно с други четирима души. Сигналът за \"отклоняването му\" е получен от служител на фирмата. \r\nПредприети са незабавни мерки за неговото издирване, увери Проданов. \r\n\r\n По думите на Проданов въпросът не опира върху надзорно-охранителната дейност. По-скоро става дума за един принципен, въпрос доколко обществото би било да промени основни принципи, заложен в Наказателния кодекс от 1968 година, където на труда се гледа като на основно средство за превъзпитание. \r\n\r\n Проданов поясни, че възможностите за работа вътре на територията на затворите са силно ограничени. Според него дори и такива места с възможности се сблъскват с проблема на конкурентноспособността на произвежданите стоки. \r\n\r\n Той изрази съжаление, че работата, която може да се осигури вътре в затворите не е достатъчно за близо 7 000 души, които са лишени от свобода. \r\n\r\n Припомняме, Владимир Пелов и Радослав Колев избягаха от Централния софийски затвор на 3 април 2018 година. Двамата излязоха от затвора през централния вход, след като стреляха с пистолет по охраната. По-късно, на 6 юни Пелов бе застрелян в Ботевград от Марио Панчев, който по-късно също почина от раните си. \r\n\r\n На 22 май пък полицията в Бургас залови затворник, издирван от седмица, след като не се е завърнал в затвора след изтичане на законовия му отпуск. \r\n\r\n На 10 април пък 42-годишният Георги Т., който изтърпява присъда от една година за наркотици не се е прибрал в затвора в Пловдив. Избягал е докато е работил на външен обект край града. \r\n \n\t\t\t\t\t\t", "date": "2018.06.21", "title": "ПЪЛЕН СМЯХ! МВР издирва не \"избягал\" затворник, а \"отклонил се\""}
{"url": "http://www.bnews.bg/article/244036-izverg_ubil_po_zhestok_nachin_18_godishno_momiche_e_osaden_na_13_godini_zatvor", "text": "\n По внесен обвинителен акт на Окръжна прокуратура - Сливен, осъдиха на 13 години и 4 месеца \"лишаване от свобода\" Милан Й., убил 18-годишно момиче. \r\n\r\n На 13 януари в Твърдица, обл. Сливен, умишлено убил 18-годишната, като деянието е извършено по особено мъчителен начин и смъртта е настъпила на 19 януари. Той получава и допълнително 6 месеца затвор по предходна присъда. \r\n\r\n Присъдата е постановена по реда на съкратеното производство и е произнесена само 5 месеца след извършване на тежкото умишлено престъпление в резултат на отличната работа на разследващи и магистрати. Наказанието трябва да бъде изтърпяно при първоначален \"строг\" режим в затвор. \r\n\r\n Присъдата на Окръжен съд - Сливен може да бъде обжалвана пред Апелативен съд - Бургас. \r\n \n\t\t\t\t\t\t", "date": "2018.06.21", "title": "Изверг, убил по жесток начин 18-годишно момиче, е осъден на 13 години затвор\r\n"}
{"url": "http://www.bnews.bg/article/244022-totsa_vdiga_tri_svatbi", "text": "\n С цели 3 сватби смятат да отпразнуват любовта си Мис България 2009 – Антония Петрова, и бизнесменът Ивайло Батинков. Тони и Иво се ожениха миналата неделя с гражданска церемония в Гърция, на която присъстваха само най-близките им хора. Смятат обаче да правят още цели две партита, за да могат да поканят всичките си приятели.  \r\n\r\n Датата на сватбата – 17 юни, е била специално избрана, защото тогава се навършили точно три месеца от деня, в който двойката се запознала. Това станало на 17 март, а любовта им била от пръв поглед. Пред близките си Антония и Ивайло разказали, че са били готови да се оженят още по-рано, но заради други планове решили малко да отложат щастливия ден. Присъствалите на тържеството коментирали, че сватбата ще затвори устите на всички зложелатели, които за да вгорчат живота на двойката, пуснаха слух, че младоженецът е женен за друга и дори има дете от нея. Бракът му с Антония Петрова е първият в живота му и двамата са категорични, че ще бъде и последният, писа „Уикенд“. \r\n\r\n За да бъде всичко идеално, младоженците наели сватбена агенция, която да се погрижи и за най-малките подробности. Гражданският брак бил сключен пред българския консул в Солун, но за празничната церемония бил избран плаж до малко заливче на втория ръкав на Халкидики – Ситония. Гости на сватбата разказаха пред „Уикенд”, че денят е преминал буквално като приказка. В събота времето в Гърция било ужасно – валяло като из ведро, било студено и всички поканени се притеснявали, че сватбата ще бъде огромен провал. Само младоженците били спокойни и сигурни, че всичко ще се оправи за важния ден. Така и станало – в неделя било слънчево и толкова топло, че сватбеното парти продължило цяла нощ и никой дори не помислил да облече връхна дреха.  \r\n\r\n Близки на младоженците споделиха, че никой освен влюбените и техните гости не е имал достъп до плажа, на който се е провела церемонията. Там имало много луксозен плажен бар, където приготвяли храната за тържеството точно преди да я поднесат. Избрано било типично гръцко меню с много риба и морски дарове. Водещите на партито също били много добри и благодарение на тях сватбарите останали на дансинга буквално цяла нощ. Церемонията започнала в 19 часа, а купонът продължил чак до 5 сутринта – от залеза чак до изгрева на следващия ден. Булката изглеждала блестящо в сватбената си рокля, създадена специално за нея от дизайнерката София Борисова.  \r\n\r\n Макар че тържеството е било в Гърция, на него са спазени всички български ритуали, включително краденето на булката. Ивайло се събрал с приятелите си, докато любимата му била със своите приятелки. Мъжката компания нахлула в „женското царство” и обявила, че ще краде момата. По традиция му поискали да я откупи, но той казал, че няма толкова пари на света, с които да измери любовта си към Антония. Затова предложил сърцето си и вече никой не посмял да иска друго. Младоженката вече е сменила официално името си. Приела е фамилията на съпруга си, но е запазила и своята. Вече се казва Антония Иванова Петрова-Батинкова.  \r\n\r\n Сега за двойката на дневен ред е следващото парти в част на брака им. Това ще бъде изискан коктейл в София за цели 200 души, който ще се проведе в края на юли. След това ще има и трето тържество. Подробностите около него обаче младоженците поне засега пазят в тайна. \r\n \n\t\t\t\t\t\t", "date": "2018.06.21", "title": "Тоца вдига три сватби"}
{"url": "http://www.bnews.bg/article/244027-bum_na_turistite_v_gartsiya_veche_e_pochti_nevazmozhno_da_se_rezervira_lyatna_pochika", "text": "\n В Гърция вече е почти невъзможно да се резервира лятна почивка. Министерството по туризъм съобщава, че тази година южната ни съседка отбелязва пореден рекорд. \"Ако искате да почивате в Гърция, резервирайте за следваща година\", съобщават туристическите агенции, които прекратиха приемане на резервации за много гръцки острови. Собствениците на хотели съобщават, че не могат да приемат желаещите дори за септември. Голям е интересът към малките гръцки острови, където резервациите приключиха още през март. Дори в скъпите хотели вече няма места. \r\n\r\n \r\nВ по-големите острови като Родос, Крит и Кос все още може да се намери нещо, но за няколко дни, а не например за седмица, оплакват се закъснели да резервират туристи. Поради откриването на нови хотели дестинации като Халкидики предлагат тази година повече възможности. \"Това е поредната година на туристически рекорд\", съобщават от Министерството по туризма, предаде БНР. В същото време хотелиери се оплакват, че българите, които години са работели сезонно в туристическия сектор, вече отказват работа в Гърция. В репортажи за телевизионните медии собственици на хотели на остров Тасос останаха тази година без квалифицираните си работници, които предпочитат да работят в България, защото заплащането е добро, а и разходите са в пъти по-малко. \r\n  \r\n \n\t\t\t\t\t\t", "date": "2018.06.21", "title": "БУМ НА ТУРИСТИТЕ В ГЪРЦИЯ! Вече е почти невъзможно да се резервира лятна почика"}
{"url": "http://www.bnews.bg/article/244029-koy_e_mazhat_v_zhivota_na_geri_nikol", "text": "\n Гала и Зейнеб удариха на камък в опитите си да разберат кой е мъжът до варненската певица Гери-Никол. Репортерката в „На кафе” искаше настойчиво да узнае с кой е била Гери-Никол в Рим и дори каза, че за този отговор е дошла чак до Варна. Гала пък директно попита певицата от студиото в София как се казва мъжът до нея. „В момента съм в щастлив етап от живота си, много хубави неща ми се случват. Много съм сияeща, но не съм влюбена. Няма никой до мен. С кой съм била на почивка, с кой не, важното е, че съм щастлива. Прекарах три добри дни в Рим, ядох паста с приятелчата…”, отговори дипломатично Гери-Никол. \r\n\r\n Тя разкри и най-трудния си момент в живота: „След Х фактор заради злобата и завистта реших да се преместя в частна езикова гимназия. Пратиха ми клипове как мои учителки казват, че не мога да пея.. Всъщност отношението на учителки и съученици към мен винаги бе отрицателно, защото бях различна и с нестандартен вкус за дрехи, прически. Като дете например си подстригах дългата коса, отидох сама на фризьор, след като не послушах майка ми, че трудно ще поддържам новата си по-къса коса. По-късно тя ми падаше в очите. \r\n\r\n Никога не съм искала да приличам на някой, искам да имам моята идентичност и индивидуалност. Доста трудни периоди съм имала, особено, когато постъпките ми не са били одобрявани. Аз съм смело момиче, което продължава да гради кариерата си успешно. Не се чувствам звезда, звездите са на небето. Аз не съм възпитател, аз съм артист. В текстовете ми няма нищо лошо, има двусмислица в тях и в зависимост от това колко ти е обременена главата, ти можеш да отсееш текстовете, когато почнеш да ги тълкуваш. Малките деца се кефят на музиката ми и текстовете, а аз помагам с тях на жените, да вярват в потенциала си и да постигат целите си. Смятам, че им помагам да казват ясно всичко, което искат, без да се притесняват. Защото някои нямат куража да го направят.” \r\n  \r\n \n\t\t\t\t\t\t", "date": "2018.06.21", "title": "Кой е мъжът в живота на Гери-Никол?"}
{"url": "http://www.bnews.bg/article/244030-bsp_iska_mvr_da_zalovi_izbyagal_zatvornik_predi_da_mu_porasne_brada", "text": "\n Нов случай на избягал затворник ядоса депутатите от БСП. Буквално преди минути разбрахме от интернет сайтове, че както казва главният секретар - имаме нов случай на отклонило се лице от български затвор, а всъщност е избягал.  \r\nТова заяви от трибуната на Народното събрание народният представител Иван Ченчев. \r\n\r\n Утре тук да се явят пред народното представителство министър Валентин Радев, министър Цецка Цачева и да чуем от тях какви мерки са предприети, каква е превенцията на това нещо да не се случва, поиска той. \r\n\r\n \"За нас какво остава като народни представители? Може би да се надяваме, че ще бъде заловен по-бързо, докато не си е пуснал брада отклонилият се\", посочи още червеният депутат. \r\n\r\n Припомняме, едно от обясненията, които излязоха от разследващите, защо Владимир Пелов не е заловен близо два месеца, беше това, че затворникът си е променил външността - бил е с шапка и му е била поникнала брада. \r\n \n\t\t\t\t\t\t", "date": "2018.06.21", "title": "БСП иска МВР да залови избягал затворник, преди да му порасне брада\r\n"}
{"url": "http://www.bnews.bg/article/244040-frantsiya_predupredi_za_vaorazheni_konflikti_v_kosmosa", "text": "\n Франция трябва да инвестира повече средства за следене в Космоса, за да гарантира, че никога няма да се превърне в арена на бъдещи войни. Това заяви френският военен министър Флоранс Парли, цитирана от Reuters. Дни след като президентът на САЩ Доналд Тръмп съобщи, че е наредил да се създадат космически войски, Парли коментира, че Франция, ядрена сила, вярва, че Космосът може да стане арена на бъдещи конфликти. \r\n\r\n \"Ние трябва да инвестираме повече в Космоса в сравнение с това, което правим днес, за да можем да го следим и да попречим да не се превърне в арена на големи сблъсъци\", каза министърът пред телевизия Франс 2. Парламентът на Франция дебатира законопроект за въоръжаването за периода 2019-2025 г., в който се подчертава, че \"Космосът е основен стратегически интерес\".  \r\n  \r\n \n\t\t\t\t\t\t", "date": "2018.06.21", "title": "Франция предупреди за въоръжени конфликти в Космоса \r\n"}
{"url": "http://www.bnews.bg/article/244033-ot_poslednite_minuti_london_razkri_usloviyata_za_prestoy_na_grazhdanite_na_es_na_ostrova_sled_brekzit", "text": "\n Великобритания разкри схемата за престой на гражданите на ЕС на Островаслед Брекзит, съобщават \"Гардиън\" и Би Би Си. \r\n\r\n Правителството обещава да ускори процеса по регистрация на гражданите на ЕС, които искат да останат във Великобритания след Брекзит. Молбите за оставане на Острова ще бъдат решавани \"за дни\" вместо за 6 месеца. \r\n\r\n Разкривайки подробности за \"схемата за установяване\" на граждани на ЕС, Министерството на вътрешните работи обеща процесът по разглеждане на молбите да бъде \"кратък, прост и дружелюбен\", като ще се изхожда от това да се приемат заявленията и да не се отхвърлят. \r\n\r\n Вътрешният министър Саджид Джавид заяви, че със схемата британското правителство се ангажира да защити правата на гражданите на ЕС, които вече пребивават на Острова. \r\n\r\n Искаме да останат и искаме процесът да бъде възможно най-облекчен, добави той. \r\n\r\n От публикуван от министерството документ, който е от 57 страници, става ясно, че поетапно схемата ще заработи от по-късно тази година и заявленията ще могат да се подават онлайн или чрез мобилни телефони с операционна система Android, но не и с iPhones. \r\n\r\n Заявлението ще струва 65 британски лири на човек, като за дете е наполовина по-евтино. Гражданите на ЕС ще получат личен номер, но не и физическа карта, който ще трябва да използват при ползване на обществени услуги,включително за здравеопазване, работа и наем на имот. \r\n\r\n Критикувано през последните 18 месеца заради отношението на Лондон към гражданите на ЕС, вътрешното министерство обещава да предложи \"човешки\" контакт с всеки, който се нуждае от помощ, включително и за тези, които нямат възможност да пуснат молбата онлайн. \r\n\r\n Изчислено е, че ведомството ще трябва да разглежда по 4 500 молби на ден, за да премине през 3,2 милиона заявления преди програмата да завърши през юни 2021 г. Но броят може да бъде дори по-висок, тъй като според министерството между 3,2 и 3,8 милиона граждани на ЕС се предполага, че имат право да участват в схемата. \r\n\r\n Европейците ще трябва да представят паспорта си или лична карта с дигитална снимка и вътрешното министерство автоматично ще проверяваразличните правителствени агенции за доказателства, че живеят на Острова. \r\n\r\n Молбата на всеки, който има присъда по-голяма от 12 месеца, може да бъде отхвърлена, въпреки че проверката на съдебното минало във Великобритания и ЕС няма да бъде автоматична. \r\n\r\n Ако граждани на ЕС не искат да подадат молба, като използват национален осигурителен номер и данъчни документи, Министерството на вътрешните работи ще приеме други доказателства за пребиваване, включително документи за платени местни данъци, за наем или ипотека и други сметки. \r\n\r\n Схемата ще работи две години и половина. Тези, които живеят на Албиона по-малко от пет години, ще получат \"предварително уреден статут\", който ще бъде заменен с напълно \"уреден статут\" след период от пет години. \r\n\r\n Новият статут ще се разглежда като път към британско гражданство, което слага край на нуждата гражданите на ЕС във Великобритания да преминават през процес на постоянно пребиваване. \r\n\r\n Гражданите на ЕС ще трябва да отговарят на три \"прости\" въпроса онлайн, ако искат да продължат да живеят на Острова след Брекзит. \r\n\r\n Британските власти ще поискат от тях да докажат личните си документи, дали са осъждани и дали живеят във Великобритания. Отговорите ще бъдат проверявани в база данни на правителството. \r\n\r\n Според статистиката във Великобритания живеят 3,8 милиона граждани на ЕС, а в съюза пребивават 900 000 британски граждани. \r\n \n\t\t\t\t\t\t", "date": "2018.06.21", "title": "ОТ ПОСЛЕДНИТЕ МИНУТИ! Лондон разкри условията за престой на гражданите на ЕС на Острова след Брекзит"}
{"url": "http://www.bnews.bg/article/244032-sofiya_flirtuva_s_moskva_i_pekin_za_belene_dokato_goni_drugi_investitori", "text": "\n Като \"необичаен обратен завой\", смаял Брюксел, и странен скъпо струващ флирт с държавни компании от Русия и Китай на фона на гонене на частни американски и европейски инвеститори от България, описва \"Файненшъл Таймс\" опитите на третото правителство на ГЕРБ да съживи проекта АЕЦ \"Белене\". \r\nНийл Бъкли припомня как преди шест години България отхвърли многомилиардния проект заради галопиращите разходи, как \"бойния премиер на България Бойко Борисов\" го нарече \"корупционната схема на века\" и как в началото на юни парламентът одобри рестарта на АЕЦ \"Белене\". \r\n\r\n Цитирайки анализи, според които цената на тока от АЕЦ \"Белена\" ще е двойно по-скъпа от настоящите пазарни цени в региона, коментаторът отбелязва, че \"флиртът на България с Пекин и Москва покрай един толкова скъп проект изглежда особено странен на фона на опитите на правителството да прекрати фискираните дългосрочни цени за изкупуване с чужди компании, които били твърде високи - въпреки че са доста по-ниски от цената, на която би се продавала енергията от ''Белена\". Визирани са договорите с американската \"Ей И Ес\" и базираната в САЩ, но листвана на борсата в Лондон \"КонтурГлобал\", които произвеждат една пета от електроенергията в България чрез модерните си централи, работещи с местни въглища от комплекса \"Марица Изток\". \r\nСпоред анализатора действията на българското правителство срещу \"Ей И Ес\" и \"КонтурГлобал\" може да са \"лош сигнал за чуждите инвеститори наред с оттеглянето на италианската \"Енел\", германската Е.ОН и чешката ЧЕЗ, които напуснаха България шрез последните години. \r\nВ статията се цитира енергийния консултант Илиян Василев, който допуска, че Борисов използва \"Белена\" в сложна партия шах с Русия за докарването на \"Турски поток\" до планирания край Варна газов хуб, което напрактика ще съживи прекратения през 2014 година проект за руския газопровод \"Южен поток\". \r\n \n\t\t\t\t\t\t", "date": "2018.06.21", "title": "София флиртува с Москва и Пекин за \"Белене\", докато гони други инвеститори "}
{"url": "http://www.bnews.bg/article/244020-gerb_ne_iskat_da_rabotyat_otsviriha_maykite_na_detsata_s_uvrezhdaniya", "text": "\n БСП предложи Парламентът да не излиза в лятна ваканция през август, докато не се приемат трите законопроекта за решение на проблемите на децата с увреждания. \r\n\"Не е човешко и нормално депутатите да лежат на плажа, а майките с децата в палатки на жълтите павета\", обяви Нинова на пресконференция във вторник. \r\nОтговорът на ГЕРБ не закъсня. Те категорично отказаха да подкрепят идеята на БСП. \r\nВсе пак обещаха, че въпросът ще бъде обсъден на Председателски съвет и в пленарната зала, след като социалистите вече го внесоха. Според управляващите това е чиста проба популизъм. \r\n\"Аз призовавам колегите да не са такива крайни популисти\", апелира Десислава Атанасова, която упрекна, че за пореден път исканията на определена социална група се ползват за политическа реторика. \r\n\"Това щеше да е приемливо, ако не ставаше въпрос за ползване от страна на една госпожа, която във вчерашния или днешния ден се е регистрирала единствено, че е в сградата на Народното събрание\", нападна Нинова депутатката от ГЕРБ. \"Направила съм справка от информационната система за гласуване в парламента. От 59 гласувания в НС днес госпожа Нинова е гласувала само веднъж при регистрация сутринта, за да й се брои този ден за присъствен и да не бъде глобена\", разкри Десислава Атанасова. Вчера от 90 гласувания госпожа Нинова има пет такива\", обвини тя. \r\n\"Нормално е, когато има социални искания, политиците да имат определена чувствителност. Но да се злоупотребява с това на фона на нейното безхаберие и неучастие в работата на парламента, смятам, че е недопустимо\", възмути се Атанасова. \r\nТя напомни, че когато се е налагало, парламентът работи с удължено работно време и прави извънредни заседания. \r\nТя не пожела да коментира намерението за оставка на омбудсмана, като поясни, че Мая Манолова е избрана от парламента и би коментирала този въпрос само ако има такава депозирана в НС. \r\n  \r\n \n\t\t\t\t\t\t", "date": "2018.06.21", "title": "ГЕРБ не искат да работят, отсвириха майките на децата с увреждания"}
{"url": "http://www.bnews.bg/article/244009-motivite_na_bsp_za_vota_na_nedoverie_kutsat", "text": "\n Прочетох мотивите на БСП за вота на недоверие – провал на правителството в сектор Сигурност. \r\n\r\n Има провал, безспорно. Но бих казал, че мотивите ми се струват неубедително представени. Не е моя работа да давам акъл. \r\n\r\n Но този провал е от 2001 г., откакто Борисов беше назначен противозаконно на висшата професионална длъжност в МВР. А Цветанов внезапно се издигна до първи помощник на човек, който е бил от другата страна на законността. \r\n\r\n Това е ключовият момент за провала в сектор „Противодействие на престъпността“. Сегмент на сектор „Сигурност“. \r\n\r\n Всъщност, личи неточно формулиран мотив – Сигурност. \r\n\r\n В понятието се включват много повече сегменти от това, което го има в мотивите на БСП. Сигурност е и доставката на природен газ, да ви кажа. И още много други неща. \r\n\r\n Това драстично липсва в критиките на БСП към ГЕРБ. \r\n\r\n Това липсва и в лексиката на ПЕС, критикувайки ЕНП и най-послушното им протеже на Балканите. За Борисов става дума. \r\n\r\n Няма да спекулирам за причините. \r\n\r\n Но провалът не е от вчера. \r\n\r\n Много по-актуален вот на недоверие щеше да бъде „Социалната нечувствителност и арогантност на този кабинет“. Може би стратегията го предвижда за по-късен момент.. Но в момента доказателствата са пред очите ни. \r\n\r\n Палатките пред парламента на родителите и децата с увреждания, галопиращите цени на ток, вода и парно, разгулно упражняваната власт и пренебрежимост към обществените разходи…, пътуващи като шейхове в първа класа герберастки, липсата на отчетност за обществените разходи на премиера и останалите харчещи хюбнета… \r\n\r\n То, тези аргументи винаги ще ги има, но децата с увреждания и майките в палатките…. \r\n\r\n Богомил Бонев \r\n \n\t\t\t\t\t\t", "date": "2018.06.21", "title": "Мотивите на БСП за вота на недоверие куцат"}
{"url": "http://www.bnews.bg/article/244007-krupni_merki_dans_shte_sledi_izkaso_patnitsi_i_piloti", "text": "\n Парламентът прие окончателните промени в Закона за Държавна агенция \"Национална сигурност\".  \r\n\r\n Според тях самолетните компании са длъжни да дават на Агенцията по сигурност информация за пасажерите 48 часа преди полет. \r\nВъздушните превозвачи вече имат официално задължение да предоставят данни за пътниците и за екипажа на Националното звено за обработване на резервационни данни към ДАНС. Превозвачите ще трябва да предадат на ДАНС данните за пътниците 48 часа преди обявеното време за полет на редовните полети и 24 часа за нередовните полети. \r\nДанните за Националното звено към ДАНС ще извършва оценка на пътниците и екипажа преди обявеното време за пристигане или заминаване, с цел предотвратяване, разкриване и наказателно преследване респестивно на терористични престъпления. \r\nПри информация за реална заплаха от извършване на такъв акт, въздушните превозвачи предават данните за пътниците и за екипажа по искане и в срокове, определени от Националното звено. Те се предават непосредствено преди полета. \r\nПри разследване на организирани групи за автокражби, за компютърни измами, при разследване на каналджии, за престъпления срещу политическите права ДАНС вече ще може да изискват пълна информация за пътниците на всички полети от и до България. Досега това бе позволено само за тежки престъпления. \r\nРезервационните данни на пътниците и данните на екипажа ще се съхраняват от Националното звено за срок 5 години от датата на тяхното получаване. \r\nМежду 3000 и 8000 лева е глобата за въздушен превозвач, който не предостави или даде неточни данни според изискванията на Закона. \r\nРазширяването функциите на ДАНС чрез даване на правомощия да организира и осъществява комуникацията на страната със задграничните й представителства обаче предизвика спор между депутатите. Изключение се прави единствено за Държавна агенция \"Разузнаване\". \r\nОт БСП поискаха към изключението да се включи и Служба \"Военна информация\", но предложението бе отхвърлено, тъй като не е направено в срок между първо и второ четене. Славчо Велков се възмути: \r\n\"Кои са тези тайнствени служители в задграничните представителства, на какви щатове ще бъдат и на коя служба. Ако не може да ми отговорите, няма как да гласуваме\". \r\nПредседателят на Комисията за контрол над службите за сигурност Димитър Лазаров отговори: \r\n\"Разбирам, че някой желае сериозните въпроси да се обсъждат в духа на шеги и закачки. В комисии могат да се правят такива предложения. Могат да се поставят въпроси и да се получават отговори, а не в зала, където вече е късно\". \r\nОблекчаване на процедурата по преминаване в ДАНС на служители на МВР и други служби за сигурност накара депутатът от левицата Филип Попов да предупреди: \r\n\"Натоварвате Агенцията с нови отговорности, като буквално обезкръвявате останалите служби за сигурност в страната. Това е една поетапна, според нас, политика на унищожаване на службите на Държавна агенция \"Разузнаване\" и на \"Военна информация\"\". \r\n  \r\n \n\t\t\t\t\t\t", "date": "2018.06.21", "title": "КРУПНИ МЕРКИ! ДАНС ще следи изкъсо пътници и пилоти!"}
{"url": "http://www.bnews.bg/article/244010-strashnoto_stana_chumata_se_varna", "text": "\n Чума по дребните преживни животни за пръв път в България. Ветеринари констатираха три огнища на заболяването в ямболското село Воден, община Болярово, съобщава \"Нова телевизия\". \r\n\r\n Вече е започнало хуманно евтаназиране на над 700 овце и кози в три животновъдни обекта. Заболяването не е опасно за хората, уверяват от Агенцията по безопасност на храните. \r\n\r\n В 10-километровата карантинна зона попадат 12 села. Там ще бъдат извършени клинични прегледи на животните. \r\n\r\n   \r\n \n\t\t\t\t\t\t", "date": "2018.06.21", "title": "Страшното стана: Чумата се върна!"}
{"url": "http://www.bnews.bg/article/244011-shokirashti_podrobnosti_kak_bobi_hlebarya_pomlyal_sestra_si_ot_zhestok_poboy", "text": "\n Окръжната прокуратура в Бургас иска постоянен арест за 55-годишния Борислав от Созопол, който уби от бой сестра си Десислава. \r\n\r\n От държавното обвинение съобщиха ужасяващи подробности за трагедията в морския град. Боби Хлебаря е привлечен като обвиняем за това, че на 19-ти юни по непредпазливост причинил смъртта на сестра си, настъпила в УМБАЛ-Бргас вследствие на нанесена тежка телесна повреда. \r\n\r\n В продължение на един час - от 09:00 до 10:00 ч., 55-годишният мъж налагал сестра си с ритници и юмруци. От жестоките удари по корема е разкъсал черния дроб и жлъчния мехур на 49-годишната жена, която въпреки усилията на лекарите починала в агония в болницата. Борислав е обвинен в причиняване на смърт по непредпазливост. \r\n\r\n Днес Окръжният съд ще решава дали да го остави за постоянно зад решетките. \r\n  \r\n \n\t\t\t\t\t\t", "date": "2018.06.21", "title": "Шокиращи подробности как Боби Хлебаря помлял сестра си от жесток побой"}
{"url": "http://www.bnews.bg/article/244017-izvanredno_novo_byagstvo_ot_zatvora_tsacheva_radev_kakvo_stava", "text": "\n Полицията в Ловеч издирва избягал тази сутрин затворник, който е бил на режим в затворническо общежитие. \r\nМъжът е избягал от работен обект около 10.30 часа и в момента се организира акция по издирването му. \r\nПрипомняме, че преди повече от 2 месеца от столичния пандиз избягаха Владимир Пелов и Радослав Колев. След убийството на Пелов в родния му град Ботевград, където под носа на полицията тя не го откри, Колев все още се издирва.  \r\nМалко след тях пък от пловдивския затвор духна пандизджията Манджата. До дни обаче той бе заловен от органите на реда, пише \"БЛИЦ\". \r\n \n\t\t\t\t\t\t", "date": "2018.06.21", "title": "ИЗВЪНРЕДНО! Ново бягство от затвора! Цачева, Радев, какво става?"}
{"url": "http://www.bnews.bg/article/244000-desi_tsoneva_zalaga_na_machove", "text": "\n Деси Цонева залага на мачове от световното първенство в Русия. Журналистката е запален фен на футбола и не пропуска срещите от мондиала.  За да са й още по-интересни мачовете, Деси дори залага на крайния резултат в една от социалните мрежи. И тъй като има усет към двубоите, почти винаги познава, пише „България днес”. \r\nДъщерята на покойния тв водещ Димитър Цонев стиска яко палци на домакините от Русия. Деси е убедена, че „сборная” може да грабне титлата на домашния мондиал и дори ги сочи за победители в състезанието тази година. \r\n  \r\n \n\t\t\t\t\t\t", "date": "2018.06.21", "title": "Деси Цонева залага на мачове"}
{"url": "http://www.bnews.bg/article/244031-izvanredno_lav_izbyaga_ot_zooparka_v_bryuksel_evakuiraha_posetitelite", "text": "\n Зоологическата градина в Брюксел бе евакуирана, след като лъв избяга от клетката си. \r\n\r\n По време на инцидента е имало само няколко посетители, твърдят в съобщението си от управата на зоологическата градина. Никой не е пострадал, но след евакуацията на градината тя е затворена, съобщават още от там. \r\n\r\n Около 40 души посетители били помолени да влязат в магазина за подаръци, докато екип на зоопарка се опитвал да се справи с избягалото животно, съобщава Sky News. \r\n\r\n Два автобуса с ученици, пристигнали за посещение по това време, са били помолени да изчакат на паркинга, като децата останат вътре. \r\n\r\n Не е известно как лъвът е избягал. \r\n\r\n В страницата си в Twitter от зоопарка обявиха, че са убили лъва \"след два неуспешни опита за анестезия\" и успокоиха, че няма риск за посетителите или персонала. \r\n \n\t\t\t\t\t\t", "date": "2018.06.21", "title": "ИЗВЪНРЕДНО! Лъв избяга от зоопарка в Брюксел, евакуираха посетителите "}
{"url": "http://www.bnews.bg/article/244016-plovdivski_advokat_osadi_balgariya_v_strasburg", "text": "\n \r\nС решение от днес, 21.06.2018 г., Европейският съд по правата на човека се произнесе с решение по делото „Гьошев и други срещу България“ /жалба № 46257/11/, с което страната ни беше осъдена за нарушение на чл.6 §1 от Европейската конвенция за защита правата на човека и основните свободи. \r\nДелото е образувано по жалба на популярният в близкото минало юрист и настоящ адвокат - Кристиан Гьошев от Пловдив, специализирал себе си в областта на административното и трудовото право, който още като ученик, заедно с родители спечели през 2003 година делото за отмяна на ученическите матури. \r\n\r\n В жалбата си до Съда в Страсбург, юристът е бил представляван от адв.Стоян Стойчев и адв.Елена Кожухарова, като твърди, че на 20 януари 2011 година, около 00:00 часа в полунощ, в района на гр.Самоков /в курорт „Боровец“/ му бил съставен акт за установяване на административно нарушение, тъй като по твърдение на полицейски служители, използвал халогенни светлини на автомобилът си при ясно време. Недоволен от констатацията, Кристиан Гьошев обжалвал съставеният акт пред Началника на Районното управление на полицията в гр.Самоков, който не приел възражението му и му издал наказателно постановление с глоба от 30 лв. и отнемане на 5 контролни точки от контролния талон към шофьорската книжка. \r\nПри тогава действащото законодателство /Закон за движение по пътищата/, ако наложената глоба е под 50 лв., същата не е могла да се обжалва пред Съда. Въпреки това, позовавайки се на прякото приложение на чл.6 §1 от Европейската конвенция над българския закон, напористият юрист подава жалба срещу наказателното постановление в Районен съд – гр.Самоков. Съдебният състав обаче не признава прякото приложение на европейската норма и прекратява делото, като оставя жалбата без разглеждане като недопустима. В тази връзка и Административен съд – София-област потвърждава това определение, с което се изчерпват вътрешноправните средства за защита на жалбоподателя. \r\nИ така на 29.04.2011 г., Кристиан Гьошев подава жалбата си до Европейския съд, като претендира едно единствено нарушение от българския съд – това на чл.6 §1 от Конвенцията, а именно, че не му е позволено да обжалва глобата си пред съд и случаят му да бъде разгледан по същество. \r\nДокато делото все още е било висящо пред Съда в Страсбург, Конституционният съд на Република България с докладчик Красен Стойчев се произнася по искане на тогавашния Омбудсман Константин Пенчев за обявяване противоконституционност на чл.189 ал.1 от Закона за движение по пътищата и с решение от 01.03.2012 г. признава законовият текст, ограничаващ обжалването пред съд на глоби до 50 лв. за противоконституционен. \r\nВъпреки това, Съдът в Страсбург е на мнение, че решението на Конституционният съд няма обратно действие за жалбоподателя и той все още има статуса на „жертва“ по смисъла на Конвенцията, макар отстраняването на този текст от правния мир. \r\nИ така с решението от днес България се осъжда да заплати на адвокат Кристиан Гьошев сумата от 1000 евро за разноските, сторени пред Съда, а признаването за нарушение на чл.6§1 от Конвенцията, според съдебният състав се считало за достатъчно удовлетворение за причинените им неимуществени вреди. \r\nДелото обединява в себе си и жалби на още четирима жалбоподатели със сходни случаи – Денислава Пейчева, Иво Ташев, Теодор Русанов и Михаил Миланов, като само на последният, съдът присъжда обезщетение от 504 евро – разноски пред Съда. \r\n  \r\n \n\t\t\t\t\t\t", "date": "2018.06.21", "title": "Пловдивски адвокат ОСЪДИ България в Страсбург"}
{"url": "http://www.bnews.bg/article/244004-brutalno_mazh_beshe_zverski_naragan_s_nozh", "text": "\n 54-годишен мъж от Велико Търново е приет в болница с порезни рани по главата, след като е станал жертва на нападение и грабеж, съобщиха от Областна дирекция на МВР – Велико Търново. \r\nСигнал за случая е получен вчера, малко след в 04.00 часа, от Спешна помощ. От проведените незабавни действия по разследването е установено, че на 20 юни, около 03.00 часа, на ул. „Д. Благоев“ в областния град 54-годишен мъж от същия град е бил нападнат в гръб и след нанасяне на порезни рани в областта на главата са му били отнети 420 лева и мобилен телефон. \r\nМъжът е настанен за наблюдение във великотърновската болница, без опасност за живота. На местопроизшествието е извършен оглед. По случая е образувано досъдебно производство. \r\n  \r\n \n\t\t\t\t\t\t", "date": "2018.06.21", "title": "БРУТАЛНО! Мъж беше зверски наръган с нож!"}
{"url": "http://www.bnews.bg/article/243993-pitbul_izyade_kucheto_na_geri_malkodanska", "text": "\n Синоптичката на Нова телевизия Гергана Малкоданска не е на себе си от мъка в последните часове. Домашен питбул убил малкото й куче и едва не разкъсал брат й, оплака се къдрокоската в социалните мрежи. Малкоданска отправи и драматичен призив към собствениците на домашни любимци да бъдат отговорни стопани, които знаят как се гледат опасни породи.Ето какво написа тя във Фейсбук: \"Сбогом, Оскарчето ми.  Липсваш ... безумно, ужасно, разкъсващо, раздиращо ... Истината е, че изобщо не става по-леко с дните, само се правим на по-силни. Истината е, че не си спомням някога да съм била по-щастлива, откакто ти беше част от семейството ни. Че си АНГЕЛ и носеше само усмивки. Дори не успя да направиш 3 ... защото беше разкъсан от “домашен” питбул. Който щеше да разкъса и брат ми след това ... Моля ви, не си взимайте кучета, които не знаете как да гледате!!! А за нас остава болката. И надеждата, че най-доброто кученце сега е при най-добрия човек... Много ви обичам и двамата, макар и от далеч.\" Кучето Оскар е от модните напоследък малки породи. Братът на Гери Иван пък е лекар и не обича светлината на прожекторите. Под най-добрия човек в поста си Гери явно има предвид баща си, когото загубила едва на 7 години. \r\n \n\t\t\t\t\t\t", "date": "2018.06.21", "title": "Питбул изяде кучето на Гери Малкоданска"}
{"url": "http://www.bnews.bg/article/244024-kristiano_ronaldo_shte_stane_bashta_za_peti_pat", "text": "\n Половинката на звездата на Португалия - Джорджина Родригес, призна, че отново е бременна. Слуховете за това тръгнаха през уикенда. Тогава тя се появи с впит по нея тоалет на модно събитие, а коремчето й беше очертано. \r\n\r\n \"Аз съм във втория месец и половина - призна половинката на Кристиано пред испанското издание на списание Hello. - Карам по-тежка бременност от предишната.\" \r\n\r\n Това ще е второ дете за Джорджина. Тя дари Роналдо с дъщеричка в края на миналата година. Малката бе кръстена Алана Мартина. Новото попълнение в семейството ще се появи на бял свят година след нея. Половинката на носителя на \"Златната топка\" сподели, че очаква второто си дете в последните месеци на 2018 г. \r\n\r\n Кристиано винаги е твърдял, че иска голямо семейство. До момента той изпълнява желанието си, като вече има четири деца, а петото е на път. Първите три са от сурогатни майки. \r\n \n\t\t\t\t\t\t", "date": "2018.06.21", "title": "Кристиано Роналдо ще стане баща за пети път!"}
{"url": "http://www.bnews.bg/article/244014-salata_i_sirene_drogirat_shumenski_uchenitsi_dilarite_zakopchani", "text": "\n \r\nСпециализираната прокуратура повдигна обвинения на трима жители на Шумен за участие в организирана престъпна група за разпространение на наркотици \r\nв града. Те бяха задържани на 16 юни 2017 г. при специализирана операция на ГДБОП, Териториална служба БОП в Шумен, ОДМВР и Специализираната \r\nпрокуратура. \r\nСпоред събраните до момента доказателства повече от година групата е разпространявала различни наркотици, предимно марихуана, амфетамини, метамфетамини, дизайнерска дрога (чай за пушене), в т.ч. сред ученици в града. Участниците ползвали и други дилъри, които били длъжни всекидневно, или през ден, да се „отчитат“ на ръководителя на групата. \r\nПо време на операцията по задържането на участниците у тях и на десет претърсени адреса са намерени и иззети около 500 грама различни наркотици. \r\nСпоред показанията на свидетели групата държала монопола на разпространение на лека дрога в Шумен и не допускала конкуренти на местния черен пазар. Помежду си участниците контактували чрез мобилно приложение, редовните клиенти пък си поръчвали желаните количества, използвайки кодови наименования - салата (за марихуана), сирене (за хапчета амфетамини) и т.н. „Да се видим за 10 или 20 минути“, означавало, че се иска дрога за 10 или 20 лева. \r\nВ хода на разследването са използвани СРС. По искане на наблюдаващия прокурор на 19 юни 2018 г. Специализираният наказателен съд наложи на тримата обвинени мерки за неотклонение „Задържане под стража“ заради опасност да извършат нови престъпления и да се укрият. \r\n  \r\n \n\t\t\t\t\t\t", "date": "2018.06.21", "title": "\"Салата\" и \"сирене\" дрогират шуменски ученици, дилърите  - закопчани"}
{"url": "http://www.bnews.bg/article/243997-vazhno_eto_kakvi_shte_badat_promenite_v_novite_lichni_karti", "text": "\nМВР разработва държавна електронна идентификация, която ще се вгради чрез чипове в новите лични карти, стана ясно на конференция за въвеждане на е-услуги. До няколко месеца МВР ще обяви търг за нова система за документи за самоличност, съобщава \"Труд\".  \r\nВ бъдещите лични карти ще има чип с биометрични данни, електронен идентификатор и електронен подпис. На брифинга бяха представени безплатна платформа за правни документи и мобилно приложение за електронна идентификация. \r\n Платформата генерира документи, като молби за отпуск, заявления за напускане и трудови договори, което спестява време и адвокатски такси. Друго приложение пък ни спестява чакането на опашки в банки и общини.  \r\n“В телефона ви ще имате електронен подпис и ще може да се идентифицирате пред банки, телекоми или общини дистанционно”, казапроф. Георги Димитров, създател на приложението. \n\t\t\t\t\t\t", "date": "2018.06.21", "title": "ВАЖНО! Ето какви ще бъдат промените в новите лични карти!"}
{"url": "http://www.bnews.bg/article/243998-shok_zadarzhaha_uchenik_za_iznasilvane_na_nepalnoletno_momiche", "text": "\nРайонната прокуратура в Шумен постанови съдът да задържи под стража 18-годишен за изнасилване на непълнолетна, съобщиха от Апелативна прокуратура. \r\nСъстав на Шуменския районен съд е уважил искането на Районната прокуратура в града да бъде взета мярка за неотклонение „Задържане под стража“ спрямо 18-годишен ученик. \r\nТой е привлечен като обвиняем за съвкупление с ненавършила пълнолетие ученичка, като деянието е извършено със сила. \r\nСексуалното посегателство към непълнолетното момиче е от 17 юни тази година. Деянието е извършено в жилище в Шумен.  \r\nОпределението на Шуменския районен съд, с което е била взета най-тежката мярка за процесуална принуда – задържане под стража, подлежи на обжалване пред Шуменския окръжен съд.    \n\t\t\t\t\t\t", "date": "2018.06.21", "title": "ШОК! Задържаха ученик за изнасилване на непълнолетно момиче"}
{"url": "http://www.bnews.bg/article/243999-feysbuk_raztsepi_chatalno_i_mentalno_slaveya_na_iliyana_raeva", "text": "\n След невнятния коментар на Славея Сиракова  - щерка на Илияна Раева и Наско Сираков за майките на деца с увреждания, коментариет срещу нея буквално я разбиха. \r\n\r\n Ето какво написа в профила си Георги Пеев: \r\n\r\n \"Това е Славея Сиракова. Тя е млада, богата и известна. Известна е заради родителите си. Богата също.  \r\nТази млада, богата и известна жена написа във фейсбук по отношение на протестиращите майки на деца с увреждания следното: \r\n“След като сте решили да давате живот, ще се научите да намирате максимално полезен начин да сте преди всичко добри родители! Държавата и хората не са ви длъжни, но всеки път проявява човечност, заради моментите ви на безчовечност!!!\" \r\nТова, пичове, е разпад. Разпад на ценности, но най-вече разпад на човещина.  \r\nТова е нещо, което моят ум отказва да приеме.\" \r\n\r\n Максим Генчев: \"През соца ако едно пълнолетно “дете” се изцепи, уволняваха родителите и обществото им туряше петно... очаквам Илиана и Наско да реагират, иначе са свършени!\" \r\n\r\n След като Илияна бурно защити щерка си в медиите, Генчев допълни: \"Нормално. И тя е майка на дете със затруднения.\" \r\n\r\n Антоан Михайлов: \r\n\r\n \"Скъпа Славея Сиракова, майка ти те е дарила  с толкова хубаво има, , наричайки те славей. Птичката, която оглася ранните утрини с прекрасния си глас на партитурата от божествени трели, които събуждат деня и канят слънцето да се усмихне и да ни даде светлина и топлина. \r\n\r\n А ти, дете, вместо да си отвориш човката и да запееш, отвори друго, гърло, някъде около чатала си.Изразяваш собствено мнение -  похвално, всеки има това право, но защо не го премисли преди това?! Майката е най-ценното и свято нещо на природата, която дава и отглежда живот, независимо дали е увреден. А тези майки с увредени деца (независимо поради какви причини) са ощетени от съдбата, но не се отказват от борбата, ако не напълно пълноценен живот да им осигурят, то поне спокоен и без лишения. Те заслужават внимание, утеха, помощ и разбиране. \r\n\r\n Яз лично ги подкрепям и споделям не само болката им,  но смелостта да се опълчат срещу системата, което не е функционална на това ниво (то нашата къде ли функционира адекватно). \r\n\r\n Щом като отговорната министърка си позволява воаяж за няколко хиляди долара за самолетен билет до някаква сбирка, точно по тези проблеми,  защо майките да не протестират, да искат помощ, даже трябва! Всъщност данъкоплатеца ги плаща! \r\n\r\n Щом нашето \"братско\" циганско малцинство живее от помощите на данъкоплатеца, защо да не може да се осигури адекватна помощ на нуждаещите се  деца, ама не, нали по Конституция сме равни?! \r\n\r\n А на теб, славей, ти се повръща... \r\n\r\n Ами да, щом по ранните часове на деня, пееш \"до повръщане\" (и на мен ми се повръща , когато препила се опитвам да налапам нещо здраво и кораво, но си повръщам вкъщи, а не по форумите, та всички да ми видят резила). Та...хубава си като паун, ама те не пеят, а крякат. Прави си еротични сесии в \"ПлейБОЯ\", нема лошо, но не издавай мисли (и неприлични звуци), които не можеш да синтезираш правилно! \r\n\r\n Не си навличай проклятието на майките (да не чуе Дявола). \r\n\r\n По-здрав от мен! Румяна Батикова \r\n\r\n \r\n\r\n Припомняме, че умницата на мама и тати изля тъпотата си във Facebook, и после побърза да изтрие поста. Ето я дословно, с всичките правописни грешки: \r\n\r\n \r\n\"Слави Трифонов за пореден път утвърди своята гениалност, талант и голямо сърце! Голям си, защото приемаш лично човешките съдби, с които някои хора не намират начин да се справят. Голям си, защото тази твоя човещина помага на слабите и не се превръща в едно бреме... \r\n\"Системата ги убива\" \r\n- Системата няма как да убие нещо, или някой поради простата причина, че всеки един от нас също изгражда своя собствена система. Работата ми е свързана с хора, с техните нужди, но и с тяхното безхаберие и безотговорност! Историята познава десетки случаи на родители създали потомство и на такива, които са го изоставили. Сувременната медицина дава възможност да видиш какво ти предстои, за да вземеш най-доброто решение преди всичко за себе си и детето, което носиш в утробата си! Когато си решила да раждаш, очевидно си решила и да бъдеш майка! Когато \"системата те убива\" търсиш начин не само да оцелееш, но и да живееш пълноценно заради същото това дете, което си родила. Идва един момент обаче, в който се сблъскваш със собствените си недостатъци, посредственост и егоизъм. В този момент естествено посредствената ти природа е готова да обвини всичко и всеки и да си проправи път... \r\n- Истината е, че от такива \"майки\" ми се повръща! Или изоставяте децата си (виждам го всеки път, когато ходя в домовете, които се нуждаят от подкрепа), но сега го видях, заради цялата ви патардия! След като сте решили да давате живот, ще се научите да намирате максимално полезен начин да сте преди всичко добри родители! Държавата и хората не са ви длъжни, но всеки проявява човечност, заради моментите ви на безчовечност!!!\". \r\n \n\t\t\t\t\t\t", "date": "2018.06.21", "title": "Фейсбук разцепи чатално и ментално Славея на Илияна Раева!"}
{"url": "http://www.bnews.bg/article/244003-sreshtata_na_tramp_i_putin_se_peche_emisari_otivat_v_moskva", "text": "\n Джон Болтън, който е съветник по националната сигурност на американския президент Доналд Тръмп, може да отиде на посещение в Москва, за да подготви среща на Тръмп с руския президент Владимир Путин, съобщава \"Интерфакс\". \r\n\r\n Цитирайки неназовани източници, запознати с въпроса, руската новинарска агенция посочва, че американският представител се очаква да бъде в Москва през следващата седмица. \r\n\r\n В по-рано изтекли информации се посочваше, че събитието няма да бъде организирано преди срещата на върха на държавните и правителствените ръководители на страните членки на НАТО, насрочена за 11 и 12 юли. Световните медии разпространиха спекулации, че Тръмп и Путин ще се срещнат в Европа, вероятно в австрийската столица Виена. \r\n\r\n Кремъл коментира във вторник, че няма планове за среща между Тръмп и Путин преди срещата на върха на НАТО. Тръмп се очаква да присъства на срещата на западния военен алианс в Брюксел. \r\n \n\t\t\t\t\t\t", "date": "2018.06.21", "title": "Срещата на Тръмп и Путин се пече, емисари отиват в Москва"}
{"url": "http://www.bnews.bg/article/244002-chetirima_nelegalni_imigranti_zakopchani_na_granitsata_vizhte_podrobnosti", "text": "\nНа Граничния контролно-пропускателен пункт \"Кулата\" са били задържани четирима незаконни имигранти, съобщиха от Гранична полиция. \r\n  \r\nКъм 17.30 на 20 юни граничните полицаи отклонили за допълнителна проверка по метода „анализ на риска“ влизащ в страната полски камион. Товарният камион, управляван от 51-годишен полски гражданин, превозвал дини от Гърция за Полша. \r\nПри извършената проверка с рентгген в товарното помещение са установени хора. Граничните полицаи открили сред товара четирима мъже без документи за самоличност, които заявили, че са от Пакистан, съобщиха от Гранична полиция. \r\n  \r\nШофьорът и нелегалните имигранти са задържани в ГПУ-Петрич. Уведомена е районната прокуратура. По случая срещу шофьора е образувано досъдебно производство за каналджийство, а срещу имигрантите-за незаконно преминаване на границата. \n\t\t\t\t\t\t", "date": "2018.06.21", "title": "Четирима нелегални имигранти закопчани на границата! Вижте подробности!"}
{"url": "http://www.bnews.bg/article/243996-galena_e_neuznavaema_kakvo_se_sluchva_s_litseto_y_shok_snimka", "text": "\n Галена за пореден път успя да втрещи феновете си, които бяха дошли на нейно участие в столичен клуб преди няколко дни \r\n\r\n Сочената за царица на купона певица, явно е започнала да дава фира. Както се вижда от снимката, изпълнителката не прилича на себе си. Лицето й изглежда уморено, кожата и някак провиснала и зле поддържана, а тъмните кръгове под очите напомнят за бурния нощен живот, който води. \r\nВероятно постоянните ангажименти на звездата на Пайнер й се отразяват зле. Всяка вечер Галена кръстосва чалготеките в цялата страна, а на следващия ден се занимава с децата си, което я изморява допълнително. Всичко това гарнирано с обилни количества алкохол, с които тя обилно полива участията си дава отражение върху визията й, която вече никак не е звездна, пише HotArena. \r\nКолежки на Галена се чудят защо поема толкова много ангажименти, след като мъжът й печели достатъчно, за да може любимата му да води по-нормален и спокоен живот. Снимката вижте  \r\n  \r\n \n\t\t\t\t\t\t", "date": "2018.06.21", "title": "Галена е неузнаваема! Какво се случва с лицето й? (ШОК СНИМКА)"}
{"url": "http://www.bnews.bg/article/244001-batalni_stseni_kriminalno_proyaven_prebi_mayka_i_dashterya_vizhte_podrobnosti", "text": "\nКриминално проявен столичанин нападна с юмруци 42-годишна жена и 16-годишната й дъщеря, докато са на почивка в Созопол, съобщи \"Флагман\" \r\n  Баталната сцена се разиграла посред бял ден, на оживено място - пред хотел на ул. \"Ропотамо\" в града. Около 11:45 ч. майката и дъщерята тъкмо отивали на плаж, когато при маневра на заден ход лек автомобил закачил крака на момичето. Двете жени направили забележка на шофьора, което се оказало голяма грешка. \r\nПобеснелият Асен Славков слязъл от колата, наплюл беззащитните жени, след което започнал да ги налага с юмруци. Заради тежките удари 16-годишната девойка паднала на земята и си счупила очилата и телефона. Ужасената майка започнала да вика за помощ, което явно подплашило нападателя.  \r\nСлед проведени множество процесуално-следствени действия и разпити на свидетели на инцидента, полицаите успели да издирят и арестуват насилника. Извършено е и разпознаване на 43-годишния столичанин, който е се оказало стар познайник на ченгетата. \r\nАсен е задържан за срок до 24 часа. По случая е образувано досъдебно производство за хулигански действия.", "date": "2018.06.21", "title": "БАТАЛНИ СЦЕНИ! Криминално проявен преби майка и дъщеря! Вижте подробности!"}
{"url": "http://www.bnews.bg/article/244005-razkol_dalgata_raka_na_vlastta_raztsepi_maykite_na_dve_hvarchat_obvineniya_za_plateni_protesti", "text": "\n Два дни след началото на мощната медийна и политическа кампания срещу протеста на майките на деца с увреждания, национално представителните организации на хората с увреждания минаха в пълно настъпление срещу инициативата, която обхвана основните градове на страната. \r\n\r\n Те са против предложения от майките и омбудсмана Мая Манолова Закон за личната помощ с мотива, че той обслужва само една малка група хора с тежки здравни проблеми. \r\n\r\n Организациите призоваха общността на хората с увреждания да се обедини, „защото се намираме в исторически момент”, в който се пише изцяло ново законодателство по въпроса. Те попитаха кой стои зад сега получилото се разделение и кой иска статуквото да се запази. \r\n\r\n Въпреки призива за обединение, национално представените организации хвърлиха „бомба”, като обявиха, че имат сигнали за финансиране на протестите на майките. Те не дадоха повече подробности извън сумата – около 1 млн. лв. и начина – през международни организации. \r\n\r\n Национално представителни организации обмислят дали да не опънат шатра пред Националния стадион „Васил Левски” и да облекат бели фланелки – очевидно като контра действие на палатковите лагери и черните тениски с надпис „Системата ни убива!”. Целта на акцията ще е хората да се запознаят с дейността на организациите. \r\n\r\n Те категорично се обявиха против оставката на луксозно пътувалата до САЩ по време на протестите зам.-министърка Росица Димитрова. Според тях благодарение на нея се пише изцяло ново законодателство за хората с увреждания и за социалните услуги. Настояват премиерът да върне Димитрова на поста й, предаде БТВ. \r\n\r\n Как не ги е срам, скочиха майките, които не са от националните организации и посочиха, че другите са взели много държавни пари. \r\n\r\n А омбудсманът Мая  \r\n \n\t\t\t\t\t\t", "date": "2018.06.21", "title": "Разкол: Дългата ръка на властта разцепи майките на две, хвърчат обвинения за платени протести!"}
{"url": "http://www.bnews.bg/article/244025-spetsprokuraturata_obvini_trima_za_razprostranenie_na_narkotitsi_razprostranyavali_droga_na_uchenitsi_vizhte_podrobnosti", "text": "\n Трима жители на Шумен са обвинени от Спецпрокуратурата за разпространение на наркотици в града. Тримата предоставяли дрога и на ученици, съобщиха от Специализираната прокуратура. \r\n\r\n Тримата бяха задържани на 16 юни 2017 г. при специализирана операция на ГДБОП, Териториална служба БОП в Шумен, ОДМВР и Специализираната прокуратура. \r\n\r\n Над година групата е разпространявала различни наркотици, предимно марихуана, амфетамини, метамфетамини, дизайнерска дрога (чай за пушене), в т.ч. сред ученици в града, показват доказателствата. \r\n\r\n Участниците ползвали и други дилъри, които били длъжни всекидневно, или през ден, да се \"отчитат\" на ръководителя на групата. \r\n\r\n По време на операцията по задържането на участниците у тях и на десет претърсени адреса са намерени и иззети около 500 грама различни наркотици. \r\n \n\t\t\t\t\t\t", "date": "2018.06.21", "title": "Спецпрокуратурата обвини трима за разпространение на наркотици, разпространявали дрога на ученици (ВИЖТЕ ПОДРОБНОСТИ)"}
{"url": "http://www.bnews.bg/article/243995-i_sinoptitsite_iskat_pari_nyama_li_da_mu_se_mahnat_ot_glavata", "text": "\n Метеоролози от Националния институт по хидрология и метеорология излязоха на протест пред сградата на БАН с искане за среща, за да не спрат синоптичните прогнози. \r\n\r\n Протестът на учените от НИМХ към БАН е насочен срещу ръководството на БАН, което според тях не осигурява достатъчно средства, за да продължи нормално работата им.  До 2 юли те искат да бъдат отпуснати още 1 145 000 лева, за да завърши годината успешно. Искат и оставката на заместник-председателя на БАН - Константин Хаджииванов заради резултатите от разработените и наложени от него критерии за разпределение на бюджетната субсидия на БАН за 2018 г. \r\n\r\n Синоптиците издигнаха плакати с надписи: \"Климатът се променя, а Общото събрание на БАН не\", \"Държавата дава, БАН не дава\", \"Публикации или прогнози\" по повод на факта, че голяма част от допълнителната държавна субсидия беше разпределена за публикации и научна дейност, вместо за прогнози. \r\n\r\n На 9 юли ни свършват парите и ще започнат да отпадат дейности на НИМХ-БАН по финансови причини, каза пред журналисти директорът на института проф. Христомир Брънзов. \r\n\r\n \"Естествено, първо ще започнат да отпадат гражданските прогнози и дейности, които не са свързани с националната сигурност и безопасност\", коментира той. НИМХ обслужва с прогнози армията, гражданската и военната авиация, Напоителни системи ЕАД и гражданска защита. Това ще бъдат последните системи, които ще бъдат изключени\", обясни професор Брънзов. \r\n\r\n Исканията на синоптиците са за и промени в Закона, които да забранят средствата от държавния бюджет, предназначени за метеорология да се преразпределят от ръководството на БАН. \r\n\r\n За да работи добре НИМХ-БАН, изчисленията показват, че са необходими 18 милиона, обясни един от протестиращите. За тази година ние разбираме, че това не е реалистично и затова от следващите години искаме да получаваме бюджета си директно от държавния бюджет, обясни той. \r\n\r\n В 14.00 часа днес представители на НИМХ-БАН ще имат среща с министъра на образованието и науката Красимир Вълчев. \r\n\r\n Вчера от ръководството на Българската академия на науките заявиха, че бюджетната субсидия за НИМХ-БАН за 2018 г. е 8 791 143 лева, като е увеличена с 1 045 751 лева спрямо 2017 г., което е ръст от 13,5%. И припомниха, че след началото на протеста от преди два месеца са били направени срещи с ръководството на НИМХ-БАН и с представители на протестиращите. В резултат на тях Управителният съвет на БАН и ОС на БАН са се ангажирали с предоставянето на допълнителна сума от 163 000 лева, от която 43 000 лева вече са гласувани и преведени на НИМХ-БАН, а останалите 120 000 лева са предназначени за застраховки на имущество, стопанисвано от НИМХ- БАН и ще бъдат преведени при предоставяне на съответните финансови документи. \r\n\r\n \"Напълно неоснователни са обвиненията срещу заместник-председателя на БАН чл.-кор. Константин Хаджииванов, тъй като критериите за разпределение на бюджетната субсидия на БАН за 2018 г. са предложени от Комисията за научна политика към ОС на БАН и са приети от ОС на БАН\", заявиха още от ръководството на Академията, предаде Дир.бг. \r\n\r\n И информираха, че съгласно споразумението, сключено с Министерския съвет през 2018 г., при формиране на бюджета за 2019 г. за БАН, средствата за оперативни дейности ще се договарят отделно и ще е ясно за кои институти на БАН и за кои дейности са предназначени. По този начин в бъдеще НИМХ-БАН, съвместно с ръководството на БАН, ще има възможност да обоснове и защити пред правителството необходимата му субсидия за оперативна дейност, уверяват от Академията. \r\n \n\t\t\t\t\t\t", "date": "2018.06.21", "title": "И синоптиците искат пари! Няма ли да му се махнат от главата?"}
{"url": "http://www.bnews.bg/article/244023-luiza_grigorova_plache_za_rolya_v_v_treynspoting", "text": "\n \r\nЛуиза Григорова плакала като дете за роля в „Трейнспотинг”. Младата актриса споделя, че дори и за колегите от бранша й не е никак лесно, когато биват отхвърлени. Звездата не е единствената, която приема толкова тежко нещата. Оказва се, че когато биват отхвърлени на кастинг, артистите стават доста чувствителни. \r\nМладата ни актриса плакала като малко бебе, след като я отхвърлили от хитовия „Трейнспотинг”, пише „България днес”. В лентата Луиза трябвало да влезе в образа на източноевропейска жрица на любовта, но в последния момент я отрязали. \r\n„Беше ми много гадно”, признава актрисата. „Имах очаквания, че ще получа ролята. Плаках много. Ролята, за която участвах на кастинга, я дадоха на друга българка–Анжела Недялкова”, споделя още тя. \r\n  \r\n \n\t\t\t\t\t\t", "date": "2018.06.21", "title": "Луиза Григорова плаче за роля в в „Трейнспотинг\""}
{"url": "http://www.bnews.bg/article/244026-blago_dzhizasa_pee_pocherpen_pravi_se_na_geri_nikol_video", "text": "\n Докато футболистът се прави на Гери-Никол, бившата му жена Есмер събира пари за болна леля \r\n\r\n Благо Джизъса детронира Валери Божинов с видеохит! Бившият футболист, който наскоро прекрати и спортната кариера и брака си с рускинята Есмер Омерова, се е отдал за забавната страна на нещата от живота. \r\n\r\n В социалните мрежи изтече клип, в който Благо се прави на Гери-Никол и видимо почерпен, размахва пачки от стотачки, цитиращ рефрен, споменавайки кокаин и хулигански прояви. Какво е провокирало играчът да се прави за смях, не е много ясно, но коментарите под \"творбата\" на Джизъса са повече от язвителни. \r\n\r\n Междувременно съпругата на футболиста Есмер се е отдала на благотворителност и помага на болни и онеправдани. Европейската шампионка по аржентинско танго, която има поразителна прилика с актрисата и вечен секссимвол Анджелина Джоли, очевидно е решила да осмисля ежедневието си, като бъде полезна на нуждаещи се. Омерова е милионерска наследница, но не е типичната разглезена богаташка, коментират у нас хора, които са се запознавали с нея покрай българския й мъж и визитите на фината дама в България. \r\n\r\n Преди броени дни миньончето стартира кампания да събира пари за онкоболна жена в четвърти стадий на рак. За операцията в Германия са нужни 30 000 евро. Болната е майка на нейна близка приятелка. Видеото вижте  \r\n \n\t\t\t\t\t\t", "date": "2018.06.21", "title": "Благо Джизъса пее почерпен, прави се на Гери-Никол (ВИДЕО)"}
{"url": "http://www.bnews.bg/article/244012-nehaystvo_narusheniya_v_chastna_firma_bdzh_malchi", "text": "\nБДЖ нехае за нарушен договор от страна на частната компания \"ЖП Тракция\". Това се разбира от текста на контракта за наем на ремонтната база на ул. \"Майчина слава\" №2 в столичния квартал \"Подуяне\", както и от дневника на телефонограмите на депото, пише OFFNews. \r\nНека ви припомним. Става въпрос за имота, който БДЖ отдаде за две години без търг на \"ЖП Тракция\" на символичната цена от 3293 лева, която за капак започна да се плаща 9 месеца след сключването му, а съвсем наскоро при обявена конкурсна процедура се оказа, че има кандидат, готов да плаща 16 пъти повече от досегашния наемател  \r\nВъпреки че \"ЖП Тракция\" е придобила една от най-добрите ремонтни бази на БДЖ за никакви пари и въпреки че дълго време изобщо е липсвала оценка на имота-основанието за плащане на наем, частната компания е нарушила условията на шампионския си контракт. \r\nВ договора за наем, който е с № 112 от 26 май 2016 г. между \"БДЖ-Пътнически превози\" ЕООД и \"ЖП Тракция\" ЕООД, изрично е записано, че в ремонтната база трябва да се ползва само за изпълнението на договор \"Извършване на абонаментна планова техническа поддръжка, експлоатационни прегледи и извънпланова техническа поддръжка на модернизираните електрически локомотиви серия 46-200 и на модернизираните електрически локомотиви серия 44 в експлоатация за \"БДЖ-Пътнически превози\" за двегодишен период\". \r\nОсвен това в договора има и конкретен запис, който регламентира и какво се случва в случай че \"ЖП Тракция\" реши да използва базата и за ремонт на превозни средства, които не включени в двугодишната ремонтна програма, по която частната компания е изпълнител. В чл. 7 ал. 3 на контракта за наем на ремонтната база пише, че за такова нарушение \"БДЖ-Пътнически превози\" има право да прекрати едностранно договора с Тракцията без предизвестие. \r\nА че разпоредбата на контракта не се спазва е ясно отдавна. \r\n„Дневникът за телефонограмите“ на депото е книгата, в която се описват всички приходящи и изходящи локомотиви. Четивото не е особено интересно и не сме го проследили от край до край, но и няколко страници са достатъчни. В него се пази информация за влизането и излизането на локомотив 55-271 – собственост на \"Порт Рейл\", 55-237 – отново на \"Порт Рейл\" и 55-254 – на ТСВ Варна, както и доста локомотиви на \"БДЖ - Товарни превози\" ЕООД.  \r\nВ случая любопитното е, че \"ЖП Тракция\" в случая с приемането на локомотивите на \"БДЖ-Товарни превози\" за ремонт в Подуяне е нарушила не един, а два договора. Компанията имаше контракт да ремонтира такива машини, но по договор цялата работа по тях трябваше да се извършва в база на частното предприятие в столичния квартал Кремиковци, а не в държавно депо.\r\n\r\nОще по-любопитното е, че \"ЖП Тракция\" бе избрана за изпълнител по ремонтни договори за милиони левове на БДЖ именно на основание, че разполага със собствена база на територията на София, изискване довело до липсата на други кандидати за обществената поръчка. \r\nОстава само да гадаем защо БДЖ си е затваряло очите - дали в случая става дума за предварително съгласуван сценарий за облагодетелстване или за безстопанственост от страна на ръководството на БДЖ към имуществото на фирмата. \n\t\t\t\t\t\t", "date": "2018.06.21", "title": "НЕХАЙСТВО! Нарушения в частна фирма, БДЖ мълчи!"}
{"url": "http://www.bnews.bg/article/243990-barekov_direktno_uvolnenata_zam_ministarka_s_biznes_klasata_otivala_savetnik_na_valeri_simeonov_tozi_partsal_skoro_nyama_i_da_e_ministar", "text": "\n Пак спасиха министър в оставка, макар и зам., този път го направи тоалетният министър, естествено с одобрението на бащицата. Скандалът с майките и правителството е огромен, а държавата не само пасува, но и бяга от отговорност. След като вчера , днес остро коментира завръщането на Росица Димитрова и то като съветник на WC министъра. \r\n\r\n *Публикуваме без редакторска намеса: \r\n\r\n \"Уволнената зам.- министърка с бизнес класата “отивала съветник на Валери Симеонов”. Законът за хазарта на Валери Симеонов сложен на трупчета от коалиционните му партньори и БСП...до произнаянето на ЕК. Всичко е само един жалък пиар на един безсмислен човек, който вместо да нападне тези, които ги бламираха, нападна майките на децата с увреждания. Този парцал скоро няма и да е “министър”. Жалък човек, жалко поведение, жалки цели, жалък край.\" \r\n \n\t\t\t\t\t\t", "date": "2018.06.21", "title": "БАРЕКОВ ДИРЕКТНО: Уволнената зам.-министърка с бизнес класата отивала съветник на Валери Симеонов. Този парцал скоро няма и да е “министър”!"}
{"url": "http://www.bnews.bg/article/243987-petima_raneni_sled_sblasaka_na_taksi_i_leka_kola_v_sofiya_zhaltata_kola_minala_na_cherveno", "text": "\n Петима души пострадаха при катастрофата снощи между такси и друг лек автомобил в района на булевардите „България“ и „Тодор Каблешков“. \r\n\r\n Сигналът за инцидента  е бил подаден в 20.52 часа. На него са се отзовали три линейки. \r\n\r\n Най-тежко пострадал е 22-годишен мъж, който е с черепно-мозъчна травма и множество тежки наранявания и разкъсвания. Той е транспортиран във ВМА. Говорителят на Центъра за спешна медицинска помощ (ЦСМП) – София Катя Сунгарска обясни пред \"Фокус\", че има и второ момче - на 20 години с нараняване на главата и съмнение за комоцио, което е закарано в „Пирогов“. Другите двама души са с по-леки наранявания. Шофьорът на таксито е с охлузни рани, леко пострадал и не се е налагало транспортирането му в болнично заведение. \r\n\r\n По думите на началника на „Пътна полиция’’ към СДВР комисар Тенчо Тенев  пред агенцията, таксито е пътувало по бул. „България“ в посока Околовръстен път, а друг лек автомобил „Опел Корса“ е пътувал от Околовръстния път по бул. „България“ и е искал да завие наляво по бул. „Тодор Каблешков“. Той е минал по разрешен сигнал на светофара. Таксито е преминало на червено и е ударило странично „Опел Корса“, който е завивал наляво за „Каблешков“. \r\n \n\t\t\t\t\t\t", "date": "2018.06.21", "title": "Петима ранени след сблъсъка на такси и лека кола в София! Жълтата кола минала на червено!"}
{"url": "http://www.bnews.bg/article/243994-shefat_na_vks_krie_imushtestvo_sadi_smetnata_palata_che_mu_iska_deklaratsiya", "text": "\n Председателят на ВКС Лозан Панов съди Сметната палата, съобщава \"Правен свят\". \r\n\r\n На 12 юли (четвъртък) от 13.20 часа пред Софийския районен съд е насрочено дело № 2353/2018 на председателя на Върховния касационен съд Лозан Панов срещу Сметната палата заради наложената му глоба от 1000 лв. за отказа да подаде имуществена декларация. \r\n\r\n Точно преди година Сметната палата съобщи, че Лозан Панов е единственият член на Висшия съдебен съвет, който е отказал да подаде декларация за имуществото и доходите, неговите и на семейството му, за 2016 г. \r\n\r\n През миналата година магистратите бяха задължени да подават декларациите по реда на Закона за публичност на имуществото на лица, заемащи висши държавни и други длъжности (ЗПИЛЗВДДД) пред Инспектората към ВСС, но за членовете на кадровия орган на съдебната власт остана задължението да го правят и пред Сметната палата. Точно това отказа да направи Панов. Въпреки настойчивите опити на тогавашния председател на палатата Цветан Цветков административният ръководител на ВКС да спази нормативната уредба, той не го направи. Заради това в началото на 2018 г. на Панов е била наложена глоба от 1000 лв., която той незабавно е обжалвал. Председателят на ВКС твърди точно обратното.  \r\n\r\n Пресслужбата на ВКС обяви преди година, че Панов не бил длъжен да праща декларация на Сметната палата, защото го е направил пред ИВСС. \r\n\r\n Панов избягва да коментира имущественото си положение, както и това на съпругата си. За двамата е известно, че са заможни и разполагат с множество недвижими имоти в столицата. Отказът за изпълнение на задълженията на ЗПИЛЗВДДД би трябвало да е довел и до цялостна данъчна проверка на семейство Панови. Според изискването на стария закон за публичност на имуществото на висши представители на властта (заменен от антикорупционния закон - бел.ред.), председателят на Сметната палата бе длъжен да сезира НАП и Държавна агенция \"Национална сигурност\" за действията на Панов срещу публичността. \r\n\r\n Неофициална информация, че срещу Панови тече данъчна ревизия се появиха преди три месеца, но това не бе потвърдено от компетентните органи. Председателят на Комисията за противодействие на корупцията и отнемане на незаконно придобито имущество Пламен Георгиев, която пое правомощията на Сметната палата в частта за публичното имущество на представителите по \"висшите етажи\" на властта, категорично отрече Панови да са били обект интерес от новия антикорупционен орган.   \r\n\r\n Поради прекомерната натовареност на съдиите от Софийския районен съд, делото на Панов е насрочено едва преди три седмици и ще се гледа преди съдебната ваканция, което предполага, че ще се реши най-рано през есента. \r\n \n\t\t\t\t\t\t", "date": "2018.06.21", "title": "Шефът на ВКС крие имущество, съди Сметната палата, че му иска декларация"}
{"url": "http://www.bnews.bg/article/243975-ignatova_si_razvya_gashtite_v_efir", "text": "\n Зрителтие на „Господари на ефира“ успяха да зърнат бельото на сексапилната блондинка. Игнатова влезе в образа на Мерилин Монро, която честити рождения ден на президента Джон Кенеди с песен и предизвикателен танц в секси рокля, писа „България Днес“. \r\n\r\n Досущ като самоубилата се звезда, Мария изпя „Хепи бърдей, мистър президент“ на Румен Радев по случай празника му в понеделник. \r\n\r\n На няколко пъти Игнатова си вдигна полата и цяла България зърна секси бельото, което тя носи. \r\n \n\t\t\t\t\t\t", "date": "2018.06.21", "title": "Игнатова си развя гащите в ефир!\r\n"}
{"url": "http://www.bnews.bg/article/243965-mis_nos_rodnina_na_delyan_dobrev", "text": "\n Депутатът Делян Добрев е тясно свързан с актуалната Мис България Тамара Георгиева. Миската се прослави не толкова с короната, отколкото с дължината на носа си. Хубавицата с най – коментиран обонятелен орган е роднина на бившия министър на енергетиката, защото майка й била братовчедка на Добрев. \r\n\r\n Фамилията пазела този факт в дълбока тайна, да не би някой да се усъмни, че политикът е ходатайствал Тамара да спечели приза, писа „Галерия“.  Тя се окичи с титлата „Мис“ на последното издание на конкурса през ноември миналата година. \r\n\r\n Изборът й за красавица №1 разбуни духовете в обществото. В ябълка на раздора се превърна тъкмо носът й, който по всеобщо мнение не отговаря на стандартите за красота. Заради това и Тамара си спечели прозвището Миската с носа и Мис Нос. \r\n\r\n През миналата есен, малко преди Георгиева да стане Мис, избухна скандалът „Кумгейт“, в който основна роля играеше Делян Добрев. Той бе обвинен от Елена Йончева и БСП че е назначил половината си рода на работа в общината в родното си Хасково. Бившият министър се оправда, че не е лансирал близките си, но в малките градове всички са братовчеди. Депутатът дори подаде оставка, но парламентът отказа да я приеме и той отново седна на банката. \r\n \n\t\t\t\t\t\t", "date": "2018.06.21", "title": "Мис Нос роднина на Делян Добрев "}
{"url": "http://www.bnews.bg/article/243988-portnih_koy_pribra_parite_i_si_ostavi_ratsete_v_novoto_sruteno_uchilishte_vav_varna", "text": "\n Родителите на учениците от начално училище „Васил Левски“ в квартал „Аспарухово“ във Варна, които сформираха инициативен комитет, ще се срещнат днес с ръководството на общината. \r\n\r\n Поводът е, че от половин година сградата на учебното заведение  е празна, децата са преместени в други училища, защото оставането им там е опасно. Покривът не е изграден правилно, както и отводнителната система. Сградата беше открита през декември 2011 г. и от самото начало се появяват течове, както и пукнатини по фасадата. \r\n\r\n Директорът на училището Стела Петрова каза, че наистина ситуацията е сериозна, но поне основите и стените на сградата са здрави. \r\n\r\n „Проблемът е в покривната плоча. Не е изпълнена конструктивно правилно. Тя натежава тази плоча. Страшно е, да. Ще бъде предложен ремонт, а може да бъде изграден скатен покрив. Отводнителната система е изградена абсолютно неправилно и водата нахлува в сградата отвсякъде“, каза той. \r\n\r\n Бащата на Теодора - Георги Георгиев, който е председател на инициативния комитет на родителите, е категоричен, че отстъпление от искането децата да се върнат в своето училище, няма да има. \r\n\r\n „Първото, което ние като родители искаме, е да получим план за действията, които Общината ще предприеме, спешните действия затова на 15-и септември училището да отвори врати и децата да бъдат в безопасна сграда, в човешки, цивилизовани, европейски условия. Ако има желание, има начини. В момента, в който дадем крачка назад, ще минат не една година, ще минат пет години. Тогава просто възстановяването на сградата ще бъде и икономически нецелесъобразно и училище с традиция на десетки години просто ще бъде убито“, каза той, предаде БНР. \r\n \n\t\t\t\t\t\t", "date": "2018.06.21", "title": "Портних, кой прибра парите и си остави ръцете в новото, срутено училище във Варна?"}
{"url": "http://www.bnews.bg/article/243986-boyko_tryabva_da_zapushi_ustata_na_kotiloto_si_nay_veche_na_zaharieva_finalnite_gluposti_imat_nay_golyam_shans_da_badat_zapomneni", "text": "\n НАИВНОСТТА БЪЛГАРСКА \r\nВажният въпрос е, кога нашите Властници ще се научат да разпознават онова, което е полезно за България – истински полезно, а не някаква гримаса или оригване от онова, което днес минава за „европейска политика“. \r\n\r\n Само преди месец Бойко обяви: „Егоизмът на Балканите изчезна“!  \r\nЧовек направо да се разплаче от умиление – и няма как да се сдържи, щом е изчезнала най-отвратителната черта на Балканската Същност.  \r\nА Бойко просто бе подведен от вечно ухилената физиономия на скопянина Зоран Заев и не по-малко усмихнатия Ципрас. \r\n\r\n Обаче егоизъм с усмивки не се заличава.  \r\nИ нашият човек си го получи: дори не го поканиха да присъства на подписването на договора между Гърция и НезнамкаквасиМакедония…  \r\nА направи много, за да осигури поне човешки контакт между двамата Екс-Егоисти. \r\n\r\n Балканският Егоизъм с лафове не може да бъде преборен.  \r\nГолемите приказки са за наивници, например, тази: Договорът отварял пътя на НеЗнамКакваСиМакедония към Европейския съюз, само чакали да го подпишат, ратифицират и пр.  \r\nТогава да вземат направо да я вкарат и в Шенген и Еврозоната – макар че Македония, с име или без име, изобщо не е готова за нищо, какво остава за ЕС. \r\n\r\n Засега тя има успехи единствено като противен асимилатор на чужда история, нищо повече. \r\n\r\n Нахиленият Ципрас поне успя да изкрънка от Нахиления Заев известна амнистия за гръцката история.  \r\nКъм нашата скопяните ще си останат все толкова безжалостни, дори и повече. \r\n\r\n Договорът има някаква стойност, единствено защото открива възможност да притурят НеЗнамКакваСиМакедония в НАТО.  \r\nЦелта на вещиците/пророчици е да подразнят Руската Мечка.  \r\nНикакви македонци не ги интересуват. \r\nТъй че, големите приказки са си, всъщност, част от менюто за балами. \r\n\r\n Въпросът е, доколко ще навирят гребена скопяните, и то по отношение на нас.  \r\n10 месеца след подписването на Договора /България – Македония/, не си мръднаха пръста да изпълнят поне някои от клаузите му.  \r\nВместо това, направиха направо уличен номер, като по някое време, в преговорите с гърците, предложиха името „Илинденска Македония“ - колкото да ни кажат, че пет пари не дават за нас и ще си останат рецидивисти в присвояването на История.  \r\nТова беше отличен пример за изчезването на Балканския егоизъм. \r\n\r\n И какво ще последва сега?  \r\nСлед като избутаха встрани нашия човек и не го извикаха поне за една обща снимка, смятате ли, че скопяните няма да доизбутат вън от Българската История всичко, което все още не е прибрано в меланжа, който минава за тяхна история? \r\n\r\n И какво, НАТО ли ще ни пази от този грабеж?  \r\nСоломон, Кукуригото на НАТО, вече се изплю върху българското православие – не е трудно да се досетим, какво е наговорил на Чорбаджиите си и за нашите разправии със скопяни.  \r\nОчаквайте скоро да каже „Майната й на Българската История!“ \r\n\r\n Ако бяхме по-пресметливи, а и търпеливи, ние трябваше да играем ролята на Гърка – и да измъкнем от скопяни задължението да нямат повече никакви претенции към личности и събития от Българската История – както гърците ги принудиха.  \r\nНе го направихме. \r\n\r\n Между другото, започват да стават опасни фантазиите/мераците да раздаваме безразборно българско гражданство на екс-македонците.  \r\nНие за нашите хора не можем сносно да се грижим, какво остава за още външни прошляци.  \r\nИ какво – „Новите революционери“ ли ще ги наричаме, по лафа на онзи Кръстев, така нарече той нашествениците/уж бежанци и остави едно блестящо свидетелство за изстъпленията на либералната лигоч. \r\n\r\n Като се омотаха около тезата за изчезналия „балкански егоизъм“, само ни подсетиха за егоизма, който тук разяжда отношенията между Власт и Народ – както все още наричат масата, която е забелязвана и калкулирана само по време на избори. \r\n\r\n Макар и в края на Председателството, Бойко трябва да запуши устата на котилото си, най-вече на Захариева – финалните глупости имат най-голям шанс да бъдат запомнени.  \r\nЗахариева има неоспоримия талант да говори като провинциална прогимназиална учителка: като тръгне да дрънка за „бъдеще“ или „шанс“, може да изкара от равновесие и човек, който е на тройна доза реланиум. \r\n\r\n На нея всичко й е до пищялите - пак тия дни сподели, съвсем неегоистично, че „Новото име /на Македония/ не създава риск за териториални претенции“.  \r\nЧестна дума? Честна дума!  \r\nАко не друго, Бойко трябва да накара флората край него да прочете поне неговите твърдения – понеже преди време той беше казал тъкмо обратното.  \r\nС екзалтациите си тази женица превръща властта в посмешище – съвсем неегоистично. \r\n\r\n \r\n \n\t\t\t\t\t\t", "date": "2018.06.21", "title": "Бойко трябва да запуши устата на котилото си, най-вече на Захариева – финалните глупости имат най-голям шанс да бъдат запомнени"}
{"url": "http://www.bnews.bg/article/243989-izvanredno_manolova_podava_ostavka", "text": "\n Осигурете подкрепа за хората с увреждания и ще получите моята оставка, за да сте спокойни. Това каза в сутрешния блок на БНТ националният омбудсман Мая Манолова, като уточни, че с тези думи се обръща към всички, които не са подкрепили предложения от нея законопроект за личната помощ. Законопроектът, който написахме заедно с майките, не получи подкрепа. Стана ясно, че техният проблем, който ги изкара на палатки, няма да бъде решен. Беше направен опит от присъстващите да унизят майките с различни изпуснати реплики. \r\n\r\n Целта беше да стане ясно, че статуквото в политиките за хората с увреждания ще бъде запазено, заяви Манолова. Майките излизат на протест заради ситуацията в този сектор. Сега за политиките в сектора се наливат 169 млн. за асистентски услуги, които се предоставят на 11 158 души. Има листи на чакащите, има хора, които не могат да се доредят до тази услуга – тя е на проектен принцип, критериите са различни в различните общини, има общини, които не предоставят тази услуга. И всичко това – срещу 169 млн. лева. Това са парите, които се харчат в момента – огромни пари на българските данъкоплатци. По законопроекта за лична помощ само с още 105 млн. лева асистентски услуги ще получават 77 000 души, а освен това ще имат право да кандидатстват всички до 500 000, като кандидатстването ще бъде по индивидуален признак, посочи омбудсманът, като подчерта, че в момента статуквото е дискриминационно – до услугата могат да се доберат едва 11 000 души. \r\n\r\n Манолова коментира и случая с президента на КТ \"Подкрепа\" Димитър Манолов, който си изпусна нервите на заседанието на Националния съвет за интеграция на хората с увреждания във вторник и се разкрещя на майки на деца с увреждания да се засрамят и да спрат да ги \"разхождат по улиците\". Не знам какво стои зад това говорене - пристрастия, страхове, зависимости, но то е недопустимо, при това беше казано със страст. Много се надявам синдикатите да насочат тази страст в защита на хората, които имат нужда, а не срещу тях. Бях сащисана по време на заседанието, познавам тези хора в друга светлина. Нямам обяснение за изпуснатите нерви, заяви националният омбудсман. \r\n\r\n Ще стоя зад протестиращите майки докрай, защото това е една справедлива кауза. Сегашната ситуация е дискриминационна и разделя хората с увреждания. Този закон не решава всички проблеми, но е първото камъче, което трябва да бъде обърнато, за да се подобри живота на тези хора. Настройването на хора срещу хора убива солидарността в обществото, отнема ни най-важната функция – да бъдем човеци. От кого да започнем, ако не от децата с увреждания, каза още Мая Манолова. По думите й социалният министър Бисер Петков не е поел отговорност по време на обсъждането на закона за личната помощ. \r\n  \r\n \n\t\t\t\t\t\t", "date": "2018.06.21", "title": "Извънредно: Манолова подава оставка!"}
{"url": "http://www.bnews.bg/article/243991-grozno_chutoven_sekskandal_v_lekari_bez_granitsi", "text": "\n Сексскандал разтърси международната организация \"Лекари без граници\", предаде Би Би Си. Бивш служител на хуманитарната институция разкри как негови колеги, изпратени на мисии в Африка, са се възползвали от нещастието на бедните хора за свои лични цели. \r\n\r\n \"Видях как лекари оказваха медицинска помощ на болни от СПИН в Централноафриканска република и в замяна получаваха интимни услуги от представители на двата пола. Някои от медиците бяха толкова нагли, че дори не изхвърляха използваните презервативи\", разказа той. \r\n\r\n Информаторът също посочи как преди години в Кения лекари са принуждавали малолетни и непълнолетни момичета и момчета да правят секс. \"Случаят бе много добре покрит, защото в скандала бе замесен и шефът на мисията на Лекари без граници в източната африканска страна\", каза още той. От базираната в Лондон международна организация не коментираха твърденията на бившия си служител, съобщава БЛИЦ. \r\n  \r\n \n\t\t\t\t\t\t", "date": "2018.06.21", "title": "ГРОЗНО: Чутовен секскандал в \"Лекари без граници\"!"}
{"url": "http://www.bnews.bg/article/243985-neimuniziranite_bebeta_da_ne_badat_vodeni_po_kurorti_zad_granitsa", "text": "\n Бебета под 13-месечна възраст, които не са имунизирани за морбили, да не се водят на курорти в съседни държави, съветва директорът на Националния център по заразни и паразитни заболявания проф. Тодор Кантарджиев. \r\n  \r\nНа морето е добре да не избираме най-евтината храна, да пием само бутилирана вода и да избягаме таратори и айрани, които може да са приготвени с непреварена чешмяна вода. Добрата хигиена на ръцете също е важна, посочи проф. Кантарджиев пред NOVA. \r\n  \r\nДиректорът на Националния център по заразни и паразитни заболявания потвърди, че са установени случаи на салмонела в няколко детски заведения в София. Оказало се е, че микробът е един и същ. \r\n  \r\n„Салмонелата е лятна инфекция, характерна за нашия географски регион и бит. Всякаква животинска храна през лятото трябва да е много добре термично обработена. Храна не бива да се оставя извън хладилника”, посочи професорът. „Салмонелата, попаднала в малко количество в храната, от месото и яйцата и престояла над 4 часа на стайна температура, развива един токсин. Това предизвиква гадене, повръщане и висока температура”, разясни още директорът на Националния център по заразни и паразитни заболявания. \r\n  \r\nПроф. Кантарджиев коментира и изтеглянето на български яйца от пазара заради птичи грип. Те са от ферма за кокошки в добричкото село Дончево. Яйцата, които се изтеглят, са тези, снесени след 23 май. „Птичият грип е ветеринарен проблем. От него не боледуват хората, а птиците. Не трябва да се плашат хората. Проблемът не касае човешкото здраве”, категоричен бе той. \r\n \n\t\t\t\t\t\t", "date": "2018.06.21", "title": "Неимунизираните бебета да не бъдат водени по курорти зад граница"}
{"url": "http://www.bnews.bg/article/243992-darzhavata_izhvarli_shefkata_na_agentsiyata_po_transplantatsii_patsientskite_organizatsii_si_ya_iskat_obratno", "text": "\n Изпълнителният директор на Изпълнителната агенция по трансплантации д-р Мариана Симеонова е подала оставка. \r\n\r\n Това стана ясно от писмо на пациентските организации \"Заедно с теб\", които снощи изпратиха позицията си в подкрепа на д-р Симеонова. Официална информация от агенцията или от Министерството на здравеопазването засега няма. OFFNews изпрати запитване до ИАТ и очакваме отговора на пресслужбата ѝ. \r\n\r\n Тя е поискала да бъде освободена, заради неясните договори отношения с Евротрансплант и невъзможността да се извършват белодробни трансплантации на българи във Виена, тъй като договорът на страната ни с университетската болница там не е подновен, пише clinica.bg. \r\n\r\n Казусът провокира протести на пациенти. Проблемът не е решен, но от пациентските организации \"Заедно с теб\" се застъпват за директорката с думите, че \"д-р Симеонова работи успешно и отдадено години наред с пациенти, близки на донори и лекари. Успя да постигне много за донорството и трансплантациите в България. Благодарение на нея беше създадено доверие в донорството, тя успя да сплоти пациенти и лекари\". \r\n\r\n Заставаме твърдо зад професионализма и човечността ѝ и заявяваме пълно доверие към работата ѝ, се казва в позицията. \r\n\r\n \"Д-р Симеонова живее с каузата за донорството повече от всеки друг в нашата държава. Тя е един от най-читавите отдадени на професията хора. Без нея и малкото, което работи ще спре. Невероятен лекар и човек!\", пише още в писмото, подписано от Пенка Георгиева от \"Заедно с теб\". \r\n \n\t\t\t\t\t\t", "date": "2018.06.21", "title": "Държавата изхвърли шефката на Агенцията по трансплантации, пациентските организации си я искат обратно!"}
{"url": "http://www.bnews.bg/article/243983-mnogo_toplo_no_dazhdat", "text": "\n Днес в 13 часа и 7 мин. е лятното слънцестоене и започва астрономическото лято. Времето ще бъде предимно слънчево. Следобед над Северна и Западна България ще се развие купеста и купесто-дъждовна облачност и на места ще превали краткотраен дъжд, придружен с гръмотевици и временни усилвания на вятъра. Ще е топло, след обяд в равнините горещо с максимални температури между 29° и 34°. \r\n\r\n Такава е прогнозата за времето на Националния институт по метеорология и хидрология (НИМХ) при БАН, съобщи за Агенция „Фокус“ дежурният синоптик Красимир Стоев. Над Черноморието ще бъде предимно слънчево, след обяд с характерния бриз. Максимални температури на въздуха: 29°-32°. Температурата на морската вода е 23°-26°. Вълнението на морето ще бъде 1-2 бала. \r\n  \r\n \n\t\t\t\t\t\t", "date": "2018.06.21", "title": "Много топло, но дъждът..."}
{"url": "http://www.bnews.bg/article/243984-tsv_tsv_izplyu_kamacheto_biser_petkov_ne_otishal_v_nyu_york_za_da_si_spestyat_skandala_rositsa_dimitrova_e_spasena_stava_savetnik_na_wc_ministara", "text": "\n Дясната ръка на бащицата -  Цв.Цв. бе пуснат да замазва положението с втория вот на недоверие и приетата оставка на зам. социалната министърка Росица Димитрова, което пък \r\n\r\n Вместо да спаси имиджа на партията и шефа си, той направи точно обратното с признанията, които хвърли в ефира на Нова тв: \r\n\r\n „Росица Димитрова нямаше друг полезен ход, освен да подаде оставка след всичко, което се изсипа върху нея. Тя работи повече от 20 години в социалната сфера и винаги е била съпричастна. Това не означава, че ще я изгубим като експерт. Евентуално може да бъде назначена като съветник към ресора на Валери Симеонов, за да може да продължи да работи”, обясни председателят на ПГ на ГЕРБ Цветан Цветанов. \r\n\r\n Той издаде, че е трябвало на нейно място да замине министър Бисер Петков, но за да спасят по-голям скандал, Петков разписал тя да отиде на форума в Ню Йорк. \r\n\r\n Цветанов допълни, че самият той избягва да лети в бизнес класа в Европа заради подобни спекулации, които могат да излязат в публичното пространство и внушенията, които се правят след това, по пък никога не пропускал удобствата в самолета, когато полетите били с продължение над 6 часа. \r\n\r\n Що се отнася до вота на недоверие и пробития сектор \"Сигурност\" празните приказки продължиха - работело се по проблемите, за да направят вътрешното министерство да работи както е било преди много години - пак признание. Нещо, които не направиха в нито едни свой мандат ГЕРБ, включително и по времето, когато самият Цветанов бе вътрешен министър. Само вчера кабинетът реши да  \r\n\r\n   \r\n \n\t\t\t\t\t\t", "date": "2018.06.21", "title": "Цв. Цв. изплю камъчето: Бисер Петков не отишъл в Ню Йорк, за да си спестят скандала, Росица Димитрова е спасена -  става съветник на WC министъра!"}
{"url": "http://www.bnews.bg/article/244028-bum_na_turistite_v_gartsiya_veche_e_pochti_nevazmozhno_da_se_rezervira_lyatna_pochika", "text": "\n В Гърция вече е почти невъзможно да се резервира лятна почивка. Министерството по туризъм съобщава, че тази година южната ни съседка отбелязва пореден рекорд. \"Ако искате да почивате в Гърция, резервирайте за следваща година\", съобщават туристическите агенции, които прекратиха приемане на резервации за много гръцки острови. Собствениците на хотели съобщават, че не могат да приемат желаещите дори за септември. Голям е интересът към малките гръцки острови, където резервациите приключиха още през март. Дори в скъпите хотели вече няма места. \r\n\r\n \r\nВ по-големите острови като Родос, Крит и Кос все още може да се намери нещо, но за няколко дни, а не например за седмица, оплакват се закъснели да резервират туристи. Поради откриването на нови хотели дестинации като Халкидики предлагат тази година повече възможности. \"Това е поредната година на туристически рекорд\", съобщават от Министерството по туризма, предаде БНР. В същото време хотелиери се оплакват, че българите, които години са работели сезонно в туристическия сектор, вече отказват работа в Гърция. В репортажи за телевизионните медии собственици на хотели на остров Тасос останаха тази година без квалифицираните си работници, които предпочитат да работят в България, защото заплащането е добро, а и разходите са в пъти по-малко. \r\n  \r\n \n\t\t\t\t\t\t", "date": "2018.06.21", "title": "БУМ НА ТУРИСТИТЕ В ГЪРЦИЯ! Вече е почти невъзможно да се резервира лятна почика"}
