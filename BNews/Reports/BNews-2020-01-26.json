{"url": "http://www.bnews.bg/article/265490-35_sa_veche_zhertvite_ot_zemetresenieto_v_turtsiya_desetki_izvadeni_izpod_razvalinite", "text": "\n Спасителните екипи, които работиха и през нощта, са извадили 45 души от рухнали сгради, уточниха турските власти, като броят на жертвите от мощното земетресение в петък в източната част на страната достигна35 души, съобщава \"Ройтерс\". \r\n\r\n При земетресението в Елязъг загинаха 31 души, а още четирима - в съседния вилает Малатия, като то беше последвано от повече от 700 вторични труса. Повече от 1600 души са ранени. \r\n\r\n Телевизионни кадри показаха 35-годишна жена и нейната невръстна дъщеря да излизат изпод развалините в района Мустафа Паса в Елязъг, на около 550 км източно от столицата Анкара. \r\n\r\n На спасителите, които са чули писъците им, им е отнело няколко часа, за да достигнат до тях при температури от минус 4 градуса, уточняват турските държавни медии. Съпругът на жената е сред загиналите. \r\n\r\n Операциите по издирване и спасяване на хора все още се провеждат в три различни места в Елязъг. \r\n \n\t\t\t\t\t\t", "date": "2020.01.26", "title": "35 са вече жертвите от земетресението в Турция, десетки извадени изпод развалините"}
{"url": "http://www.bnews.bg/article/265482-koronavirusat_pokosyava_hora_na_ulitsata", "text": "\n \r\nВ социалните мрежи все повече гледания събират ужасяващи видеа с потресаващи кадри от зоната с картина заради коронавируса в Китай. \r\n\r\n Коментарът към кадрит в Туитър, които показват буквално падащи на улицата хора гласи: \r\n\r\n \"Ухан Китай \r\n\r\n Актуализация за коронавируса \r\nТревожно видето, което се разпространява показва, че хората буквално се сгромолясват, подложени на атаката на вируса. \r\n\r\n 10 града 33 милиона души са под карантина. 1 случай, е открит извън зоната на карантина тази сутрин.\" \r\n\r\n   \r\n \n\t\t\t\t\t\t", "date": "2020.01.26", "title": "Коронавирусът покосява хора на улицата "}
{"url": "http://www.bnews.bg/article/265483-29_sa_veche_zhertvite_na_zemetresenieto_ot_6_9_po_rihter_v_turtsiya", "text": "\n Броят на жертвите на силното земетресение от 6,9 по Рихтер в Източна Турция вече е 29. \r\n\r\n Близо 1500 души са хоспитализирани, а над 15 000 са останали без  подслон, съобщават местните власти. \r\n\r\n Продължават спасителните работи за изваждане на хора под срутени сгради. \r\n\r\n Силният трус от петък вечерта бе усетен в почти цяла Турция, а също в Ирак, Сирия, Израел. \r\n\r\n Турски сеизмолози прогнозират продължаваща земетръсна активност в Източна Турция. \r\n \n\t\t\t\t\t\t", "date": "2020.01.26", "title": "29 са вече жертвите на земетресението от 6,9 по Рихтер в Турция"}
{"url": "http://www.bnews.bg/article/265486-pozharat_v_avtomorga_v_haskovo_veroyatno_e_prichinen_ot_rabota_s_oksizhen", "text": "\n Пожарът, който вчера избухна на автоморга в Хасково и обгази целия град, вероятно е причинен по непредпазливост от работниците на обекта.  \r\n\r\n Най-вероятно искрата е тръгнала при разрязване с оксижен на една от бракуваните коли. \r\n\r\n В пожара изгоряха над 100 коли за скрап, повечето от които с газови уредби. Това предизвика канонада от гърмежи, които отекнаха в целия град. \r\n\r\n Разследващите са иззели записите от охранителните камери на обекта.  \r\n \n\t\t\t\t\t\t", "date": "2020.01.26", "title": "Пожарът в автоморга в Хасково вероятно е причинен от работа с оксижен"}
{"url": "http://www.bnews.bg/article/265488-alarmirat_za_nova_izmama_na_kolektorskite_firmi", "text": "\n Появила се е нова измамна схема на колекторски фирми. Събирачите на дългове започват дело срещу срещу човек, който не си е плащал сметки или вноски към банка, телеком, топлофикация и т.н, а после техен представител се обажда на длъжника и му обяснява, че е неговият \"служебен защитник\", назначен от съда. \r\n\r\n За измамата предупреди адвокат Десислава Филипова, която е председател на Европейския център за защита на правата на гражданите. Законът не предвижда по такива дела да се назначават служебни адвокати, коментира адвокат Филипова. \r\n\r\n Мнимият служебен адвокат Ви предлага да направите плащане още преди съдът да се е произнесъл, за да избегнете осъждането за допълнителни разноски, което е подвеждане. В края на миналата година Гражданският процесуален кодекс бе променен. Преди това банката например показваше в съда копие от счетоводната книга и само на това основание се сдобиваше с изпълнителен лист, а длъжникът дори нямаше време да възрази и да обясни, че банката е качила лихвите. \r\n\r\n Сега вече всеки кредитор, който иска да получи от съда заповед за принудително изпълнение, трябва задължително да представи договора, а съдът да провери дали този договор не е в ущърб на клиента - т.е. дали не съдържа неравноправни клаузи. И ако има такива клаузи или други нарушения, съдиите отказват да издадат заповед в полза на кредитора. Повечето хора обаче още не знаят, че законът ги защитава. Именно за да заобиколят тази защита и да ви накарат да платите още преди съдът да е разгледал заявлението им, колекторите са измислили този номер, пояснява адвокат Филипова. \r\n \n\t\t\t\t\t\t", "date": "2020.01.26", "title": "Алармират за нова измама на колекторските фирми"}
{"url": "http://www.bnews.bg/article/265484-spaseniyat_29_godishen_turist_na_skakavishkiya_vodopad_e_v_dobro_sastoyanie", "text": "\n Спасеният вчера 29-годишен турист на на Скакавишкия водопад е в добре състояние. \r\n\r\n Той е със счупена бедрена кост  и е настанен в столичната болница „Св. Анна“. \r\n\r\n В спасителната акция вчера на Скакавишкия водопад бяха използвани два хеликоптера. \r\n\r\n Мъжът най-вероятно се е катерил по замръзналия водопад, паднал е и се е ударил лошо. \r\n\r\n Хеликоптери са осигурени благодарение на Световната купа по ски, която се провежда в момента в Банско.э \r\n \n\t\t\t\t\t\t", "date": "2020.01.26", "title": "Спасеният 29-годишен турист на Скакавишкия водопад е в добро състояние"}
{"url": "http://www.bnews.bg/article/265487-probiha_orazheynoto_embargo_sreshtu_libiya", "text": "\n Няколко страни нарушиха оръжейното ембарго срещу Либия. \r\n\r\n Това заяви ООН, цитирана от Ройтерс. \r\n\r\n Агенцията припомня, че ембаргото беше договорено на срещата за Либия в германската столица Берлин. \r\n\r\n На форума, който се проведе на 19 януари водещите световни държави, подкрепящи двата лагера, борещи се за контрол над либийската столица Триполи, приеха да окажат натиск върху страните за прекратяване на огъня. \r\n\r\n Беше постигната договорка и за спазване на наложеното от ООН ембарго върху доставките на оръжие. \r\n \n\t\t\t\t\t\t", "date": "2020.01.26", "title": "Пробиха оръжейното ембарго срещу Либия"}
{"url": "http://www.bnews.bg/article/265485-na_26_yanuari_imen_den_praznuvat_zhivko_zhivka_i_zoya", "text": "\n На 26 януари православната църква отбелязва деня на Преп. Ксенофонт, Мария и синовете му – празник на живота и избавлението. \r\n\r\n Имен ден празнуват всички, които носят имената Живко, Живка и Зоя. Името Живко има славянски произход и означава \"жизнен\". То е израз на родителското желание детето да е живо и здраво. \r\n\r\n Преп. Ксенофонт и съпругата му Мария изпратили синовете си Йоан и Аркадий да се учат в Бейрут. По пътя корабокрушение разделило братята. Бог утешил с чудно видение родителите, че децата им не са загинали. \r\n\r\n В Йерусалим станала щастливата среща между двамата братя монаси и техните родители. Мария постъпила в манастир и била удостоена с дара на чудотворството. \r\n\r\n Йоан, Аркадий и Ксенофонт станали отшелници в пустинята. Семейството било причислено от църквата в лика на светците. \r\n\r\n Освен през януари, именият ден на Живко, Живка и производните им се чества и в първия петък след Великден. Денят се нарича Живоприемни петък, Животворни петък или Светъл петък. \r\n \n\t\t\t\t\t\t", "date": "2020.01.26", "title": "На 26 януари имен ден празнуват Живко, Живка и Зоя"}
{"url": "http://www.bnews.bg/article/265489-vse_oshte_nyama_i_sleda_ot_stroezh_na_vodoprovod_ot_malo_buchino_do_pernik", "text": "\n \r\n  \r\n\r\n Около резервоара над с. Мало Бучино все още не се извършват никакви дейности по изграждането на водопровод, нито се виждат докарани тръби. Това е показала проверка на екип на \"Дневник\". \r\n\r\n На осмия ден след шумно оповестения на 18 януари екшън план лично от премиера Бойко Борисов за пренос на вода от Рила през София за Перник, там е само пазача на резервоара, откъдето трябва да започне спешният строеж на водопровод с дължина 13,5 км, по който да стигне вода от \r\n\r\n Министърът на икономиката Емил Караниколов обеща този нов водопровод да се построи за по-малко от 45 дни, като щяло да се работи денонощно от над 10 екипа. \r\n\r\n Цената на водопровода с дължина 13,5 км е около 25 млн. лева. Няма да се провежда обществена поръчка за фирма-изпълнител, защото \"нямаме време за процедури и за обществени поръчки\", аргументира се За вторник (28 януари) е насрочена извънредно заседание на Столичния общински съвет, на което трябва да се гласува предложението на правителството рилската вода да премине през софийската ВиК мрежа. Това е законната процедура и ако предложението се приеме, според разчетите на Караниколов водопроводът трябва да е готов най-рано в началото на март. \r\n \n\t\t\t\t\t\t", "date": "2020.01.26", "title": "Все още няма и следа от строеж на водопровод от Мало Бучино до Перник"}
