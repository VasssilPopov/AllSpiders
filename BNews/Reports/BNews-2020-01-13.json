{"url": "http://www.bnews.bg/article/265267-karakachanov_predlaga_nov_chovek_na_oligarhiyata_za_ministar_na_eko_ministerstvoto", "text": "\n Каракачанов се опитва да пробута нов човек на олигархията за министър на Еко министерството. Така нареченият Ревизоро е известен като депутат за поръчки. Тази си слава той придобива още по време на 43-то Народно събрание, когато внася поправка в закона, чрез която обслужва големите алкохолни босове, някои от които към днешна дата притежават и една голяма телевизия. С тази поправка се целеше да бъде унищожена домашната ракия и да се развие контарбандата на твърд алкохол. Ревизоро внася и поредица от лобистки законопроекти, с които обслужва големите търговци на горива, но на практика убива малките бензиностанции. Ревизоро и до днес не е дал обяснение, за версията по напускането му от митниците, която се носи из кулоарите на парламента, а тя е, че е бил заловен с два сака пълни с финикийски знаци, получени като стимул за закрила на определен канал. Спасява го старата схема, че е изпял всичко, и се е пазарил да бъде защитен свидетел. От този момент се лансира и версията, че е певица на службите! Именно по тази линия е имплантиран във ВМРО при агент Иван. \r\n \n\t\t\t\t\t\t", "date": "2020.01.13", "title": "Каракачанов предлага нов човек на олигархията за министър на Еко министерството! "}
{"url": "http://www.bnews.bg/article/265265-geshev_namerihme_dokazatelstva_za_bokluka_ot_botusha_v_doma_na_neno_dimov", "text": "\n Главният прокурор Иван Гешев пусна бомба, че в дома на екоминистъра в оставка Нено Димов са били доказателства по т.нар. италианска афера със стотици тонове боклук от Ботуша, предназначени за изгаряне незаконно у нас. \r\n\r\n Според Гешев има данни, че задържаният Димов има отношение и към вкарването на отпадъци от Италия у нас. При обиска на Нено Димов били иззети документи и има доказателства за извършени престъпления, каза още главния прокурор и допълни, че в този случай тоя няма да има притеснения да повдигне обвинения. \"Дaли някoй щe бъдe зaдъpжaн, дaли щe бъдe ocъдeн мoжe дa peши caмo бългapcкият cъд. Щoм бългapcкият cъд e пpeцeнил зaдъpжaнe пoд cтpaжa, никoй нe мoжe дa гo пocтaвя пoд cъмнeниe\", каза обвинител номер 1.  \r\n\r\n „Cлeд кaтo имa дoкaзaтeлcтвa зa кмeтoвe и тe ca били зaдъpжaни, нe eдин и двaмa, пo иcкaнe нa пpoкypaтypaтa, нe виждaм пpeчка дa бъдe зaдъpжaн пoд cтpaжa и миниcтъp, каза още главния прокурор. - Toвa, чe cи миниcтъp или дpyг члeн нa изпълнитeлнaтa влacт, включитeлнo и пpoкypop, нe ти дaвa имyнитeт. Maгиcтpaтитe имaт caмo фyнкциoнaлeн имyнитeт пo дocъдeбнитe пpoизвoдcтвa. Hиe нямaмe имyнитeтa нa члeнoвe нa KC, нa дeпyтaти, нa пpeзидeнт\", коментира Гешев.  \r\n \n\t\t\t\t\t\t", "date": "2020.01.13", "title": "Гешев: Намерихме доказателства за боклука от Ботуша в дома на Нено Димов"}
{"url": "http://www.bnews.bg/article/265270-izvanredno_evakuirat_bolnitsa_v_plovdiv", "text": "\n Евакуация на пациенти започна преди минути в пловдивската частна болница \"Каспела\". \r\n\r\n Навън се извеждат дори и оперирани, съобщава \"Марица\". По първоначални данни причината е подаден сигнал за бомба на регистратурата. \r\n\r\n Управителят на здравното заведение д-р Илиан Дойков коментира пред местни медии: \r\n\r\n \"Малко след 15 часа по телефона се е обадил мъж, че в болницата е поставена бомба. Веднага позвънихме на номер 112 и на Второ районно управление на полицията. Лошото е, че в това студено време трябва да извеждаме навън не само нашите служители, а и болните ни пациенти\", заяви д-р Илиан Дойков. Той добави, че в момента полицаи вече извършват оглед. \r\n\r\n Според първоначално подадената информация адската машина е била в избените помещения на здравното заведение. \r\n \n\t\t\t\t\t\t", "date": "2020.01.13", "title": "ИЗВЪНРЕДНО: Евакуират болница в Пловдив"}
{"url": "http://www.bnews.bg/article/265269-vodolazi_izvadiha_ot_kladenets_vazhna_ulika_za_ubiystvoto_na_andreya", "text": "\n В ранния следобед днес водолази от Монтана са извадили важна улика, свързана с убийството на 18-годишната Андрея Асанова във врачанското село Галиче, съобщава BulNews. \r\n\r\n Около 13.30 часа от геран в двора на къщата, където живеят дядото и бабата на 17-годишният Аксел Олеков, заподозрян за извършеното тежко криминално престъпление, е извадено портмонето на закланото младо момиче. В него е намерена личната карта на Андрея, което е безспорна улика срещу бруталния убиец. \r\n\r\n Припомняме, че днес на специална пресконференция окръжният прокурор на Враца Десислав Начков заяви, че след убийството на Андрея, извършителят взел портмонето й с 250 лева, които по-късно през деня похарчил.  Според неговите самопризнания, след като се прибрал у дома си, го опразнил и изхвърлил в герана, в двора на дядо си. Затова за следствието беше от особена важност портмонето да бъде открито и така да се потвърдят думите на извършителя. \r\n \r\n  \r\n \n\t\t\t\t\t\t", "date": "2020.01.13", "title": "Водолази извадиха от кладенец важна улика за убийството на Андрея\r\n\r\n"}
{"url": "http://www.bnews.bg/article/265272-deputati_ot_dps_nachelo_s_karadaya_i_delyan_peevski_poiskaha_i_prezidentshata_radeva_da_si_plashta_za_nso_kato_tyah", "text": "\n Депутати и членове на семействата на президента, парламентарния шеф и премиера вече да заплащат за охраната си, ако тя е осигурена от Националната служба за охрана (НСО). Сами ще си плащат и онези лица, които се охраняват, защото са свързани с националната сигурност и посегателството спрямо тях би подронило, отслабило или създало затруднения на властта в държавата. Това предлагат от ДПС с промени в закона за службата. Те са внесени от лидера Мустафа Карадайъ и депутатите Делян Пеевски, Йордан Цонев и Хамид Хамид. \r\n\r\n Попадащите в този списък лица, за които се налага охрана от НСО, ще заплащат услугите на гардовете по тарифа, определена от министъра на финансите по предложение на началника на службата. \r\n\r\n Текстовете ще засегнат съпругата на президента Румен Радев - Десислава, която в момента има охрана, кола и шофьор от НСО, както и почетния председател на ДПС Ахмед Доган и депутата Делян Пеевски. \r\n\r\n През декември обаче Мустафа Карадайъ обясни, че ДПС предоставя коли и техника на НСО за Доган и за Пеевски. Държавата плащала единствено заплатите на гардовете. \r\n\r\n Доган и Пеевски сами да си плащат охраната, поиска и президентът. Румен Радев призова кръгът на хората с държавна охрана да бъде стеснен. Повод за дебата стана катастрофата с дете на кола на НСО, която е карала преди това негов секретар. \r\n\r\n И премиерът Бойко Борисов обяви, че е правилно политиците сами да плащат за охраната си от държавната служба. Промени в закона поиска и шефът на НСО ген. Красимир Станчев \r\n \n\t\t\t\t\t\t", "date": "2020.01.13", "title": "Депутати от ДПС, начело с Карадайъ и Делян Пеевски, поискаха и президентшата Радева да си плаща за НСО като тях! "}
{"url": "http://www.bnews.bg/article/265258-siderov_prizova_mvr_i_prokuraturata_da_proveryat_i_kabineta_na_karakachanov", "text": "\n „Премиерът Борисов се опасява, че ако отстрани Каракачанов от министерския пост, ще падне цялото правителство. Същия страх имаше и спрямо Валери Симеонов, когато го посъветвах да го смени след серия от скандали, за да се свърши нещо добро. След оставката на Симеонов правителството остана стабилно. Смятам, че ако Каракачанов бъдеотстранен заради корупционни основания, правителството пак няма да падне. Дали ВМРО ще оттегли подкрепата си, е друг въпрос, но ако го направят, ще затвърдят тезата, че са били в управлението само заради постове. Принципната позиция, която трябваше да заемат, е да назначат технократ за министър, както направи АТАКА, а не партийния си лидер, което придава една изкуствена стойност. Да не забравяме, че министърът на практика е слуга на народа.” Това заяви ексклузивно в предаването „Неделник” в ефира на АЛФА ТВ лидерът на АТАКА Волен Сидеров. \r\n\r\n Относно скандалите около екоминистъра лидерът на АТАКА заяви, че Нено Димов не е издържал теста за министър и въпреки че е човек на Иван Костов, е могъл да се покае и да направи добри неща за народа, за съжаление обаче той е избрал друг път – този на олигархичните кръгове и собствени интереси. \r\n\r\n Националистът заяви още, че Каракачанов носи отговорност за Димов, но не е бил разпитван, и припомни случая с друго назначение на лидера на ВМРО – Бате Харо, и схемата с продажбата на български паспорти. Сидеров дори се усъмни, че ако спецпрокуратурата влезе в Министерство на отбраната, може би също ще се натъкне на любопитна информация и за други сделки. В края на разговора Волен Сидеров разкри и приоритетите си за новия сезон в Общинския съвет. \r\n\r\n „Като член на социалната комисия възнамерявам да работя в сферата на социалните дейности. Възнамерявам да повдигна темата за недостига на общински жилища и да помогна на хора в нужда. Да дам надежда на пенсионерите и на многодетните семейства, че може да им се помогне.” \r\n\r\n   \r\n  \r\n  \r\n  \r\n \n\t\t\t\t\t\t", "date": "2020.01.13", "title": "Сидеров призова МВР и прокуратурата да проверят и Кабинета на Каракачанов"}
{"url": "http://www.bnews.bg/article/265271-volen_siderov_iska_zabrana_za_goreneto_na_chuzhd_bokluk", "text": "\n Партията на Волен Сидеров ще иска незабавно гласуване на мораториум върху вноса и горенето на боклук от чужбина в Народното събрание. Според ръководството на \"Атака\" тази мярка е крайно наложителна в момента, тъй като темата е от огромно обществено значение. \r\n\r\n От партията са категорични, че на този етап не е безспорно доказано въздействието от добиването на електричество чрез изгаряне на смет върху здравето на населението и опазването на околната среда. \r\n\r\n Сред мотивите на депутатите от \"Атака\" е и съмнение в достоверността на издадените от МОСВ разрешителни за внос и обработка на отпадъци след акцията на службите в екоминистерството и привличането като обвиняем на \r\nресорния министър. \r\n\r\n От партията на Сидеров са възмутени от това, че от България се изнася злато, а се внасят отпадъци.  \r\n \n\t\t\t\t\t\t", "date": "2020.01.13", "title": "Волен Сидеров иска забрана за горенето на чужд боклук"}
{"url": "http://www.bnews.bg/article/265266-slaveya_sirakova_razkri_pola_na_bebeto_si", "text": "\n Наскоро стана известно, че голямата дъщеря на Наско Сираков и Илиана Раева – Славея Сиракова, е бременна с първата си рожба. Изненадващото е, че сестра ѝ – Виолета, също е бременна в момента с второто си дете. \r\n\r\n В интервю за предаването „Събуди се“ Славея повдигна завесата около щастливото събитие и истинския „бейби бум“ в семейството. \r\n\r\n Тя не сподели в кой месец на бременността се намира, но каза, че определено е в доста напреднал етап. \r\n\r\n Сега Славея се е отдала на почивка, хапва си всичко, макар че пред последните повече от 10 години не е яла месо. Разчита на водородната вода за справяне с неразположенията по време на бременността и не се притеснява за килограмите си. \r\n\r\n С бащата на бебето, който се казва Иван, Славея се е срещната буквално „на улицата“. Той кара мотор, а голямата дъщеря на семейство Сиракови също е почитателка на високите скорости на две колела. След като двамата се запознават, че оказва, че имат много общи приятели и много обши неща. \r\n\r\n Иван прави предложение за брак на Славея с краси пръстен преди няколко месеца, но сватбата им няма да е през тази година. Бъдещата майка споделя, че никога не е искала да бъде булка и не е мечтала от малка да се омъжи, но след сватбата на сестра ѝ Виолета, която бе през 2019 г., на която Славея бе кума на сестра си, и тя е пожелала такава приказна сватба. \r\n\r\n Бебето, което Славея очаква, е напълно планирано и желано, но, както самата тя казва: \r\n\r\n „Случи се много бързо. Направи светкавично.“ \r\n\r\n Тъй като дъщерята на сестра ѝ вече носи името Илиана, Славея споделя, че със сигурност би уважила традицията да се продължи името на баща ѝ, но не издава кака с таткото са решили да кръстят първата си рожба. Двамата са доста смели в плановете си за бъдещото им семейство и мечтаят да имат 3 или 4 деца. \r\n\r\n Фактът, че сестра ѝ също е бременна в момента, много я радва и е сигурна, че това още повече ще ги сближи с Виолета. \r\n\r\n И макар че по време на цялото интервю Славея Сиракова бе категорична, че няма да издаде пола на бебето, накрая сподели как с нетърпение очаква бебето да се роди… \r\n\r\n „… да си я прегърна“, което недвусмислено потвърди, че очакваното първо дете на Славея Сиракова ще е момиче. \r\n \n\t\t\t\t\t\t", "date": "2020.01.13", "title": "Славея Сиракова разкри пола на бебето си\r\n"}
{"url": "http://www.bnews.bg/article/265260-glavniyat_prokuror_geshev_i_shefat_na_mvr_mladen_marinov_na_aktsiyata_v_galiche", "text": "\n В село Галиче са главният прокурор Иван Гешев, министърът на вътрешните работи Младен Маринов и главният секретар на МВР главен комисар Ивайло Иванов. След часове се очаква Окръжната прокуратура във Враца да даде подробности около бруталното убийство на 18-годишната Андреа от селото. В събота момичето беше открито с прерязано гърло. \r\n\r\n По случая бяха арестувани двама младежи. Единият – Аксел Олеков направи самопризнания. Обстановката наложи присъствието ни тук, беше извършено много жестоко убийство, а след такива насилствени актове е възможно да има ескалация на напрежението. Това заяви вътрешният министър Младен Маринов. \r\n\r\n Идеята е с кмета да предприемем мерки, за да засилим сигурността в селото за в бъдеще, добави министър Маринов, след като разговаря с кмета Страхил Стоянов. Тук сме, за да покажем, че има държава и държавата си върши работата, каза от своя страна и главният прокурор Иван Гешев. \r\n\r\n От сутринта в селото тече и специализирана полицейска операция срещу битовата престъпност. Проверяват се всички хора с криминални прояви. Акцията е започнала в 6.30 часа. \r\n\r\n На място има засилено полицейско присъствие. \r\n \n\t\t\t\t\t\t", "date": "2020.01.13", "title": "Главният прокурор Гешев и шефът на МВР Младен Маринов на акцията в Галиче"}
{"url": "http://www.bnews.bg/article/265256-karakachanov_si_poracha_samoletni_bileti_za_2_5_miliona_za_dve_godini_napred_dokumenti", "text": "\n Истински първенец по обществени поръчки е вицепремиерът и министър на отбраната Красимир Каракачанов. След като в края на 2019 година направи поръчки за доставка на обувки за армията на баснословно високи цени, сега Каракачанов запазва темпото и още в началото на 2020 година реши да  поръча самолетни билети за 2,5 милиона лева за две години напред. Виж поръчката тук  \r\n\r\n Самолетните билети трябва да осигурят пътуванията по направление на 40 дестинации, като някои от тях са за Пекин, Париж, Анкара, Рим. Пълен списък на дестинациите можете да видите тук  \r\n\r\n По всичко личи, че следващият министър на отбраната няма да има за какво да харчи пари, тъй като вероятно Каракачанов ще е изхарчил всичко в аванс за няколко години напред. Според нас е крайно време прокуратурата да започна сериозна проверка на това министерство и министър Каракачанов за направените харчове и поръчки. \r\n \n\t\t\t\t\t\t", "date": "2020.01.13", "title": "Каракачанов си поръча самолетни билети за 2,5 милиона за две години напред!-документи"}
{"url": "http://www.bnews.bg/article/265259-moshten_vzriv_podpali_blok_vav_varna_zhena_zagina_na_myasto", "text": "\n Мощен взрив разтърси бл. 302 във варненския кв. Владиславово и предизвика пожар. От полицията съобщиха, че сигнал за инцидента е бил подаден на тел. 112 в 4,20 ч сутринта. \r\n\r\n Взривът е избухнал в апартамент на четвъртия етаж, като е помел външната стена и терасата, а пламъците са засегнали цялото жилище и съседните апартаменти. Няколко екипа огнеборци потушиха стихията до зазоряване. \r\n\r\n 53-годишна жена е загинала при адския взрив в бл. 302 във варненския кв. Владиславово. \r\n\r\n Жертвата е обитавала съседен на гръмналия апартамент на четвъртия етаж. Тялото й бе намерено няколко часа след огнения инцидент, станал в 4,20 ч сутринта. \r\n\r\n Огнеборците са евакуирали общо 18 души, повечето от които са настанени в болница, тъй като са вдишали дим. \r\n\r\n Няколко жилища в блока \r\n \n\t\t\t\t\t\t", "date": "2020.01.13", "title": "Мощен взрив подпали блок във Варна, жена загина на място \r\n"}
{"url": "http://www.bnews.bg/article/265274-sluzhbite_i_geshev_eliminiraha_psevdopatriotite", "text": "\n Службите елиминираха политически ВМРО, защото кражбите на малката партия скандализираха ЕС и САЩ. Кражбите на ВМРО и техния бос Каракачанов от продажбата на паспорти с българско гражданство под масата и вноса на италиански боклук в съдружие с Мафията са принудили нашите западни съюзници да се намесят. \r\n\r\n По директива от “горе” Гешев е пресякъл грабежа на ВМРО, които източиха водата на Перник и оставиха стотици хиляди българи на сух режим в безводие. Каракачанов е станал ортак и с мафията от Италия, за да внася боклуци и да ги гори у нас и да трови въздуха. Дори в родния си град Русе Каракачанов и позволил да се складира и гори боклук от мафията. \r\n\r\n Джамжазки е бил пресечен заради пианските си изцепки в Европа. Самият Джамбазки се изживявал за бъдещ приемник на Каракачанов и не спирал да отваря бутилките с шампанско и ракия от сутринта. Българските служби от дълго време наблюдавали ояждането на псевдопатриотите от ВМРО и пиянските изцепки на неговите лидери. Било е въпрос на време Джамбазки да бъде заловен пиян зад волана, а за кражбите в екологията се разчуло покрай гей оргии на арестувания министър Нено Димов. \r\n\r\n В самото ВМРО гейовете били цяло лоби. Каракачанов ги бутал напред, за да ги държи в зависимост от срамните им тайни. Първите двама заловени на местопрестъплението - Джамбазки и Димов, напълно са дискредитирали джобната партийка. Дори платените социолози в лицето на Галъп са неспособни да ги защитят и мънкат гузно лъжи по платените медии. \r\n \r\nСкоро предстоят и арести на други ВМРО активисти. Заместникът на Димов Николай Кънчев е следващият. Като дясна ръка на Каракачанов във ВМРО той отговарял за рушветите от вноса на боклук и изграждане на заводи за преработка по общини. \r\n \r\nОчаква се и арест на самия Каракачанов като ръководител на ОПГ още преди изборите. \r\n  \r\n \n\t\t\t\t\t\t", "date": "2020.01.13", "title": "Службите и Гешев елиминираха псевдопатриотите "}
{"url": "http://www.bnews.bg/article/265261-glavniyat_prokuror_ubietsat_na_andrea_ot_galiche_e_sotsiopat", "text": "\n “Убиецът на Андреа от Галиче е социопат. За всяко деяние има присъди, присъдите се определят според определения съд\". Това каза главният прокурор Иван Гешев на брифинг по повод убийството на момичето.   \r\n\r\n \"Ако имаше индикцаии за проблем, а такива няма можеше и да се предприемат по-ранни мерки. Не може в реално време полицията на всеки един гражданин, който е потенциално опасен, да му се налагат надзиратели. Трябва да има връзка с контролните местни органи, да дават сигнали и да работят съвместно с районната прокуратура\", допълни Гешев. \r\n\r\n Момичето живее във Враца, но по някакъв повод се е върнало до родната си къща в Галиче.  \r\n \n\t\t\t\t\t\t", "date": "2020.01.13", "title": "Главният прокурор: Убиецът на Андреа от Галиче е социопат"}
{"url": "http://www.bnews.bg/article/265262-aleks_ot_galiche_shte_lezhi_maksimum_12_godini_zashtoto_e_nepalnoleten", "text": "\n 12 години затвор грозят задържания за убийството на 18-годишната Андреа в село Галиче. Това е максималната присъда, която може да получи, обясни окръжният прокурор на Враца Десислав Начков на брифинг днес. \r\n\r\n Тази сутрин в Галиче се проведе спецакция, на която присъстваха на място вътрешният министър Младен Маринов, главният прокурор Иван Гешев, главният секретар на МВР Ивайло Иванов. \r\n\r\n 17-годишният Аксел е привлечен като обвиняем и е задържан за 72 часа. Ще му бъде поискана постоянна мярка за неотклонение „Задържане под стража”. \r\n\r\n „Ще му бъде повдигнато обвинение за убийство, извършено по особено жесток начин и с цел да бъде улеснено или прикрито друго престъпление. За такова деяние се предвижда най-тежкото наказание – доживотен затвор без право на замяна. Обвиняемият е непълнолетен. Ще навърши пълнолетие през октомври. След като се приложи разпоредба от Наказателния кодекс, наказанието се редуцира от 5 до 12 години лишаване от свобода. 12 години е максималното наказание, което се предвижда от Кодекса”, обясни прокурор Десислав Начков. \r\n\r\n Вътрешният министър Младен Маринов оцени убийството като много жестоко. Подбудите за него са „по-скоро присъщи на животните, а не на хората”. \r\n\r\n „Важното в случая е, че много бързо успяхме да разкрием извършителя, за да му попречим да извърши друго престъпление. Надявам се този път да бъде за по-дълго в затвора. Той има и други присъди”, коментира вътрешният министър. \r\n\r\n Маринов обясни, че непълнолетен задържан Законът има специални изисквания за това. \r\n\r\n „Ние проведохме среща с обществеността в тази махала, те са силно обострени срещу извършителя и семейството му. Това, което предприемаме оттук нататък – там ще продължи полицейското присъствие, за да се предотвратят подобни инциденти. Кметът ни увери, че се работи по въвеждане на видеонаблюдение”, обясни вътрешният министър. Маринов допълни, че в района остава засилено полицейското присъствие. \r\n\r\n Окръжният прокурор Десислав Начков обясни, че престъплението е извършено около 01:00 часа на 11 януари. Заподозреният Аксел вечерял при баба си, която живее на същата улица, на която и убитата Андреа. След като вечерял, излязъл и минал покрай дома на момичето, което отдавна харесвал. Забелязал, че в стаята й свети. Портата на двора била отворена. На двора той намерил стол, който взел. Вратата към дома обаче била заключена. \r\n\r\n „Нападателят видял, че Андреа спи и решил да влезе в дома през друг вход. Той взел метална пръчка, за да сплаши момичето. Влязъл в дома й през отворен прозорец на мазето. Той твърди, че познавал къщата, защото бил ходил преди години с компания”, обясни Начков. \r\n\r\n „Той я събудил и предложил да осъществят полов акт. Тя се развикала и той я ударил с металната пръчка в лявото слепоочие. От това тя паднала, а обвиняемият започнал да я души, докато престанала да проявява признаци на живот. Тогава той я съблякъл и осъществил полов акт с нея. Приключвайки, той забелязал, че на масата има кухненски нож. Решил за всеки случай да я намушка в областта на шията, за да я умъртви, тъй като се опасявал, че тя е жива и може да разкаже за случилото се. Той я намушкал няколко пъти в областта на шията и прерязал гърлото й”, разказа Начков. \r\n\r\n „След това той видял мокри кърпи, които използвал, за да избърше ръцете си и ножа. Видял и портмоне на пострадалата. В него имало около 250 лв. Той го взел със себе си, както й увитият в мокрите кърпи нож. Обвиняемият напуснал местопроизшествието по същия път, по който дошъл. По пътя изхвърлил ножа, вкъщи преброил парите в портмонето, което изхвърлил в кладенеца в двора на къщата си. Около 02:00 часа в дома му дошъл негов братовчед. Той твърди, че по обвиняемия не е имало следи от кръв, нито, че му е казал за извършеното престъпление”, поясни окръжният прокурор. \r\n\r\n С парите обвиняемият си купил маратонки, ръкавици и тонколона от магазин в селото. А в Бяла Слатина си купил таблет. \r\n\r\n Според прокуратурата момичето е починало от кръвозагуба, а не от душенето. \r\n\r\n \"Профилът на извършителя от село Галиче е подобен на този на извършителя в село Сотиря и на извършителя на убийството в Русе. Той е необразован, непълнолетен социопат\", смята главният прокурор Иван Гешев. \r\n\r\n На въпрос относно досъдебното производство срещу екоминистъра в оставка Нено Димов, Гешев заяви, че не може да коментира, защото то се води от друг прокурор. По темата той лаконично заяви, че прокуратурата няма проблем, в случай, че се съберат доказателства, да ангажира наказателна отговорност лица, които смята, че са виновни и добави: „Предстоят интересни времена”. \r\n\r\n „След като българският съд е преценил, че има необходимите законови предпоставки едно лице да бъде задържано под стража, значи никой не може да подлага на съмнение това, което е изразил той“, допълни Гешев. \r\n \n\t\t\t\t\t\t", "date": "2020.01.13", "title": "Алекс от Галиче ще лежи максимум 12 години, защото е непълнолетен\r\n"}
{"url": "http://www.bnews.bg/article/265264-bomba_karakachanov_razprodava_boepripasite_i_orazhieto_na_armiyata_ni_dokumenti_i_snimki", "text": "\n Интересни събития се развиват в началните дни на новата 2020 година. Оказва се, че докато плащаме милиони за старо въоръжение продаваме нашето оръжие за жълти стотинки. Само преди броени дни Каракачанов закупи два ръждясали кораба от Нидерландия и обяви поръчка за 2 000 000 (два милиона) лева за транспортирането им до пристанище Върна, тъй като същите не могат да дойдат на собствен ход. Оказва се обаче, че Каракачанов купува боклуците на Европа, но продава нашето оръжие и боеприпаси за жълти стотинки чрез подопечното му дружество \"Снабдяване и търговия-МО\". На 10.01.2020 г. същото е обявило процедури за провеждане на търгове за продажба на боеприпаси и оръжия, но никъде не е обявило какви точно боеприпаси и какво точно оръжие ще продава. Още по-интересно е, че дори не е обявена и първоначалната цена. С обявите за търговете можете да се запознаете ето тук  \r\n\r\n Интересна подробност е, че наш читател служител на подопечното на Каракачанов дружество ни изпрати снимка с твърдението, че ще се продават и танкове Т-72 при това работещи и готови за бойни действия. Човекът бе страшно възмутен и заяви, че даваме милиони за ремонт на старите танкове, а продаваме за жълти стотинки годните за бойни действия машини. Според него това е престъпление срещу националната сигурност на България с главно действащо лице министъра на отбраната. Ето и снимката на строените за оглед танкове.    \r\n\r\n Друга подробност с която ни запозна нашия читател е, че в търга за закупуването на оръжията и боеприпасите могат да участват само фирми притежаващи лиценз за такава дейност. Наша проверка установи, че органът който издава тези лицензи се ръководи от Каракачанов и министъра на икономиката. Случайно или не с такъв лиценз се е сдобил и зетя на Каракачанов Димитър Немски, от чиято фирма Каракачанов се сдоби с луксозния апартамент и получи прозвището Краси-Тераси. Според нашия читател чрез издаването на лицензите за търговия с оръжия на практика Каракачанов може да влияе върху търговете като диктува условията и на продавача и на купувачите. Както се казва уникална държава! Да му мислим ние?  \r\n\r\n   \r\n \n\t\t\t\t\t\t", "date": "2020.01.13", "title": "Бомба! Каракачанов разпродава боеприпасите и оръжието на армията ни!- документи и снимки"}
{"url": "http://www.bnews.bg/article/265257-bomba_shefat_na_nzok_obvini_kiril_ananiev_i_zheni_nacheva_za_iztochvaneto_video", "text": "\n Истинска бомба хвърли шефът на Зравната каса д-р Дечо Дечев, обвинявайки здравния министър Кирил Ананиев и неговата заместничка Жени Начева в съзнателно и умишлено източване на НЗОК. \r\n\r\n „Болниците са много, Касата се източва с фиктивни дейности и лобистки закони, а реформи няма“, заяви д-р Дечо Дечев, цитиран от skener.news и обяви своето оттегляне през март. \r\n\r\n „В няколко случая през миналата година каруцата беше поставена пред коня. Първият случай беше с тези 50 милиона лев за сестрите, за които беше обещано, че ще се дадат от бюджета на държавата. \r\n\r\n Най-парадоксалното е, че това го предлагат хора, на които професионалният живот е минал в правене на бюджети. Именно тези хора трябваше да знаят, че това е невъзможно да се случи в един модел, в който приходите на една болница се получават на база дейност. Оказа се, че няма как да се дадат тези 50 млн. лева и беше казано – да ги даде касата. Но как НЗОК да ги даде? Единственият начин е като се повишат цени на определени дейности. Повишиха се цени, това не доведе до нищо и след три месеца тръснахме друга идея, без касата да знае – увеличаваме цени на клинични пътеки, даваме 200 милиона и поставяме фонда пред свършен факт. Реалният резултат е такъв – ние наказваме работещите болници. Два пъти разбрахме, че котлонът пари и продължихме да го пипаме,“ коментира ситуацията в сектора д-р Дечев пред Дарик радио. \r\n\r\n По думите му министър Ананиев и заместничката му Жени Начева са прокарали лобистки текстове, в които за частните болници е било забранено на касата да иска финансови показатели. \r\n\r\n „Държавните и общинските болници да дават отчети как са похарчили парите си, а частните да не дават. Второто нещо, което направиха – извадиха частните болници от задължителните обществени поръчки, които се провеждат, когато се харчи обществен ресурс. \r\n\r\n Това доведе до огромни девиации. Примерно – едно и също конкретно лекарство на един и същи производител, когато се отчита от държавна и общинска болница, се заплаща от касата на 150 лева, а когато се отчита от частна, го плащаме на цена от 1050 лв. Разликата е 7 пъти. Защо ви ги казвам тези неща? Защото всеки греши, но разумният човек си вади изводи и не повтаря грешките си. Ние обаче – един път пипаме котлона, втори път, трети път – животно да беше, щеше да се научи, че котлонът пари. Ние обаче не се научихме,“ посочи управителят на НЗОК. \r\n\r\n Според д-р Дечев, се налага „основен ремонт“ на НЗОК, защото инситуцията не е адекватна на промените, които са настъпили в последните 20 години от съществуването й. По думите му не повече от шест районни каси за цялата страна са достатъчни, а не 28, както е в момента, но една година преди парламентарни избори такава ревизия била невъзможна. \r\n„Вече можем да говорим за една организирана система за отчитане на дейности, които са извършени или в по-малък обем, или изобщо не са извършени. Нужна е ревизия на броя на болниците. Ако съществуващият ресурс се инвестира в по-малък брой лечебни заведения, отколкото са тези 387, с които касата в момента има договор, парите ще бъдат достатъчни, без да се нарушават достъпът и качеството на лечението. А екипът на МЗ и тази година не успя да свърши – национална информационна система. \r\n\r\n За пореден път и тази година се провали внедряването на електронната борса за лекарствата, за пореден път и тази година темата за промяна на осигурителния модел бе отложена. Медицинските стандарти, правилата, по които се работи – там е много тревожно положението. Фармако-терапевтични ръководства, които определят унисона на терапиите – също нищо не се направи. Всичките тези неща са извън дейността на НЗОК. Не бягам от отговорност, но казвам кои са нещата, които биха довели до вкарване на нашата система в рамките на този ресурс, който е значително по-малък, отколкото трябва да бъде“, обясни д-р Дечев. \r\n\r\n Той обаче добави, че за да се случат всички тези неща, трябва да има унисон в действията на екипа на касата с екипа на министерството, визийрайки, че в сега такъв няма. \r\n„Аз си отивам на 12 март, защото ангажиментът, който съм поел, е за един мандат, който изтича тогава“, обяви оттеглянето си от поста д-р Дечо Дечев. \r\n\r\n \r\n\r\n   \r\n \n\t\t\t\t\t\t", "date": "2020.01.13", "title": "Бомба! Шефът на НЗОК обвини Кирил Ананиев и Жени Начева за източването ѝ!- ВИДЕО"}
{"url": "http://www.bnews.bg/article/265273-tsvetanov_udari_po_borisov_vodnata_kriza_ne_e_stsenariy_anti_gerb", "text": "\n Бившият зам.-председател на ГЕРБ Цветан Цветанов опроверга пред БНР премиера Бойко Борисов, че водната криза е сценарий на враговете на управляващата партия. \r\n\r\n \"Който говори, че има някакъв сценарий, трябва да си зададе въпроса защо се стигна дотук\", бе категоричен Цветанов. \r\n\r\n Така той опроверга бившия си началник Бойко Борисов, който в края м.г. обяви следното: „Това е един план – да викнат в различни градове, че е водна криза”. \r\n\r\n Цветанов бяви, че не може се направи аналогия между сегашната управленска криза и тази от 2013 г. с протестите във връзка с огромните сметки за ток, когато Борисов подаде оставка. Според бившия Втори тогава е имало \"сериозен сценарий, който е бил разигран\".   \r\n\r\n И не пропусна да намекне, че Борисов прекалява с вземането на еднолични решения: \"По това, което наблюдавам, мисля, че в управлението всичко се фокусира и отива директно към премиера Бойко Борисов. Тук отсъстват тези, които координират дейността в съответните министерства\". \r\n \n\t\t\t\t\t\t", "date": "2020.01.13", "title": "Цветанов удари по Борисов: Водната криза не е сценарий анти-ГЕРБ"}
{"url": "http://www.bnews.bg/article/265263-pochina_mazhat_obvinen_za_smartta_na_shaban_shaulich", "text": "\n Починал е турчинът, предизвикал катастрофата, при която са загинали сръбският певец Шабан Шаулич и неговият колега Мирсад Керич, написа белградският в. \"Вечерне новости\", цитиран от Канал 3. \r\n\r\n Заради смъртта на 35-годишния Алчън Левент е било прекратено делото за гибелта на легендата на турбофолка и другия музикант. Медии все още не са съобщили каква е била причината за края на живота на човека, който е бил поведен под отговорност за фаталното произшествие. Според адвокат на турския гражданин неговият клиент е получавал смъртни закани. \r\n\r\n Левент на 17 февруари 2019 г. край западния германски град Билефелд с колата си е ударил автомобила, в който са пътували трима мъже. Керич е починал намясто, Шаулич - по-късно в болница, а кумът на Шаулич и продуцент на музикантите Слободан Стоядинович е пострадал тежко. На него са били повдигнати обвинения за причиняване на смърт по непредпазливост, нанасяне на тежки телесни повреди, както и управление на моторно превозно средство в състояние на алкохолно и наркотично опиянение. \r\n\r\n През май турчинът е бил пуснат от предварителния арест. Той е заявил, че е живеел в град Гютерслох (в провинция Северен Рейн-Вестфалия). Мъжът обаче не е имал нито адресна регистрация и оттогава следите му са били изгубени. \r\n \n\t\t\t\t\t\t", "date": "2020.01.13", "title": "Почина мъжът, обвинен за смъртта на Шабан Шаулич\r\n"}
{"url": "http://www.bnews.bg/article/265268-geshev_hrarli_bomba_razkri_kakvi_dokumenti_e_otril_v_doma_na_neno_dimov", "text": "\n \"България не заслужава да бъде превърната в кофа за боклук или в тоалетна чиния. Видях карта на пътя на боклука (от Италия), която проверяваме. Ние не заслужаваме това. Изпълнителната власт и съдебната власт в мое лице сме се ангажирали за разкрием, ако има престъпления, независимо кой е виновен\". Това заяви главният прокурор Иван Гешев на пресконференцията по повод зверското убийство в Галиче. \r\n\r\n Той уточни, че при обиска на кабинета на Нено Димов са иззети документи и в тази връзка и в случай, че има доказателства за извършени престъпления, прокуратурата в негово лице няма да има притеснения да повдигне обвинения. За първи път Гешев свърза името на министъра в оставка Нено Димов с вкарването на италианския боклук у нас, за което вече се появиха публични основания за съмнения, че с разрешения на Нено Димов чуждият боклук е пристигал у нас за горене. \r\n\r\n “Дали някой ще бъде задържан под стража, преценява само съдът\", каза ще главният прокурор по повод многото коментари, че министърът в оставка Нено Димов е оставен в ареста и въпросите в публичното пространство дали мярката не е пресилена. \r\n\r\n Гешев заяви, че прокуратурата може само да изрази становище, а след като има доказателства, дали срещу кмет или министър, той не вижда проблем, след като е спазен законът да бъде задържан. \"Това, че си министър или пък прокурор, не ти дава имунитет. Прокурорите и членовете на изпълнителната власт нямат имунитет. \r\n\r\n Всеки съдия, прокурор и следовател може да бъде привлечен под наказателна отговорност. Не виждам пречки и не виждам защо да не спазваме закона, само защото някой заема определена длъжност. Ние не сме депутати или президенти, за да имаме имунитет, допълни още Гешев. Главният прокурор Иван Гешев разпореди МВР и ДАНС да проверят как се съхраняват отпадъците у нас. \r\n \r\n  \r\n \n\t\t\t\t\t\t", "date": "2020.01.13", "title": "Гешев хрърли бомба! Разкри какви документи е отрил в дома на Нено Димов! "}
