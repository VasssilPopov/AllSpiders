{"url": "http://www.bnews.bg/article/248458-zadarzhaha_mazh_i_zhena_izvarshili_alo_izmami_za_58_000_leva", "text": "\n При полицейска операция в Елхово са задържани мъж и жена, извършили за пет месеца седем телефонни измами, съобщиха от Областната дирекция на МВР в Ямбол. \r\n  \r\nС тях те са ощетили възрастни хора от региона с около 58 000 лева. \r\nДвамата са успели да измамят пострадалите, че искат пари за спешна операция на техен близък или помагат на полицията да залови телефонни измамници. \r\n \n\t\t\t\t\t\t", "date": "2018.09.10", "title": "Задържаха мъж и жена, извършили ало измами за 58 000 лева!"}
{"url": "http://www.bnews.bg/article/248436-leydi_gaga_triumfira_i_na_kinofestivala_v_toronto", "text": "\n Прожекцията на римейка \"Роди се звезда\" с участието на певицата Лейди Гага предизвика възторжените отзиви на публика и критика на кинофестивала в Торонто. \r\n\r\n Лейди Гага, която винаги се е отличавала със забележителните си модни решения, и този път не пропусна да впечатли с тоалет. Тя се появи на червения килим в прилепнала черна рокля от кадифе, съчетана с шапка от същата материя и допълнителен аксесоар, който първоначално бе вдигнат като воал пред лицето, а след това носеше само на раменете. \r\n\r\n Реакцията на романтичната сага, която е режисьорски дебют на актьора Брадли Купър, беше забележителна и на кинофеста се зароди истинска мания около лентата. Критиците се похвалиха, че са се просълзили, а феновете, на излизане от киносалоните, възхваляваха \"славното\" и \"възхитително\" изпълнение на Лейди Гага, съобщава Асошиейтед прес, цитирана от БТА. \r\n\r\n След като кинотворбата беше показана в Торонто тя предизвика сензация, рядко виждана и в най-славните дни на кинофеста. \"Роди се звезда\" бе определен като \"неувяхващ холивудски филм, близък до съвършенството\". \r\n\r\n Отсега специалистите предвиждат, че продукцията догодина ще обере \"Оскар\"-ите в почти всички категории, включително и в тази за оригинална песен. \r\n \n\t\t\t\t\t\t", "date": "2018.09.10", "title": "Лейди Гага триумфира и на кинофестивала в Торонто"}
{"url": "http://www.bnews.bg/article/248451-lambo_se_sabra_s_golyamata_si_lyubov_razkazi_na_prelyubodeytsite_za_vrazkata_im", "text": "\n Стефан Данаилов отмаря край морето в компанията на Аня Пенчева. Големият Стефан Данаилов бе засечен преди дни в Царево в компанията на... Аня Пенчева и приятели! Това се случи в небезизвестното заведение \"Хасиенда\", където двамата популярни актьори, случайно или не, говорили доста дълго на масата. Приятелите им свидетелстват, че срещата минала изключително ползотворно и в добро настроение и за двамата. \r\nДокато мъжът на Аня Пенчева Ивайло Караньотов се труди неуморно в тв формата \"Фермата\", красивата му спътничка събира и последните лъчи на лятото по българското Черноморие. През юли, на фестивала \"Арт поток\", организиран от продуцента ДимитърТодоранов, и Аня, и Ламбо бяха поканени по различен повод да се изявят. Данаилов представи автобиографичната си книга, а Пенчева игра в постановка с други колеги. Но за да не предизвикват жълти клюки, дваматане посмяха да се засекат на едно и също място. Ето това вече се случи през почивните официални празници, пише \"България Днес\". \r\n\"И двамата си припомнят миналото, но вече само приятелски. Отдавна нещата са приключили между тях\", споделят присъствали на вечерта. Самият Данаилов споделя, че голямата му любов след покойната му съпруга Мария е именно актрисата Аня Пенчева. \r\n\"Нашата история беше истинска, повече от обикновен флирт. Мисля, че итя имаше същото усещане - за любов. Аня е другата жена, която съм обичал истински. Мери разбра това и го преживя много тежко. А и мен ме измъчваше съвестта: мисълта, че трябва да оставиш един човек заради друг, не ми даваше спокойствие. След началната еуфория дойде отрезвяването, а в тази фаза започваш да си задаваш много въпроси. Готовли си за нов живот? Накъде отиваш? Аня беше умно момиче. Поговорихме и се разбрахме. В края на краищата има една прозаична фраза: \"Важно е кой ти пере гащите\". От своя страна красавицата, която по това време прохожда в Народния театър \"Иван Вазов\", споделя за тази любов следното: \r\n\"Връзката с този мъж беше тайна само за нас двамата. Той беше на 40 години. Изпя ми \"Колко е страшно да бъдеш влюбен на 40 години\" и \"Моето мъжко момиче\". А аз му изпях \"Не остарявай, любов\". След което съпругата му дойде в театъра и каза в кафето: \"Аз съм жената\". Мои \"добри\" колежки ме поканиха на нейната маса. Единственото, което можах да кажа тогава, беше: \"Така ли? Той никога не ми е споменавал, че е женен\". След години и аз станах съпруга. Един ден си помислих: \"Боже, какво ли ще стане, ако аз съм на нейно място! До този момент нищо не е станало. Дано Бог ме предпази\", разказва с днешна дата Пенчева за любовта си със Стефан Данаилов. \r\nДо последно обаче той остава с Мери. \"Не знам доколко успях да я убедя, че тя е моят избор в живота. Отнесе чувствата със себе си. И мисля, че ми прости\", каза Мастера, който още чувства вина за прегрешенията към покойната си съпруга. \r\n  \r\n \n\t\t\t\t\t\t", "date": "2018.09.10", "title": "Ламбо се събра с голямата си любов (Разкази на прелюбодейците за връзката им)"}
{"url": "http://www.bnews.bg/article/248457-mazh_napadna_minuvachi_s_nozhitsa_v_parizh_i_rani_dvama", "text": "\n Полицията в Париж задържа мъж, въоръжен с ножица, който рани двама минувачи в централната част на града, съобщиха от телевизионния канал Франс-3, цитиран от БГНЕС.  \r\n\r\n Нападението стана на улица \"Рокет\" в северната част на площад \"Бастилията\", предаде онлайн порталът Спутник.  \r\n\r\n Нападателят е пробол с ножица местния пощальон в гърлото, а после нападнал един от минувачите и също го ранил. \r\n\r\n Полицаите са пристигнаха много бързо, тъй като управлението им е само на двеста метра от площада. Служител на реда е влязъл в схватка с нападателя, преди да го арестува. \r\n\r\n Инцидентът край площад \"Бастилията\" се случи само ден след друго нападение в района на изкуственото езеро „Басан дьо ла Вилет”, недалеч от там, при което 30- годишен афганистански рани седем души с нож. \r\n \n\t\t\t\t\t\t", "date": "2018.09.10", "title": "Мъж нападна минувачи с ножица в Париж и рани двама!"}
{"url": "http://www.bnews.bg/article/248459-golyam_pozhar_na_metri_ot_kashtite_v_selo_voynyagovo", "text": "\n Голям пожар се разгоря на метри от фамилни къщи в карловското село Войнягово. Всички налични екипи на пожарната бяха ангажирани с овладяване на стихията. Огънят тръгнал от запалени стърнища и обхванал 10 декара земеделски насаждения. \r\n\r\n Пламъците стигнали опасно близо до крайните къщи на селото, но до евакуация не се е стигнало. Огънят е потушен, но заради тлеещи огнища районът ще бъде наблюдаван от огнеборците и през нощта. \r\n \n\t\t\t\t\t\t", "date": "2018.09.10", "title": "Голям пожар на метри от къщите в село Войнягово"}
{"url": "http://www.bnews.bg/article/248456-bsp_shte_glasuvame_protiv_trite_kandidaturi_za_ministri", "text": "\n „БСП за България“ ще гласува против кандидатурите за нови министри и остава на позиция за оставка на целия кабинет. Това се казва в позиция на партията.   \r\n\r\n „Предложените нови министри ще продължат досегашната вредна политика на правителството. Това е отчаян ход, с който управляващите се опитват да си купят време. Дори и да го получат, то ще бъде агония, до следващия конфликт в управляващата коалиция\", се казва още в позицията. \r\n \n\t\t\t\t\t\t", "date": "2018.09.10", "title": "БСП: Ще гласуваме против трите кандидатури за министри!"}
{"url": "http://www.bnews.bg/article/248442-vnesoha_podpiska_sreshtu_hamalite_i_prostituirashtite_v_tsentara_na_sofiya", "text": "\n Общинският съветник от БСП-София Николай Николов внесе в Общината подписка срещу травестите на площад  „Македония” през нощта и хамалите през деня. За 8 дни в нея са се подписали над 1000 души. Освен подписите, Николов входира и запитване към кмета Йорданка Фандъкова, което ще зададе в четвъртък на първото заседание на Столичния общински съвет. \r\nПо думите на общинския съветник Николай Николов, потърпевши от двете групи са всички живеещи в района на площад „Македония” и бул. „Христо Ботев”. 1031 човека са се подписали под следните искания: \r\n\"Прекратяване на незаконните товарни дейности и отстраняването на лицата предлагащи хамалски услуги на бул. \"Христо Ботев\", отстраняване на проституиращите на същия булевард и площад \"Македония\", най-вече това са травеститите и като превантивна мярка денонощно полицейско присъствие\". \r\nМалко след началото на кампанията директорът на СДВР старши комисар Ивайло Иванов каза пред „Дарик”, че на 112 получават сигнали за мъже, облечени в женски дрехи и мъже с въжета, което само по себе си не е престъпление. За денонощен патрул пък не може да се говори, защото СДВР не разполага с неограничен ресурс. В питането към кмета Николов представя и своето предложение за решение на проблема: \r\n\"Какви конкретни мерки ще предприемете за да бъдат преместени хамалите от площад \"Македония\" на специално обособено място, евентуално в покрайнините на София и как ще бъде контролирана тяхната дейност?\". \r\nПо думите му от 2015-та година БСП-София предлагат на Йорданка Фандъкова да се назначи заместник-кмет  по сигурността, но тя е казала, че това е в нейните компетенции. Заради това въпросът е към нея. Председателят на комисията по сигурност в ОБщината – Иван Илиев пък обясни пред „Дарик”, че проблемът с хамалите не е стигал до комисията, но Общината би могла да забрани или обособи специално място за тяхната дейност. \r\n \n\t\t\t\t\t\t", "date": "2018.09.10", "title": "Внесоха подписка срещу хамалите и проституиращите в центъра на София!"}
{"url": "http://www.bnews.bg/article/248460-kraynodesni_se_sabraha_na_protest_v_germaniya", "text": "\n Отново протести в Германия. Около 1500 крайнодесни се събраха в източния град Кьотен, след като в събота 22-годишен германец почина, а двама афганистанци бяха задържани по подозрение в убийството му. \r\n\r\n Демонстрантите преминаха през града с цветя и свещи, за да стигнат до мястото, където се е случил инцидента. Полицията обаче обяви, че мъжът не е починал вследствие на побой или нараняване, а е имал тежък сърдечен проблем. \r\n\r\n Новината за смъртта на 22-годишния германец идва две седмици след като друг германски град - Кемниц - беше обхванат от масови безредици заради млад мъж, убит от мигранти. \r\n \n\t\t\t\t\t\t", "date": "2018.09.10", "title": "Крайнодесни се събраха на протест в Германия!"}
{"url": "http://www.bnews.bg/article/248461-bulgargaz_poiska_poskapvane_na_gaza_s_blizo_15", "text": "\n „Булгаргаз“ поиска поскъпване на газа с 14,87 % от октомври. \r\n\r\n Увеличението се дължи на по-високи доставни цени на природния газ от внос, по-високия курс на щатския долар спрямо лева, както и в резултат на акумулирания ефект от утвърдената продажна цена за ІІІ-то тримесечие на 2018г., по-ниска от разходите за доставка. \r\n \n\t\t\t\t\t\t", "date": "2018.09.10", "title": "„Булгаргаз“ поиска поскъпване на газа с близо 15%"}
{"url": "http://www.bnews.bg/article/248450-neveroyatno_yordanka_hristova_na_75", "text": "\n Йорданка Христова посреща своя 75-годишен юбилей днес край морето! Това разкри легендарната певица пред \"България Днес\". \r\n\r\n Още преди няколко дни тя е заминала за вилата си в град Царево, където да се подготви за празника. Данчето не предвижда мащабно тържество, а ще се почерпи само с хората от семейството си и най-близките си приятели. \r\n\r\n \"Няма да празнувам в София. Заминах за морето и там ще събера приятели\", увери юбилярката. \r\n\r\n Грандамата на естрадната музика има своя китна къща на Черноморието. Тя не крие, че напоследък обича да прекарва все повече време там. Христова използва по-голямата част от август месец, за да почива край морските вълни. \r\n\r\n \"Къщата я имам от 20 години. Там е супер. Преди беше по-спокойно. Сега доста се застрои. Имам много приятели там. Още от 60-те години съм ходила в Царево и ми е харесвало\", разказва Данчето. \r\n\r\n Тя е имала възможност да организира рождения си ден и в чужбина, но се е отказала от този вариант. През тази година със сълзи в очите певицата се сбогува с Куба. Българската прима изнесе прощален концерт в Хавана по случай 50 години от първото си посещение в най-голямата карибска островна държава. Не е тайна, че Данчето има слабост към тази страна. Още повече че бе сред любимките на покойния вече диктатор Фидел Кастро. Тя признава, че държавникът не я е забравил до сетния си дъх. \r\n\r\n Интересното е, че Христова е родена в една и съща година с футболната легенда Георги Аспарухов-Гунди, с когото се оказват роднини. \r\n\r\n \"Братовчеди сме! И двамата с Гунди сме родени през 1943 година. Срещали сме се няколко пъти около мачовете на младежкия национален отбор\", казва сензационно певицата. \r\n \n\t\t\t\t\t\t", "date": "2018.09.10", "title": "НЕВЕРОЯТНО! Йорданка Христова на 75!"}
{"url": "http://www.bnews.bg/article/248454-hvanaha_trima_nepalnoletni_za_izpotrosheniya_tsentar_za_detsa_s_autizam_v_pleven", "text": "\n Трима непълнолетни са задържани за вандалски прояви в сградата на бившия дом за деца в Плевен, съобщават от МВР.   \r\n\r\n На 25 август в полицията бил получен сигнал за разбито складово помещение на сградата, в което били унищожени и повредени оставените перални машини, гардероби, шкафчета, маси, столове и врати. \r\n\r\n Веднага била сформирана оперативна група, която е извършила оглед на място, последвало е уведомяване на прокуратурата и образуване на досъдебно производство.  \r\n\r\n Криминалистите са установили и задържали извършителите – две момчета на 17 и 16 години и момиче на 16 години, всичките от Плевен.   \r\n\r\n В присъствието на инспектори от детска педагогическа стая били проведени беседи с младежите, които са направили самопризнания за извършеното. Те са привлечени като обвиняеми по образуваното досъдебно производство и им е взета мярка „подписка под надзор на родител“.  \r\n \n\t\t\t\t\t\t", "date": "2018.09.10", "title": "Хванаха трима непълнолетни за изпотрошения Център за деца с аутизъм в Плевен"}
{"url": "http://www.bnews.bg/article/248445-slavena_vatova_nay_posle_se_dokopa_do_televiziya", "text": "\n Славена Вътова най-сетне намери място в родния ефир. Носителката на „Мис България 2006” ще води телевизионно състезание на спортна тематика в ефира на БНТ, като в премиерните епизоди ще се появяват известни български спортисти. Това със сигурност е мечтана позиция за красавицата от Шумен, която въпреки крехките си 29 години, има солиден стаж зад гърба си. \r\nПо някаква причина обаче не й вървеше много в кариерата. Затова пък се радва на голям късмет в личен план. Славена е щастливо омъжена за бизнесмена Юлиян Цолов, с когото имат две дъщери – Ема вече е на 3 г., а Ана скоро ще навърши годинка. Така че на Славена й предстои да съчетава майчинството с кариерата. \r\nНяма да й е никак трудно, тъй като красавицата винаги е била доста дейна. Тя печели титлата „Мис България”, когато е едва на 17 години. Към модния подиум се ориентирала по съвет на майка си, която я убедила да се запише на курсове. \r\nСлед „Мис България”, красавицата получава предложения за снимки в списания и участия в ревюта, които се налага да съчетава с уроците. Заради честите пътувания за ангажименти, в девети клас Славена напуска математическата гимназия в Шумен и се записва в Първа частна английска гимназия в столицата. Скоро след това красавицата взима ново решение. Заминава при майка си и брат си в Палма де Майорка, за да си търси работа. Още тогава Славена била доста амбициозна и силно вярвала, че ще успее, макар да не знаела испански, а само английски и малко немски. Освен това нямала и документи за работа.  \r\nВсе пак успява. Първото й работно място е в прочутото „Хардрок кафе”. „Оказах се късметлийка, защото точно тогава обявиха, че българи и румънци може да работят в страната и седмица по-късно се върнах с готови разрешителни”, спомня си Славена. Тя застава на рецепцията, където посреща клиенти, развежда ги из музейната част, разяснява им подробности за всяка изложена вещ, подарена от популярна музикална звезда. След това ги насочва към сувенирния магазин или към заведението. В първите дни й било трудно, защото не разбирала и дума. Случвало се даже да плаче от яд и безсилие. Славена обаче не се отказала. Записала се на уроци, започнала да слуша испанско радио, гледала местната телевизия и на втория месец проговорила. Девет месеца по-късно красавицата вече била управител на ново заведение от веригата в Марбея. \r\nМеждувременно я потърсили от частна болница, в която майка й била подала документите й за работа, малко преди да започне в Хардрок кафе. Предложили й по-добри условия и почивни дни, включително по-висока заплата, и Славена приела. Назначили я на позиция „Внимание към клиента”. Славена трябвало да обработва документите на постъпващите, здравните застраховки, да приема оплаквания и ако се налага, да превежда между пациенти и лекари, тъй като в болницата постъпвали много чужденци. Миската трябвало даже да издирва роднини. Именно психическото и емоционално натоварване били минусите на тази работа. \r\nСлед година и половина, психическото натоварване й идва в повече и тя решава да напусне въпреки голямата заплата. Чрез приятели постъпва на работа в складовете на големи дистрибутори на скъпи модни къщи в Милано. Славена приема и обработва поръчки, като преди това преминава през сериозно обучение. След година предприема нова сериозна промяна. Напуска, заради ангажименти в България. Поканили я за няколко фотосесии, както и да бъде водеща на конкурса „Мистър България”. По-късно участва в проект, посветен на наркозависимите, който се излъчва в предаването на Марта Вачкова  по БНТ 1, след което става част от екипа на предаването „Следващият, моля” по ТВ 7. Става асистентка на Башар Рахал, като по-късно се присъединява към актьорския състав, който разиграва скечове. За тази си позиция е признавала, че никак не се е чувствала на мястото си. Някак усещала, че не е за там.  \r\nВсъщност Славена като че ли винаги се е стремяла към родния тв ефир, но някак все не й се получаваше или пък просто не попадаше на подходящ проект. Затова пък в модата й върви. Преди време тя се появи на корица на мъжко списание с условието кадрите да не са вулгарни, а след това оглави класацията за най-сексапилна жена в същото издание. Снимките бяха поискани за публикуване в списанията на марката, излизащи в Тайланд, Южна Корея, Австралия, както и в Чехия, пише \"Уикенд\".   \r\n  \r\n \n\t\t\t\t\t\t", "date": "2018.09.10", "title": "Славена Вътова най-после се докопа до телевизия"}
{"url": "http://www.bnews.bg/article/248448-radev_dovolen_sam_che_za_nov_ministar_e_posochen_mladen_marinov", "text": "\n \"България пази границата си повече от добре и сме едно от най-сигурните места за живеене, не само на Балканите, но и в цяла Европа. Вярно, че всичко у нас става по-бавно, но може би това е добрият начин, нашата българска съдба. България е хубаво място за живеене и аз искам това да се запази\", заяви министърът на вътрешните работи в оставка Валентин Радев в Елхово. Това съобщи БТА. \r\nНа въпрос на журналисти дали се чувства облекчен след подадената оставка, Радев отговори, че е заел това място, за да свърши определена работа, а след трагедията край Своге е поел своята политическа отговорност. \"Така прави ГЕРБ, допълни той, други политици в предишни управления не са поемали такава отговорност. Доволен съм от това, че за нов министър е посочен Младен Маринов, с който сме работили прекрасно, и това ще е продължение на това, което досега сме правили\". \r\nНа церемония в Регионалната дирекция \"Гранична полиция\" в Елхово със заповед на министъра бяха наградени 96 служители за постигнати високи професионални резултати. Отличията бяха връчени от Валентин Радев, главния секретар на МВР гл. комисар Младен Маринов и от директора на ГД \"Гранична полиция\" гл. комисар Светлан Кичиков. \r\n \n\t\t\t\t\t\t", "date": "2018.09.10", "title": "Радев: Доволен съм, че за нов министър е посочен Младен Маринов!"}
{"url": "http://www.bnews.bg/article/248446-mladen_marinov_shte_prodalzhim_v_sashtata_posoka_i_s_po_barzo_tempo", "text": "\n \"Номинирането ми за министър на вътрешните работи приемам като оценка за досегашната работа на професионалния екип на министерството. Ще продължим в същата посока, със същите приоритети и с по-бързо темпо\". Това каза в Елхово главният секретар на МВР Младен Маринов, цитиран от БТА. \r\n\r\n \"От професионална гледна точка нещата ми са ясни, но в работата на министъра има и политически елемент, който с подкрепата на екипа може да бъде решен. Не искам тази новина, обаче, да измести основното събитие заради което сме тук - оценката на труда на служителите от граничната полиция за сигурността, която дават на държавата\", заяви Младен Маринов. \r\n\r\n Той участва в церемония по награждаването на 96 служители на Регионалната дирекция \"Гранична полиция\" в Елхово за постигнати високи професионални резултати.  \r\n \n\t\t\t\t\t\t", "date": "2018.09.10", "title": "Младен Маринов: Ще продължим в същата посока и с по-бързо темпо"}
{"url": "http://www.bnews.bg/article/248447-6_zhertvi_i_desetki_raneni_pri_samoubiystven_atentat_v_tripoli", "text": "\n Шест жертви и 19 ранени при самоубийствен атентат в либийската столица Триполи. По данни на местните медии в нападението на централата на Националната петролна корпорация в центъра на Триполи са участвали шестима атентатори, съобщи БГНЕС. \r\n\r\n Един терорист се е взривил пред сградата, а втори – вътре в нея. Както съобщава вестник Ал Уасат, в централата на компанията е избухнал огън. Намиращи се в близост хора чули шумове от изстрели и няколко експлозии. \r\n\r\n Либийските специални сили извършиха операция за освобождаване на заложниците в централата на Националната петролна корпорация в Триполи. Ситуацията е напълно под контрола на властите. \r\n\r\n Според местни медии всички служители на корпорацията, които бяха държани от бойците, са освободени. Съобщено беше и че органите на реда са успели да евакуират директора на корпорацията Мустафа Санала. \r\n\r\n При престрелка в сградата единият от екстремистите беше ликвидиран, а двама се укриха. Трима от всичките шест терористи са взривили устройствата върху себе си, единият – на входа на сградата. Всеки един от нападателите е бил въоръжен с гранати и леки огнестрелни оръжия. Според очевидци те са били тъмнокожи. \r\n\r\n Органите на реда предполагат, че зад нападението стои „Ислямска държава”. Днешното фиаско далеч не е първото срещу правителствено учреждение в столицата на Либия. През май миналата година ИД нападна централата на Националната избирателна комисия в Либия, което доведе до смъртта на 16 души, а 19 бяха ранени.  \r\n \n\t\t\t\t\t\t", "date": "2018.09.10", "title": "6 жертви и десетки ранени при самоубийствен атентат в Триполи!"}
{"url": "http://www.bnews.bg/article/248443-shefat_na_izpalnitelnata_agentsiya_po_transplantatsiya_podava_ostavka", "text": "\n Директорът на Изпълнителната агенция по трансплантация д-р Марияна Симеонова подава оставка, съобщи Дарик. \r\nОттеглянето на д-р Симеонова все още не е оповестено официално, очаква се това да стане утре на насрочена пресконференция. \r\n  \r\nЗаявление за напускане директорът на агенцията подаде още през юни. \r\nСлед редица протести, в които пациенти се застъпиха за д-р Симеонова, обаче здравният министър Кирил Ананиев отказа да приеме оставката й. Напрежението около агенцията това лято се породи от прекратен договор с европейската организация за обмен на органи Евротрансплант. Така се стигна до откази за извършване на белодробни трансплантации от страна на клиники в чужбина, с които би трябвало да имаме договор. \r\n  \r\nМеждувременно от пациентски организации „Заедно с теб” изказаха благодарност за съвместната работа с д-р Симеонова и обявиха, че ще връчат на директора приза „Лекар на България” за приноса й за донорството и трансплантологията в последните 5 години. \r\n \n\t\t\t\t\t\t", "date": "2018.09.10", "title": "Шефът на Изпълнителната агенция по трансплантация подава оставка?"}
{"url": "http://www.bnews.bg/article/248394-rasisti_tormozyat_bashar_rahal_vav_feysbuk", "text": "\n 43-годишният актьор от ливански произход Башар Рахал е подложен на интернет тормоз от недоброжелатели \r\nХора с явни расистки наклонности открили профила му във Фейсбук и го атакували с обидни съобщения и заплахи. Наричали го „кюмюр”, „циганин” и „мръсна черна твар”, използвали и други неприлични думи, както и псувни, пише \"Уикенд\". \r\n„Обидно ми е да чета подобни неща. Какво съм им сторил, че да изливат омразата си върху мен?”, недоумява звездата от „Дървото на живота”. Той твърди, че е дълбоко наранен от грозните думи, с които го заспиват и не е очаквал да предизвика подобно озлобление у съвсем непознати хора. Актьорът е категоричен, че ще блокира профила си в социалната мрежа, ако тормозът продължава. \r\n  \r\n \n\t\t\t\t\t\t", "date": "2018.09.10", "title": "Расисти тормозят Башар Рахал във Фейсбук"}
{"url": "http://www.bnews.bg/article/248438-eto_ya_novata_mis_amerika", "text": "\n Представителката на Ню Йорк беше коронясана като новата Мис Америка. \r\n\r\n 24-годишната Ниа Франклин победи 50 участнички в конкурса, който се проведе в Атлантик Сити, съобщават от bTV. Красавицата получи короната от миналогодишната победителка Кара Мънд. Нейна подгласничка стана представителката на Кънектикът. \r\n\r\n Организаторите на състезанието по-рано тази година изненадващо обявиха, че премахват кръга, в който участничките дефилират по бански костюмии, с мотива, че физическите качества вече няма да бъдат водещи при оценяването на претендентките. \r\n\r\n Близо стогодишният конкурс се стреми да модернизира имиджа си на фона на обществения протест срещу сексуалния тормоз и половата дискриминация в Съединените щати. \r\n \n\t\t\t\t\t\t", "date": "2018.09.10", "title": "Ето я новата Мис Америка"}
{"url": "http://www.bnews.bg/article/248441-antani_burdeyn_specheli_posmartno_nagrada_emi", "text": "\n Американският телевизионен готвач Антъни Бурдейн, който се самоуби през месец юни на 61-годишна възраст, получи посмъртно наградата \"Еми\" за креативни постижения, предаде Ройтерс. \r\n  \r\nС отличието той бе удостоен за воденето на сериала на Си Ен Ен \"Parts Unknown\". Бурдейн получава американската най-висока телевизионна награда за нехудожествен сценарий на епизод, заснет в Италия и излъчен миналия ноември по време на 10-ия сезон на телевизионната поредица. Той сподели и награда \"Еми\" за най-добра информационна серия като водещ и продуцент на \"Parts Unknown\". \r\n  \r\nТри други приза \"Еми\" отидоха при творци за работата им в следснимачния процес. Имената на наградените бяха обявени във втората вечер на наградите \"Еми\" за креативни постижения. \r\n  \r\nТе се дават за принос във второстепенните и технически категории, преди по-престижните \"Еми\" за праймтайм предавания, които ще бъдат обявени на 17 септември. \r\n \n\t\t\t\t\t\t", "date": "2018.09.10", "title": "Антъни Бурдейн спечели посмъртно награда \"Еми\""}
{"url": "http://www.bnews.bg/article/248453-spetsialen_statut_na_zakrila_poiskaha_npo_ta_sled_vandalizma_v_pleven", "text": "\n Специален статут на закрила за домовете за деца и възрастни в неравностойно положение. Това поискаха неправителствени организации след погрома над Центъра за деца с аутизъм в Плевен в края на август. \r\n\r\n Председателят на фондация „Аутизъм днес” заяви, че месец преди вандализма е била изнудвана определена фирма да извърши ремонта на сградата. \r\n\r\n Въпреки негативните събития, центърът в Плевен ще отвори врати в края на септември, а в него вече има записани 20 деца. \r\n\r\n „Покрай така нар. „невидими деца” стават видими ужасно тежки проблеми на обществото. Имаше смисъл от този понеделник, в който подкрепихме усилията на една майка да се грижа за гнездо малко по-голямо от това, в което растат децата й”, заяви актрисата Силвия Лулчева. \r\n\r\n „Деца с всякакви увреждания ще продължат да се раждат. Ние трябва да им помагаме да бъдат обгрижвани по всякакъв начин”, каза актрисата Елена Петрова. \r\n \n\t\t\t\t\t\t", "date": "2018.09.10", "title": "Специален статут на закрила поискаха НПО-та след вандализма в Плевен"}
{"url": "http://www.bnews.bg/article/248435-radev_za_plevneliev_tryabva_da_mu_pazim_avtoriteta_dori_kogato_samiyat_toy_ne_mozhe", "text": "\n \"Аз мисля, че всички трябва да пазим авторитета на бившия държавен глава, дори когато самият той не знае как да го опази\", с тези думи президентът Румен Радев лаконично отказа да коментира атаката на своя предшественик Росен Плевнелиев от по-рано днес. \r\n\r\n Той заяви, че Радев е първият български президент популист, който си позволява да атакува институциите, да казва, че няма алтернатива на управлението и дори допуска противоконституционност, като намеква за свой политически проект. Освен това Плевнелиев каза, че настоящият президент е \"нула\" като международен фактор - не му вярват на Запад, а в същото време Русия му зашлевила звучен шамар, и то два пъти. \r\n\r\n Плевнелиев не за първи път критикува наследника си на \"Дондуков 2\", като най-остър беше по повод позицията му за анексирането на Крим от Русия. Неотдавна не пропусна да отбележи и, че единствен Радев е омаловажил постигнатото от българското европредседателство, \"търсейки евтин пиар\". \r\n\r\n В същото време медийният съветник на Румен Радев - Иво Христов, обвини БНТ, че не отразила как той поздравява волейболните национали след победата им снощи, наричайки я \"Борисовата национална телевизия\". Той директно заяви, че операторът е имал такива инструкции, с които още веднъж намекна, че държавата медия обслужва премиера. \r\n \n\t\t\t\t\t\t", "date": "2018.09.10", "title": "Радев за Плевнелиев: Трябва да му пазим авторитета дори когато самият той не може!"}
{"url": "http://www.bnews.bg/article/248439-aspirator_na_zavedenie_podpali_zhilishtna_sgrada_v_studentski_grad", "text": "\n Пожар избухна в сграда в \"Студентски град\", в която има заведение. Покривът е изгорял напълно. \r\n\r\n Огънят е тръгнал от аспиратор и засегнати са само най - горните апартаменти. \r\n\r\n Към момента няма данни за пострадали.  \r\n \n\t\t\t\t\t\t", "date": "2018.09.10", "title": "Аспиратор на заведение подпали жилищна сграда в \"Студентски град\""}
{"url": "http://www.bnews.bg/article/248395-pamela_zaryaza_futbolist_zaradi_detsata_mu", "text": "\n Памела Андерсън е зарязала 32-годишното си гадже – футболиста Адил Рами. Звездата имала угризения, че той не прекарва достатъчно време с невръстните си деца и затова пожелала да се разделят. \r\n\r\n „След като прекара няколко дни с 2-годишните близнаци на Рами, сърцето ѝ се сви и тя пожела да се разделят, за да може да прекарва повече време с тях. Памела смята, че тя е причината той да е далече от синовете си и да няма добра връзка с тяхната майка. \r\n\r\n Адил трудно балансира между личния си живот, семейството и кариерата си, а Памела настоява да има здравословни отношения със своята бивша. Съвсем типично е за нея да се жертва в името на любовта. Решението ѝ е продиктувано от щастието на синовете му и тя вярва, че един ден ще ѝ бъде благодарен за него“, разкри източник пред PageSix. \r\n\r\n 51-годишната актриса лекувала сърцето си с танци, тъй като се готви за участие във френския формат на риалитито „Dancing with the Stars“. Тя се е изнесла от общия ѝ дом с Рами и в момента живее в Париж. Двамата бяха двойка повече от година. \r\n \n\t\t\t\t\t\t", "date": "2018.09.10", "title": "Памела заряза футболист заради децата му"}
{"url": "http://www.bnews.bg/article/248430-spirat_vremenno_vodata_v_chasti_ot_sofiya", "text": "\n На 11 септември 2018 г. (вторник), във връзка с монтаж на водомерен възел на ул. „Петър Парчевич“, кв. „Център“, се налага спиране на водоподаването от 09:00 до 12:00 часа на клиентите на „Софийска вода”, живеещи в района на: ул. „Петър Парчевич“ от бул. „Витоша“ до ул. „Ангел Кънчев“. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. ул. „Петър Парчевич“ на ъгъла с ул.  „Христо Белчев“. \r\n  \r\nНа 11 септември 2018 г. (вторник), във връзка с подмяна на сградно водопроводно отклонение във в.з. Банкя се налага спиране на водоподаването от 09:30 до 16:30 часа на клиентите на „Софийска вода”, живеещи в района на: ул. „Сакар“. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Сакар“ на ъгъла с ул. „Търнов рид“. \r\n  \r\nНа 11 септември 2018 г. (вторник), във връзка с диагностика на училен водопровод на ул. „Цар Сименон“, с. Мърчаево, се налага спиране на водоподаването от 10:00 до 14:00 часа на клиентите на „Софийска вода”, живеещи в района на: ул. „Цар Симеон“ от №2 до №58. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. „Цар Симеон“ №56. \r\n  \r\nНа 11 септември 2018 г. (вторник), във връзка с реконструкция на водопровод на ул. „Първа българска армия“, жк. „Военна рампа“ се налага спиране на водоподаването от 09:00 до 21:00 часа на клиентите на „Софийска вода”, живеещи в района на: ул. Професор Иван Георгов от ул. Локомотив до края на улицата. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на адрес: ул. Професор Иван Георгов пред фирма „Маус“. \r\n  \r\nНа 11 септември 2018 г. (вторник), във връзка с изграждане на сградно водопроводно отклонение  на ул. „Драгоман“, кв. „Овча купел“, се налага спиране на водоподаването от 09:00 до 19:00 часа на клиентите на „Софийска вода”, живеещи в района на: ул. „Драгоман“ между ул. „Монтевидео“ и ул. 692. \r\n  \r\nПри продължителност на строително-ремонтните дейности над 12 часа „Софийска вода” ще осигури алтернативно водоснабдяване с водоноска на: ул. „Драгоман“ на ъгъла с ул. 696. \r\n  \r\nРемонтните дейности ще осигурят по-добро управление на водопроводната мрежа като максимално се ограничат зоните на евентуални бъдещи нарушения на водоснабдяването. \r\n  \r\nЗасегнатите от прекъсването на водата, могат да получат повече информация от Телефонния център на “Софийска вода” АД на телефон 0800 12121 или да следят за развитието на всички текущи теренни дейности в реално време чрез Виртуалния информационен център на дружеството - http://www.sofiyskavoda.bg/water_stops.aspx. \r\n  \r\n“Софийска вода” АД предварително се извинява на своите клиенти за причинените временни неудобства! \r\n  \r\nИнтернет сайтът на дружеството (www.sofiyskavoda.bg) дава възможност на клиентите да се абонират за съобщенията за прекъсване на водоподаването. На електронната си поща те могат лично да получават информация за планираните спирания. Друг начин е да се възползват от безплатната услуга за известяване чрез СМС. \r\n \n\t\t\t\t\t\t", "date": "2018.09.10", "title": "Спират временно водата в части от София!"}
{"url": "http://www.bnews.bg/article/248440-valentin_radev_ne_se_chuvstvam_zhertva_dovolen_sam_che_na_posta_idva_chovek_ot_sistemata", "text": "\n Доволен съм, че на моето място идва човек от системата – така коментира номинацията на Младен Маринов вътрешният министър в оставка Валентин Радев. Продължаваме напред с все по-бързо темпо, бяха пък първите думи на досегашния главен секретар на МВР.   \r\n\r\n Валентин Радев подчерта, че не се чувства жертва на обстоятелствата, защото по думите му премиерът е взел правилно решение след трагедията край Своге. „Не съм облекчен. Облекчен съм дотолкова, доколкото е посочен като номиниран Младен Маринов, с когото работим прекрасно, и това е продължение на това, което сме правили”, категоричен беше Радев. \r\n\r\n Министърът в оставка отрече тезата за предсрочни избори заради оставките и каза, че държавата е стабилна. Той коментира думите на лидера на „Атака” Волен Сидеров за заговор срещу премиера с думите: „Не съм фен на конспирациите, вероятно той има повече информация и не мога да коментирам какво казва един шеф на парламентарна група”. \r\n\r\n „Аз досега съм работил в професионална среда, сега ще ми се наложи да се сблъскам с политически проблеми, но службата ме е научила да посрещам всякакви трудности. Ще направя всичко, което зависи от мен, за да оправдая доверието на премиера”, каза на свой ред Младен Маринов. \r\n\r\n В Елхово Валентин Радев и Младен Маринов отличиха служители на „Гранична полиция” за успешната им работа по опазване сигурността на българо-турската граница. \r\n \n\t\t\t\t\t\t", "date": "2018.09.10", "title": "Валентин Радев: Не се чувствам жертва, доволен съм, че на поста идва човек от системата"}
{"url": "http://www.bnews.bg/article/248433-herbalife_nutrition_obyavyava_ofitsialnoto_si_sponsorstvo_na_izgryavashtata_balgarska_tenis_zvezda_aleksandar_lazarov", "text": "\n Herbalife Nutrition, световната компания в областта на храненето, официално обяви подписването на споразумение за спонсорство с младия български тенисист Александър Лазаров. Съгласно споразумението, Herbalife Nutrition ще осигурява на Александър най-високия клас хранителни добавки и продукти, за да му даде възможност да постига възможно най-добрите резултати в тенис турнирите. \r\n\r\n Двадесетгодишният състезател от София, който е един от най-забележителните български тенисисти, в момента на четвърто място в българската тенис ранглиста-мъже, оценява първокласното качество и благоприятните ефекти на хранителните продукти на Herbalife Nutrition (Широка гама продукти за здравословен начин на живот) и реши да стане посланик на марката Herbalife Nutrition. \r\n\r\n Упорита работа, отдаденост и преди всичко, любов и страст към тениса, са отличителните белези на кариерата на Александър Лазаров. Стартирайки от ранна детска възраст, той е посветен на тениса през целия си живот, като е успял да натрупа значителни успехи и да спечели много награди не само в България. Александър навлезе в мъжкия тенис едва в края на 2016, но е уверен в своя бъдещ професионален успех, като планира да участва в няколко АТП турнира до края на годината. Наскоро Александър спечели втората си ITF титла, на турнира в Грузия, след пет спечелени мача и без нито един загубен сет. Сега е насочил усилията си към следващия турнир. \r\n\r\n Много са съгласни, че Александър го очаква бляскаво бъдеще, и самият той твърди, че нищо не може да бъде постигнато без постоянство и правилно дефиниране на целите: \"Всъщност е доста просто: В момента, в който си поставиш целта и инвестираш цялата си енергия, способности и страст да я постигнеш, практически е невъзможно да се провалиш и резултатите неизбежно идват. Трябва да кажа, че моят успех изключително много зависи от целия екип - моето семейство, което ме подкрепя от самото начало и продължава да е до мен. В спорта е необходимо да правиш много жертви, необходими са стриктна дисциплина и постоянство. Всяка тренировъчна сесия трябва да бъде по-добра от предходната и заедно с редовните и ефективни тренировки, също се нуждаеш от качествено и балансирано хранене. Това е нещото, което открих в хранителните продукти на Herbalife Nutrition и ги употребявам вече няколко години. Herbalife Nutrition е отличен партньор и аз съм изключително развълнуван от тази подкрепа. Висококачествените им продукти осигуряват допълнителни хранителни вещества, така че да бъда по-уверен и подготвен за бъдещите турнири.\" \r\n\r\n С това споразумение за спонсорство, Александър се присъединява към повече от 150 спортисти и отбори по света, след които LA Galaxy и футболната звезда Кристиано Роналдо на които Herbalife Nutrition е горд спонсор. Нина Шебечич Църнолатац, Регионален директор за Югоизточна Европа и България, поясни защо компанията е поела този ангажимент към Александър: \r\n\r\n \"Ние сме горди и развълнувани от договора си за спонсорство с Александър Лазаров и сме убедени, че нашите висококачествени продукти ще допринесат за физическата му подготовка и ще му помогнат да постигне дори по-добри конкурентни резултати.\" \r\n\r\n \r\n\r\n Herbalife Nutrition е световна компания в областта на храненето, чиято цел е да направи хората по света по-здрави и по-щастливи. От 1980 компанията осъществява своята \"мисия по хранене\" - да промени живота на хората чрез страхотни хранителни продукти и програми. Заедно със своите независими дистрибутори се ангажира да намери решение на световните проблеми, свързани с лошите хранителни навици, затлъстяването, застаряването на населението, главоломно растящите разходи за общественото здравеопазване и увеличаването на предприемачите от всички възрасти. Продуктите за целево хранене, управление на теглото, енергия и фитнес, както и продукти за лична хигиена, се предлагат изключително на и чрез дистрибутори на Herbalife Nutrition в над 90 страни. Чрез усилията си в областта на корпоративната социална отговорност, Herbalife Nutrition подкрепя Herbalife Nutrition Foundation (HNF) и програмите Casa Herbalife, които помагат да се осигури добро хранене на нуждаещи се деца. Компанията също така е горд спонсор на над 190 спортисти от световна класа, отбори и събития по целия свят, включително Кристиано Роналдо, LA Galaxy и многобройни олимпийски отбори. Компанията има над 8000 служители по целия свят, а акциите й се търгуват на Нюйоркската фондова борса (NYSE: HLF) с нетни продажби от около 4,4 милиарда долара през 2017 г. Повече информация може да намерите на: Herbalife.com и IAmHerbalife.com. \r\n \n\t\t\t\t\t\t", "date": "2018.09.10", "title": "Herbalife Nutrition обявява официалното си спонсорство на изгряващата българска тенис звезда Александър Лазаров!"}
{"url": "http://www.bnews.bg/article/248434-67_ot_rabotodatelite_shte_tarsyat_nov_personal", "text": "\n Над 67 на сто от работодателите, участвали в проучване на Агенцията по заетостта за потребностите от работна сила, са заявили в периода от 6 август до 5 септември, че през следващите 12 месеца ще имат необходимост от нов персонал, съобщиха от агенцията. \r\n\r\n В проучването досега са участвали 2615 работодатели. Те са посочили нуждите си от кадри в краткосрочен и средносрочен план. \r\n\r\n Анкетирането се прави за втори път тази година със съдействието на Комисиите по заетостта към Областния съвет за развитие в 28-те области в страната и с подкрепата на социалните партньори - работодателски и синдикални организации. \r\n\r\n Работодателите могат да посочат търсените от тях кадри през следващата една година с квалификация по 183 професии и специалности от Списъка на професиите за професионално образование и обучение и по други 38 професии, предимно изискващи висше образование. Анкетираните имат възможност да заявят потребности и от предложените им 23 вида други умения и 8 ключови компетентност. \r\n\r\n Междинните резултати показват, че специалисти продължават да се търсят за административни, счетоводни и IT дейности (офис-мениджър, оперативен счетоводител, графичен дизайнер, програмист и др.). \r\n\r\n При кадрите със средна квалификация търсене има на електротехници и машинни техници, машинни оператори, оператори на компютър, монтьори и др. Потребностите са повече и за продавач-консултанти, готвачи, сервитьори и др., както и за заварчици, строители, шлосери, шивачи и др. \r\n\r\n Сред специалистите с висше образование са заявени предимно машинни, електроинженери и строителни инженери, ИКТ специалисти, финансови и административни специалисти, педагози и учители, медицински персонал. Търсят се също специалисти ТРЗ и УЧР, управление проекти, софтуер и др., както и шофьори, мотокаристи и др. \r\n\r\n Близо 38 на сто от работодателите търсят в кандидатите способности за адаптиране към промени, за работа в екип, поемане на отговорност, а 18 на сто посочват, че кадрите следва да притежават ключови компетентности за общуване на роден език. Компютърни умения заявяват 182 работодатели (7 на сто), а чуждоезикови - 3,5 на сто от анкетираните. \r\n\r\n Работодателите могат да посочат и очакванията си за необходимите след 3 години кадри от професионални направления или области на висшето и средното образование. \r\n\r\n Второто проучване на Агенцията по заетостта се провежда основно сред статистическа извадка работодатели с различни характеристики за териториален обхват, икономическа дейност, големина и вид на предприятието и др. Всички желаещи работодатели също могат да се включат в него. \r\n\r\n Анкетирането и този път се прави оn-line с анкетен формуляр, който е публикуван на сайта на Агенцията по заетостта и ще може да се попълва до 17 септември 2018 г. Информация и достъп до него е осигурен и чрез официалните страници на областните и голяма част от общинските администрации в страната. \r\n \n\t\t\t\t\t\t", "date": "2018.09.10", "title": "67% от работодателите ще търсят нов персонал"}
{"url": "http://www.bnews.bg/article/248431-nyama_ognishte_na_afrikanska_chuma_po_svinete_u_nas", "text": "\n Пробите за африканска чума, взети от стопаните в Бозвелийско са отрицателни, съобщи министърът на земеделието и храните Румен Порожанов. \r\nОстават още около шест километра около село Росица за довършване на оградата за възпиране на дивите свине по българско-румънската граница като профилактична мярка против пренасяне на зараза от африканска чума по свинете, каза днес край силистренското село Кайнарджа министърът на земеделието, храните и горите Румен Порожанов, който направи инспекция на тукашния участък на оградата.  \r\nСпоред министър Порожанов довършителните работи може да приключат и днес. По думите му оградата е ефективна. Организирани са патрули и ако се установят нарушения, се правят съответните ремонти. Подобрена е и дезинфекцията на граничните пунктове.  \r\nМинистър Порожанов направи и среща с производители на индустриално свинско месо в Силистра. След срещата министърът заяви, че асоциациите на производителите са поставили въпроси, свързани с потенциалните заплахи от зараза с африканска чума по свинете, която може да тръгне от личните дворове на населението, темата за обезщетенията и темата за транспортните коридори, когато в една област се установи зараза и има ограничение на движението на животни. Министър Порожанов каза, че през тази седмица се очаква да се проведе Централен епизоотичен съвет, на който са поканени и производителите, и разговорите ще продължат. \r\nОт Силистра министър Румен Порожанов отпътува за Букурещ, където ще се срещне с колеги министри. Ще бъдат обсъдени обстановката, взаимодействието и сътрудничеството в борбата с африканската чума по свинете.  \r\n \n\t\t\t\t\t\t", "date": "2018.09.10", "title": "Няма огнище на африканска чума по свинете у нас!"}
{"url": "http://www.bnews.bg/article/248437-povdignaha_obvinenie_za_ubiystvo_na_ohranitelya_koyto_pregazi_15_godishnata_anna_mariya_v_gorna_oryahovitsa", "text": "\n Прокуратурата във Велико Търново повдигна обвинение на охранителя, прегазил на пешеходна пътека 15-годишно момиче в Горна Оряховица.   \r\n\r\n На 48-годишния охранител Деян Христов е повдигнато обвинение за непредумишлено убийство на 15-годишната Ана-Мария.   \r\n\r\n На 4 септември вечерта със служебната си кола охранителят блъсна на пешеходна пътека в района на автобусната спирка срещу захарната рафинерия в Горна Оряховица, прибиращото се в дома си момиче.   \r\n\r\n Водачът се е движил с превишена скорост, а при удара детето загина на място.   \r\n\r\n Прокуратурата поиска постоянен арест за извършителя, но Окръжният съд постанови мярка за неотклонение домашен арест. \r\n\r\n Определението подлежи на обжалване. Разследването продължава. \r\n  \r\n \n\t\t\t\t\t\t", "date": "2018.09.10", "title": "Повдигнаха обвинение за убийство на охранителя, който прегази 15-годишната Анна-Мария в Горна Оряховица!\r\n\r\n"}
{"url": "http://www.bnews.bg/article/248432-shakiri_tselta_pred_livarpul_e_trofey_a_az_znam_kak_se_pecheli", "text": "\n Една от новите летни покупки на Ливърпул - Джердан Шакири, вярва, че опитът му в германския колос Байерн Мюнхен може да помогне на мърсисайдци да прекратят шестгодишната си суша без трофей. 26-годишният футболист премина при \"червените\" от Стоук Сити за около 13 млн. паунда и сподели какво е нужно през новия сезон на възпитаниците на Юрген Клоп, за да вдигнат най-накрая трофей. \r\n\r\n \"Целта пред клуба е да спечели нещо през този сезон. Трябва да изиграем всеки мач на високо ниво и да победим. Свършваме си работата в настоящия мач и го забравяме, отправяйки поглед към следващото предизвикателство, така се печелят титли. На първо време трябва да играем добър футбол, но сме наясно, че невинаги зрелищният и атрактивен стил на игра носи положителни резултати, затова е важно да знаем как да печелим мачове и да бъдем конкурентни на най-добрите тимове в лигата\", заяви Шакири. \r\n\r\n \"Искам да покажа своята игра. Повечето клубове ме познават от престоя ми в Стоук, а и преди това в Байерн, така че притежавам необходимия опит. Това, което спечелих в Германия, ще искам да пренеса и на младите момчета в Ливърпул, ще се опитам да им помогна да спечелим нещо голямо заедно“, коментира той. \r\n\r\n Швейцарският национал игра два сезона и половина с фланелката на \"баварците\", като за този период спечели Шампионска лига, Купата на страната, както и два пъти титлата в първенството. \r\n\r\n За последно пък Ливърпул спечели трофей през 2012 година, когато победи на финала Кардиф след изпълнение на дузпи. \r\n \n\t\t\t\t\t\t", "date": "2018.09.10", "title": "Шакири: Целта пред Ливърпул е трофей, а аз знам как се печели!"}
{"url": "http://www.bnews.bg/article/248429-knsb_izdrazhkata_na_domakinstvata_shte_se_uvelichi", "text": "\n С около 2.3% ще се повиши общата издръжка на живота заради новите цени на топло и електроенергията. След като през юни 2018 година издръжката на живота достигна до 590 лв., а в края на годината ще достигне средно 595 – 597 лева средно на лице в четиричленно домакинство. \r\n\r\n Това показват изчисленията на експертите от Конфедерацията на независимите синдикати в България (КНСБ), цитирани от БГНЕС. Сметките са по повод увеличението от 1 юли на цената природния газ с 10.81%, на парното средно със 7.33% и на тока за домакинствата средно с 2,03%   \r\n\r\n Най-силно засегнати ще бъдат живеещите в София, където 61.2% от жилищата са с парно отопление от централен източник. При средна сметка от 150 лв. за парно, през идващите зимни месеци столичани ще плащат с около 11 лв. повече, което означава, че общо разходът за целия отоплителен сезон ще нарасне с около 55-60 лв., изчисляват от синдиката. \r\n\r\n Очакванията са да нарасне енергийната бедност. Като се има предвид, че около 1,2 млн. пенсионери у нас получават пенсия под линията на бедност (321 лв.) и около 75 % от домакинствата в страната живеят с общ доход на 1 лице под необходимите средства за издръжка на живота (590 лв).  Това означава, че всяко дори и незначително поскъпване на живота ще свие потреблението. \r\n\r\n Според  данни на Евростат 36.5% от българските граждани през 2017 г. нямат възможност да поддържат домовете си достатъчно топли. За страните от Европейския съюз тази група обхваща средно 8,2% от населението. След България по този показател се нареждат Литва и Гърция с 29%. През 2017 г. средното българско домакинство заделя 14.8% от всички разходи за покриване на групата „Жилища, вода, електроенергия и горива”, след като през 2010 г., делът на този разход е 14.3%. В абсолютно изражение тези разходи средно на домакинство са нараснали с 11% спрямо 2016 г. и с 52.2% спрямо 2010 г. \r\n\r\n Индексите на средните цени на електроенергия, газ и други горива в България достигнат до 55.2% от средното равнище за ЕС-28, след нас се нарежда само Румъния с 52.8% по данни на Евростат. Индексите на ценовото равнище на храна и безалкохолни напитки достигат до 73,1% от средните европейски равнища, след нас е Румъния с 62.2%. \r\n \n\t\t\t\t\t\t", "date": "2018.09.10", "title": "КНСБ: Издръжката на домакинствата ще се увеличи!"}
{"url": "http://www.bnews.bg/article/248418-uzhas_novata_mis_pleymeyt_dvoynichka_na_luna", "text": "\n Новата Мис Плеймейт Жанета Осипова вече е на мушката на хейтърите в социалните мрежи. \r\nЗа нейната победа се знаеше два месеца преди финала на конкурса „Мис Плеймейт 2018“. След като се закичи с короната Жанета бе сравнена с фолк певицата Луна. \r\n„Ужас, откъде я изровихте тази, прилича на Луна в младите й години“,  „Честито на Мис село Бов! Браво! Добре, че си махна орловата гърбица на нослето и си смени зъбите“, „Прилича на хибрид между Сузанита и Луна“, са само малка част от негативните коментари. \r\nЖанета е полурускиня, фотомодел, с десетки еротични фотосесии зад гърба си, както и… няколко пластични операции. Макар красотата й да не е на 100% натурална, Осипова си спечели доста фенове по време на представянето на претендентките за титлата в Слънчев бряг. \r\n \n\t\t\t\t\t\t", "date": "2018.09.10", "title": "УЖАС! Новата Мис Плеймейт - двойничка на Луна"}
{"url": "http://www.bnews.bg/article/248426-natsionalat_todor_nedelev_zaryazan_ot_gadzheto_ani_se_peche_sama_po_monokini_goreshto_foto", "text": "\n Без гадже ли е останал националът Тодор Неделев? Това се питат всичкинегови съотборници по време на мачовете от Лигата на нациите. Талантът не се усмихва на терена, мълчалив е в съблекалнята. Какво се случва с личния му живот е пълна мистерия. \r\nТошко излизаше повече от година с чаровната пловдивчанка Анита Терзийска. Сега самата тя наля масло в огъня, като се пусна сама от морето. Докато Неделев рита за националния, тя събира топли септемврийски лъчи по родното Черноморие. \"Последните слънчеви лъчи...\", написа Анита и публикува в социалните мрежи сексапилни снимки от плажа. Тя се пече само по монокини, полегнала на шезлонг с вирнато дупе. Статусът й във фейсбук пък е \"необвързана\". \r\nВсе пак раздялата между двамата може да се окаже кьорфишек. Анита по принцип е запалена фенка и не пропуска мач на \"Ботев\" (Пд). Ако се появина трибуните още в следващия мач, тя ще опровергае слуховете, пише \"България Днес\". \r\nПрез юни Неделев заведе Терзийска на романтична ваканция на гръцкия остров Тасос. Тогава двамата демонстрираха, че са влюбени, и не се отделиха един от друг на плажа. Снимка вижте  \r\n  \r\n \n\t\t\t\t\t\t", "date": "2018.09.10", "title": "Националът Тодор Неделев зарязан от гаджето, Ани се пече сама по монокини (Горещо фото)"}
{"url": "http://www.bnews.bg/article/248428-snyag_zasipa_yuzhna_afrika", "text": "\n Обилен сняг засипа югоизточните части на Южна Африка. В провинция Източен Кейп натрупа над 10 сантиментра. Бяха затворени основни магистрали. А на кадрите виждаме как се справят животните в тази снежна приказка. Типичните за африканските савани жирафи и слонове си пробиват път в преспите. \r\n \n\t\t\t\t\t\t", "date": "2018.09.10", "title": "Сняг засипа Южна Африка!"}
{"url": "http://www.bnews.bg/article/248424-tsetska_glasi_ofshorkite_da_badat_vpisani_v_targovskiya_registar", "text": "\n Реалните собственици на офшорки, които държат фирми у нас, също ще бъдат декларирани пред Търговския регистър. \r\n\r\n Промяната е залегнала в закона за мерките срещу изпирането на пари, а от правосъдното министерство предлагат да бъде променена и Наредбата за Търговския регистър, за да се създадат бланки за новите данни. \r\n\r\n В предложението на МП е записано, че с промяна на закона е било предвидено в Търговския регистър да се вписват физическите лица, които са действителни собственици на фирми, регистрирани в юрисдикции с преференциален данъчен режим. Същото изискване важи и за физически, юридическите лица или други правни образувания, чрез които пряко или непряко се упражнява контрол върху търговските дружества у нас. \r\n\r\n За целта ще се изготви ново приложение No Б7, чрез което тези данни да бъдат предоставени за публикуване в Търговския регистър. В докладната на правосъдното ведомство се отбелязва, че новите документи няма да доведат до допълнителни разходи за държавния бюджет. Разходите за осъществяване на промени в образците на приложенията и в полетата на електронната база данни ще са в рамките на утвърдения бюджет на Агенцията по вписванията, пише ПИК. \r\n\r\n Междувременно от на интернет страницата си Агенция по вписванията уведоми своите потребители, че планира обновяване на информационната инфраструктура и през почивните дни ще бъде извършена миграция на част от информационните системи. Поради това за кратко и временно беше преустановен достъпът до следните дистанционни услуги, извършвани по Интернет: Справки в Имотен регистър чрез приложението за отдалечен достъп \"One Stop Shop\" - в периода от 17,00 ч. на 07.09.18 (петък) до 06,00 ч. сутринта на 10.09.2018 г. (понеделник). Достъп до публичното приложение на Търговския регистър и регистъра на юридическите лица с нестопанска цел в периода от 02:00 ч. до 03:00 ч. сутринта на 08.09.2018 г. \r\n \n\t\t\t\t\t\t", "date": "2018.09.10", "title": "Цецка гласи офшорките да бъдат вписани в Търговския регистър"}
{"url": "http://www.bnews.bg/article/248425-sfsmvr_ne_dava_100_dni_na_mladen_marinov_iska_reformi", "text": "\n Най-големият полицейски синдикат - Синдикалната федерация на служителите в МВР, не е склонен да даде толеранс от 100 дни на новия вътрешен министър. Това става ясно от позиция на СФСМВР, публикувана във фейсбук. \r\n\r\n От синдиката напомнят, че част от договорените условия от срещата с премиера на 10 януари все още не са намерили развитие и допълват, че заради начина, по който се води социалният диалог е на път да се обезличи срещата с Борисов. \r\n\r\n \"Постигнатият на срещата с министър председателя на Република България г-н Бойко Борисов добър резултат е на път напълно да бъде обезличен от начина, по който се води социалният диалог в МВР, и липсата на каквото и да било намерение на управляващия го политически екип за конструктивност, непреднамереност и уважение към нас като партньори\", се казва в позицията на полицейския синдикат. \r\n\r\n От СФСМВР се надяват постът на нов министър, решението за когото от синдиката очакват \"с особено внимание\" да бъде зает от човек не само с политически и законотворчески опит, но и познаващ работата и проблемите на МВР. \"Очакваме лидерите на управляващата коалиция да вземат правилното решение относно избора на министър на вътрешните работи, доколкото реформата в Министерството е безусловна и поета като ангажимент на най-високо правителствено ниво.\" \r\n\r\n От синдиката напомнят, че са проявили \"толерантност и коректност по време на Българското председателство на Съвета на Европейския съюз\", като намерението е било \"да не се увеличава напрежението и да се осигури максимално спокойствие и сигурност на гостите и гражданите на страната при провеждането му\". Но тези толерантност и коректност, според синдиката, не са били оценени правилно \"с оглед изпълнение на поети ангажименти за съвместна работа по промените\". \r\n \n\t\t\t\t\t\t", "date": "2018.09.10", "title": "СФСМВР не дава 100 дни на Младен Маринов, иска реформи!"}
{"url": "http://www.bnews.bg/article/248416-mediyniyat_savetnik_na_prezidenta_nahoka_bnt_che_obsluzhva_borisov", "text": "\n Медийният съветник на президента Румен Радев - журналистът Иво Христов, обвини във Фейсбук профила си БНТ, че тенденциозно не са отразили как той поздравява волейболните ни национали за победата им над Финландия снощи. Той дори директно намекна, че държавната медия обслужва премиера Бойко Борисов. \r\n\r\n \"БНТ (Борисовата национална телевизия) прави необходимото зрителите да не разберат, че държавният глава е дошъл да подкрепи България на СП по волейбол във Варна\", написа първо Христов, който е бивш водещ на предаване именно в БНТ. \r\n\r\n След това той публикува статуса на друг потребител в социалната мрежа с думите \"ето и обяснението\": \r\n\r\n \"България води на Финландия с 2:0 гейма в отсъствието на г-н Борисов!? Как е възможно това!!! По БНТ. Коментаторът: \"Бойко Борисов даде 10 млн., за да го има това първенство в България\". \r\n\r\n Накрая Христов качи в профила си видео със следния коментар: \r\n\r\n \"Забавен момент: на влизане в съблекалнята президентът и Пламен Константинов разговаряха на един (цифром 1) метър от камерата на БНТ (Борисовата национална телевизия), но операторът, верен на инструкциите, предпочете да снима празния сет\". \r\n \n\t\t\t\t\t\t", "date": "2018.09.10", "title": "Медийният съветник на президента нахока БНТ, че обслужва Борисов"}
{"url": "http://www.bnews.bg/article/248417-rumen_radev_za_promenite_v_kabineta_za_men_e_vazhen_krayniyat_rezultat_vsichki_da_se_obarnat_kam_problemite_na_balgarite", "text": "\n \"Към момента предсрочни избори няма да доведат до нов изборен резултат, до излъчване на ново мнозинство”, заяви президентът Румен Радев пред журналисти в Шумен. \r\n\r\n Той добави, че самите социолози не предвиждат нова констатация и устойчива алтернатива. \r\n\r\n „Моят призив е към политическите партии – всички да се обърнат към проблемите на българите. Призовах и правителството – към своите отговорности”, коментира още Радев. По думите му в момента правителство тиражира серийни скандали и интриги, за да очерни опонентите си. \r\n\r\n По повод коалиционния съвет днес, след който премиерът Бойко Борисов обяви имената на тримата кандидат-министри, Радев коментира, че решението е лично на премиера. \r\n\r\n „За мен е важен крайният резултат, стига той да не се бави много и да занимават само с проблемите на властта”, каза Радев. \r\n\r\n По повод гостуването на президента Росен Плевнелиев в предаването „Тази сутрин”, Радев заяви, че трябва да се пази авторитета на бившия президент, „дори когато самият той не знае как да си го опази”. \r\n \n\t\t\t\t\t\t", "date": "2018.09.10", "title": "Румен Радев за промените в кабинета: За мен е важен крайният резултат  - всички да се обърнат към проблемите на българите!"}
{"url": "http://www.bnews.bg/article/248420-plevneliev_stana_za_smyah_pri_treta_sapruga_govori_za_vyarnost_i_vechna_lyubov", "text": "\n Показването по телевизията на предишния президент Росен Плевнелиев буквално му досъсипа и без това рехавия и смешен имидж. Не му стигнаха   но не пропусна да спомене и любимата си Деси, заради която нерядко го наричат Росен Банов: \"Когато съм с една жена, съм с нея докрай\", заяви той. \r\n\r\n Това моментално предизвика коментари във Фейсбук, защото всички знаят, че това е третата му жена, което тотално не пасва със заявленията му за вечна любов. \r\n\r\n \"С огромно извинение, че ви занимавам с това плодящо се Нищожество, но сега чета как най-нагло ПАК лъже: \r\n„ Когато съм с една жена, съм с нея докрай . Въпреки че това е моят втори брак, аз съм в много добри отношения с бившата си жена.\" \r\nА всички знаят, че: \"Плевнелиев се развел с първата си жена Вероника, защото не могла да му роди деца! Втората я знаете, дето я беше срам да се показва с \r\nнего, но не я беш е срам да му лапка милионите и още нещо .. тая му е ТРЕТА!\", пише Галина Накова. \r\n\r\n Както и самият Румен Радев вече каза за предшественика си днес: \" \r\n\r\n   \r\n\r\n   \r\n \n\t\t\t\t\t\t", "date": "2018.09.10", "title": "Плевнелиев СТАНА ЗА СМЯХ: При трета съпруга говори за вярност и вечна любов!"}
{"url": "http://www.bnews.bg/article/248421-ubiets_na_patya_vdiga_pametnik_na_zhertvata_si", "text": "\n Служителят на частна охранителна фирма, който на 4 септември вечерта уби на пешеходна пътека 15-годишно момиче, вдига надгробен паметник на жертвата, пише „Труд”. \r\n\r\n Трагичният инцидент станал около 20.40 часа миналия вторник на ул. „Свети Княз Борис Първи“ №29 в района на „Захарни заводи“ АД в железничарския град. Майката на Ани работи в захарния комбинат и деветокласничката се прибирала у дома си. Тогава внезапно върху нея връхлетял патрулен автомобил на частна охранителна фирма. \r\n\r\n Шофьорът на служебната кола е 48-годишният Деян Христов от охранителната фирма „Делта гард“, който е бил патрул нощна смяна. Експертизите, които били разпоредени след произшествието, са установили, че в злокобната нощ той не е употребил алкохол, нито наркотици. \r\n\r\n Карал е обаче с около 10 километра над допустимата скорост от 50 км/час. Христов бе задържан, но по-късно съдът е променил мярката му в домашен арест. Повдигнато му е обвинение. Ден след трагедията на пътя, майката на загиналото момиче сподели, че сама е отгледала детето си и няма пари да и направи погребение. Ръководството на „Захарни заводи” АД е поело разходите по траурната церемония. \r\n  \r\n \n\t\t\t\t\t\t", "date": "2018.09.10", "title": "Убиец на пътя вдига паметник на жертвата си!"}
{"url": "http://www.bnews.bg/article/248393-mariya_ilieva_okonchatelno_skasa_s_georgi_sasipana_e_ot_izneverite_mu", "text": "\n Певицата Мария Илиева окончателно е разделена с бащата на сина си от няколко месеца, научи HotArena. Макар че станаха родители на малкия Александър в края на януари, те не успели да изгладят различията си и връзката им се разпаднала безвъзвратно. 27-годишният Георги Михайлов вече имал други жени в живота си и изпълнителката трудно понасяла факта, че бързо са я заменили. \r\nЦяло лято бившият на Мария обикалял Черноморието с различни хубавици и  предпочитал да се отдава на краткотрайни флиртове, а не на сериозни връзки. Той никак не се притеснявал, че по този начин дразни Илиева и това още повече я вбесявало. Запознати издават, че певицата се чудела как да му натрие носа и изливала гнева си по негов адрес. Тя дори се замислила дали да не ограничи достъпа на Георги до детето - и бездруго рядко виждал малкия Александър и не проявявал кой знае какъв интерес към него. \r\nТаткото на бебето Сашко от години живее в Белгия, където учи и работи, а в България се прибира все по-рядко. През отпускарския сезон младокът беше на родна територия, но вместо да се посвети на сина си, той се припичаше по плажовете с атрактивни дами. Отношенията на Мария и Георги се влошиха още по време на бременността й. Тогава той изкара близо месец в САЩ, далеч от певицата и развиващия се живот в утробата й. В музикалните среди се носи клюка, че семейството на Михайлов изобщо не одобрявало Илиева за снаха, тъй като е с цели 13 години по-възрастна от него. Родителите му били най-доволни от факта, че с певицата вече са разделени и го насърчавали да я разкара окончателно, пише \"Уикенд\". \r\nИзпълнителката сама разкри в свое интервю, че с Жоро никога не са делили един покрив и той не участвал активно в живота на детето. Мария все се надявала, че когато синът й порасне, баща му ще поеме своята отговорност, но това едва ли ще се случи.  Палавият младок не се чувствал готов да бъде родител, но Илиева си наумила да роди от него, понеже била убедена, че хваща последния влак. Когато заченала спонтанно, тя решила да задържи бебето, защото възрастта й напредвала, а шансовете й да забременее след 40 все повече намалявали.  \r\n  \r\n \n\t\t\t\t\t\t", "date": "2018.09.10", "title": "Мария Илиева окончателно скъса с Георги, съсипана е от изневерите му "}
{"url": "http://www.bnews.bg/article/248419-svrahdoza_ubi_bivshiya_na_ariana_grande_rapara_mak_milar", "text": "\n Рапърът Мак Милър ни напусна на 26-годишна възраст. \r\n\r\n Хип-хоп изпълнителят, който се прослави като партньор на поп звездата Ариана Гранде, почина след свръхдоза в дома си. \r\n\r\n През последните месеци Милър открито говореше за проблемите си с опиатите. През май той бе обвинен в шофиране под въздействие на алкохол и наркотици след пътен инцидент. През август рапърът заяви, по повод излизането на петия си студиен албум - Swimming, че се чувства все по-добре. \r\n\r\n „Дали приемам наркотици? Да. Наркоман ли съм? Не“, отбеляза пред сп. Ролинг стоун певецът, чието име по паспорт е Малкълм Маккормик. \r\n\r\n Мнозина от феновете на рапъра обвиниха Ариана Гранде за смъртта на идола си, което провокира множество словесни атаки между тях и почитателите на певицата в социалните мрежи. \r\n \n\t\t\t\t\t\t", "date": "2018.09.10", "title": "Свръхдоза уби бившия на Ариана Гранде - рапъра Мак Милър"}
{"url": "http://www.bnews.bg/article/248412-mis_silikon_estetik_nedelina_tsaneva_shte_predstavi_balgariya_na_miss_plastic_surgery_international", "text": "\n Неделина Цанева, която стана първата носителка на титлата „Мис Силикон естетик“ в десет годишната история на „Мис Силикон“, ще представи страната ни на престижния конкурс „Miss Plastic Surgery International“, който ще се проведе в края на октомври в Корея. \r\n\r\n Както е известно там са концентрирани най-много центрове за пластична хирургия, като много от световните звезди правят своите корекции именно там. \r\n\r\n Неделина ще влезе в битка за короната с представителката на Китай, която е актуалната „Мис Силикон“ и е сочена за една от победителките в челната тройка. За сега, по предварителна информация, заявка за участие в конкурса са дали 30 силиконови гърли от цял свят. \r\n\r\n Тази година организаторите на „Мис Силикон“ заложиха на нова концепция и критерии при избора на победителките в шоуто, а именно  естетично издържани корекции, а не гротескно изглеждащите момичета. \r\n\r\n Неделина покри изцяло представите на журито и публиката за миската с най-естетична визия, което й донесе и короната „Мис Силикон естетик“ 2018 и правото да се яви като представителка на България на на „Miss Plastic Surgery International“ \r\n\r\n Неделина Цанева е участвала в множество конкурси – Мис Плеймейт, Мис София и Мис Стара Загора. Носителка е на титлите Мис Стара Загора 2014, Мис София 2015 и Best Erotic Model 2017. \r\n \n\t\t\t\t\t\t", "date": "2018.09.10", "title": "„Мис Силикон естетик“ Неделина Цанева ще представи България на „Miss Plastic Surgery International“"}
{"url": "http://www.bnews.bg/article/248392-reni_se_hvali_s_rekordi_v_legloto", "text": "\n От 2-3 месеца Рени се носи на крилете на нова любов. Чалга ветеранката, която гони 50-те, излиза с мъж, значително по-млад от нея. Срещнала го покрай снимките на видеоклипа към последната ѝ песен „Искам бебе”, a според приятелите ѝ изглежда щастлива с него. \r\nПо ирония на съдбата изпълнителката се запознала с бившия си съпруг Борис Пилософ по същия начин – на снимачната площадка. От него пищната блондинка има две деца, но съвместният им живот приключи драматично. Той я остави съкрушена, без никакви финансови средства, а опитите й да възроди кариерата си с участие в шоуто „ВИП Брадър” удариха на камък.  \r\nЗапознати издават, че покрай целия стрес певицата започнала да слабее и в момента тежи цели 10 килограма по-малко. Певицата винаги е имала проблеми с теглото  и през годините е пробвала какви ли не диети, но ефектът от тях е бил краткотраен. Тя така и не успяваше да задържи постигнатите резултатите, а след като роди синовете си съвсем се окръгли. \r\nСега, когато е значително по-слаба, Рени не се притеснява да се снима по бански и да пуска провокативни фотоси в социалната мрежа. Наскоро звездата на ретро фолка показа формите си  в изрязан червен бански и за малко да разкрие най-милото си пред феновете. Певицата така се е разчекнала върху дънер на плажа, че някои побързаха да я упрекнат за прекалено разкрепостените пози. “Това поведение не отива на твоята възраст!”, написаха част от почитателите й, а други я насърчиха да продължава с разголването. Изпълнителката разкрила пред свои близки, че откакто има нов мъж в живота си, отново се чувства сексапила и желана. Даже се похвалила, че с приятелят й мачкат чаршафите по три пъти на ден – нещо, което рядко й се случвало с бившия. \r\n„Нищо не искам да твърдя със сигурност и нищо не искам да казвам със сигурност! Знам само, че съм изключително щастлива и доволна от него”, споделя Рени. И допълва, че настоящият й любим живее извън България, но се старае да намира време за нея, макар че надали скоро ще се съберат под един покрив, пише \"Уикнед\". \r\n \n\t\t\t\t\t\t", "date": "2018.09.10", "title": "Рени се хвали с рекорди в леглото"}
{"url": "http://www.bnews.bg/article/248403-golemite_kompanii_veche_vnedryavat_blokcheyn_tehnologiite", "text": "\n Докато някои хора изразяват притеснения относно липсата на регулации и стандарти около Blockchain технологията, по-голямата част от бизнеса вече са поели по пътя на внедряването на технологията по един или друг аспект, за да подобрят своята ефективност, като тази информация се потвърждава и от две независими професионални проучвания. Първото от тях е дело на PwC (PricewaterhouseCoopers) а второто – на Deloite. Те показват, че по-голямата част от анкетираните компании вече имат внедрени технологични проекти, а от другите всяка трета фирма има проект, който е в процес на разработка. \r\nДокладът на PwC обхваща 600 анкетирани членове на ръководствата на компании от различен размер. Според проучването на PwC 84% от запитаните отговарят, че техните са активно участващи във внедряването на Blockchain, като от тях: 20% са във фаза на проучване, 32% са във фаза на deploy, 10% технологията е внедрена пилотно, 15% поддържат т.нар. „production blockchain ledger” и едва 7% са паузирали своите проекти. \r\nСпоред проучването на Deloite, резултатите от проведеното допитване показват 74% виждат „добра бизнес възможност“ в технологията, а 34% от запитаните отговарят, че вече имат blockchain проект в разработка, 41% - че имат проект в процес на deploy, който ще стартира в рамките на следващите 12 месеца, съобщи Дарик. \r\n \n\t\t\t\t\t\t", "date": "2018.09.10", "title": "Големите компании вече внедряват блокчейн технологиите"}
{"url": "http://www.bnews.bg/article/248402-eto_koi_sa_nay_dobrite_premieri_na_balgariya_ot_1897_g_nasam_boyko_go_nyama_v_klasatsiyata", "text": "\n Стефан Стамболов, Петко Каравелов, Константин Стоилов, Александър Малинов и Андрей Ляпчев са най-добрите петима български министър-председатели след Освобождението до 2009 г. Това показват резултатите от първото по рода си изследване на рейтингите на нашите премиери (1879 – 2009 г.), направено от 56 учени от водещи български университети, академии и институти, съобщава \"Труд\". \r\n\r\n Изследвани са 49 министър-председатели за този период, но са оценени 31 от тях – само тези, които са управлявали България около 1 и повече години. Ръководител на изследването е проф. Георги Янков, а научен консултант е акад. Георги Марков. \r\n\r\n Веднага след първите петима премиери се нарежда Тодор Живков. В челната десетка са още Александър Стамболийски, Иван Гешов, Никола Мушанов и Иван Костов. \r\n\r\n В дъното на класацията експертите са посочили Васил Радославов, Филип Димитров, Богдан Филов, Гриша Филипов и Антон Югов. Любопитен факт е, че бившият монарх Симеон Сакскобургготски е 14-и, точно преди Сергей Станишев, който пък е с едни гърди пред \"вожда и учителя на българския народ\" Георги Димитров. \r\n \n\t\t\t\t\t\t", "date": "2018.09.10", "title": "Ето кои са най-добрите премиери на България от 1897 г. насам, Бойко го няма в класацията!"}
{"url": "http://www.bnews.bg/article/248406-one_love_tour_saedini_sartsata_na_balgari_i_makedontsi_v_ritama_na_lyubovta", "text": "\n One Love Tour развълнува дунавския град Русе. Заля с емоции присъстващите на фестивала и отново обедини почитателите на музиката и изкуството на двете държави. \r\nЧасове след най-гледания старт на Фермата Съединение, специално изградената в гр. Русе \"Арена на дуелите \", бе най-голямата атракция на целодневния фестивал. Хора от всички възрасти и различни поколения искаха, да изживеят и изпитат емоцията от най-българския телевизионен Риалити формат. Владо Николов, Димитър Господинов, Горан и Бай Георги организираха, помагаха и показваха разнообразните игри. \" Алеята на занаятите\" върна хората към позабравените бит и традиции, като им  припомни красотата и изяществото на ръчно изработените произведения. Сутрешната програма на фестивала започна с театър за най-малките, представен от Държавен куклен театър - Сливен, а вечерният концерт стартира с талантливите русенски момичета от вокална студия ,,Слънчеви ноти’’, с ръководител Наталия Константинова. \r\nОригиналните интерпретации на музикалната група Оратница предизвикаха огромен интерес. Те уникално смесват български фолклор с елементи от съвременните музикални стилове, изпълнени изцяло акустично, на джиджериду, кахон, тъпан, кавал и глас. \r\nСлед тях, на сцената излезе легендата на македонската музика, виртуозният китарист и композитор Влатко Стефановски. Нереална магия заля площад \"Свобода\" в гр. Русе. Чуваха се само струните на неговата китара, а от тях  се лееха български и македонци народни песни, в ритъма на рока и джаза. Публиката бе притаила дъх и в очите им проблясваха сълзи. \r\nИстински усмивки и бурни танци донесоха, с появата си на сцената, Стефан Вълдобрев и Обичайните заподозрени. Запомнящо се участие, на вечерния концерт, направи звездата на Македония- Слаткаристика. Той зарадва публиката пред сцената, като им подари тениски с логото на фестивала. За финал беше най-добрата българска рап група за всички времена- Ъпсурт. Те предизвикаха пълен фурор и минути след изпълнението им не стихваха скандиранията от публиката за бис, но заради късния час, нямаше как да продължат. \r\nOne Love Tour в гр. Русе почете националния празник на Македония - Ден на независимостта и православния празник на България - Рождество на Пресвета Богородица. Отново празнувахме заедно, обединени от любовта към музиката и изкуството на двете държави. \r\nПредстои финалът на One Love Tour 2018г. в град Стара Загора, на 5 октомври, където заедно ще отбележим празника на града. \r\nОчаква Ви: 12 часова програма; забавления за всички поколения; игрите от Фермата; \"Алея на занаятите\" и вечерен концерт! Вход свободен! \r\n  \r\n \n\t\t\t\t\t\t", "date": "2018.09.10", "title": "One Love Tour съедини сърцата на българи и македонци в ритъма на любовта "}
{"url": "http://www.bnews.bg/article/248408-siderov_obvini_blizak_krag_okolo_borisov_v_zagovor_sreshtu_premiera", "text": "\n Лидерът на \"Атака\" Волен Сидеров оповести публично подозрението си, че спрямо премиера Бойко Борисов има бойкот от ГЕРБ. \r\n\r\n В отговор на въпроса дали такъв е налице, Сидеров заяви: Започвам вече да подозирам, че има заговор от най-близките му. \r\n\r\n Той даде да се разбере, че си прави такова заключение заради пълното мълчание на ГЕРБ и останалите министри след декларацията на Валери Симеонов, в която Бойко Борисов беше обявен за авторитарен премиер. Сидеров отново повтори тезата си, че министерските оставки са в прерогативите на министър-председателя и упреците си към вицепремиера Валери Симеонов, чиято оставка поиска. \r\n\"Оставките се подават пред премиера, той ги приема, или не ги приема, аз оставки на министри не приемам и не се занимавам с оставки. И в тази връзка за мен основният въпрос към колегите, който ще поставя тук, е - в качеството на какъв съм аз? Председател на парламентарна група или не? Имаше официална декларация на НФСБ, нямаше официална реакция на ВМРО, нямаше официална реакция на ГЕРБ. И тук ще запитам - какво точно правя, какъв съм и като какъв присъствам. Оставки на министри аз не приемам, не се занимавам с това. Премиерът ги приема, има право на това, отсече Волен Сидеров, като добави, че кандидатурите на техните приемници също не е работа на друг, освен на министър-председателя. Какво точно този съвет може да реши? Те се предлагат от премиера и се гласуват от Събранието, какво точно ще направим ние тук?!, продължава да недоумява лидерът на \"Атака\". \r\n\r\n Аз ще попитам като какъв идвам на този коалиционен съвет, каза още Сидеров, предвид факта, че Симеонов не го искал да е председател на парламентарната група. \r\n\r\n Именно по тази причина лидерът на \"Атака\" не прочел декларация от името на групата при старта на политическия сезон. \r\n\r\n Коментарите Волен Сидеров направи на влизане на заседанието на коалиционния съвет, в което участват лидерите на управляващата коалиция. \r\n\r\n Лидерът на ПГ на ОП бе единственият участник в заседанието, който се спря пред медиите. На срещата трябва окончателно да се реши внасят ли се трите министерски оставки и приемат ли се от мнозинството. Участниците в нея са четиримата лидери на управляващата коалиция - Бойко Борисов, Волен Сидеров, Красимир Каракачанов, Валери Симеонов, както и лидерът на ПГ на ГЕРБ Цветан Цветанов. Очаква се да се включи и финансовият министър Владислав Горанов, предаде Канал 3. \r\n \n\t\t\t\t\t\t", "date": "2018.09.10", "title": "Сидеров обвини “близък кръг около Борисов” в заговор срещу “премиера”"}
{"url": "http://www.bnews.bg/article/248404-sinoptitsite_reshavat_mahat_li_se_ot_ban", "text": "\n Днес ще се състои заседание на Общото събрание на Българската академия на науките. На него ще бъде обсъдено искането за излизане на Националния институт по метеорология и хидрология от структурата на Академията. \r\n\r\n Дори Общото събрание да не гласува отделянето на института, това ще бъде направено от правителството със законодателни промени. Това обяви през август министърът на образованието Красимир Вълчев след срещата при премиера с представители на протестиращите служители на института и председателя на БАН. \r\n\r\n Метеоролози и хидролози от цялата страна излязоха на протест пред БАН и Министерски съвет с искане за отделяне на института им. От Националния институт по метеорология и хидрология твърдят, че ръководството на Академията разпределя неадекватно бюджета на структурата между отделните институти и че има системни проблеми във взаимоотношенията между ръководството и метеорологичния институт. Министърът обясни още, че има вариант да бъде предложено и уреждане в структурата на БАН като своеобразна делегирана държавна дейност. От своя страна председателят на Академията акад. Юлиан Ревалски посочи, че ако извеждането на метеорологичния институт е единственото решение и се подкрепя от правителството, БАН няма да препятства процеса. Синоптиците пък увериха, че при отделянето на института като самостоятелна институция,  научните работници ще имат възможност да изберат дали да останат на работа в БАН, или да отидат в новата структура, информира Канал 3. \r\n \n\t\t\t\t\t\t", "date": "2018.09.10", "title": "Синоптиците решават махат ли се от БАН"}
{"url": "http://www.bnews.bg/article/248407-bezlov_spetsaktsiite_sreshtu_oligarsi_vrashtat_gerb_kam_modela_ot_parvoto_pravitelstvo_na_borisov", "text": "\n Арестите на известни бизнесмени изглеждат като поредица, защото преди акцията срещу семейство Арабаджиеви се появи операцията по задържането на Митьо Очите. Струва ми се, че това е един опит да се върне старият модел от първото правителство на ГЕРБ - някаква по-твърда линия срещу т.нар. \"черни олигарси\", което би получило по-високо обществено доверие. Това коментира пред Нова тв Тихомир Безлов от Центъра за изследване на демокрацията. \r\n\r\n Той посочи и съвпадението, че общинският съветник Бенчо Бенчев, арестуван заедно с Димитър Желязков в Истанбул, също е от Карнобат - мястото, където беше разкрита фабрика за производство на нелегални цигари. \r\n\r\n \"През 2010 година има голяма акция срещу Миню Стайков и другите производители на алкохол, когато бяха намерени огромни количества без бандерол или с фалшив такъв. Тогава с натиск от страна на правителството започнаха да се вкарват уреди за измерване в заводите и беше направен опит да се ограничи контрабандата на алкохол, която пък е свързана с ДДС измамите, за които сега и Стайков, и Ветко Арабаджиев са получили обвинения\", допълни журналистът Стефан Ташев. \r\n\r\n Според Тихомир Безлов все пак не бива да свързваме това, което се е случило в периода 2010 - 2012 година със събитията от последните седмици, защото сега прокуратурата твърди различни неща - \"в единия случай ставаше дума за ДДС, сега в Карнобат говорим за цигарена фабрика\". \r\n \n\t\t\t\t\t\t", "date": "2018.09.10", "title": "Безлов: Спецакциите срещу олигарси връщат ГЕРБ към модела от първото правителство на Борисов"}
{"url": "http://www.bnews.bg/article/248409-zapochva_kontrolno_tochene_na_gorivoto_ot_potanaliya_korab_mopang_kray_sozopol", "text": "\n Екипите имат готовност за контролно точене на горивото от потъналия преди век американски кораб \"Мопанг\" край Созопол. \r\n\r\n Идеята е да се точи кампанийно и наведнъж горивото за да се ограничи разлива. \r\n\r\n Водолазът Михаил Заимов не е убеден, че днес времето ще позволи каквато и да е работа. Идеята е да се направят няколкостотин дупки за да се види в кои резервоари и колко гориво има: \r\n\r\n \"Вчера пробихме един от големите резервоари - 6-ти ляв резервоар, чиято спецификация по вместимост е 94 300 литра. И оттам текна под много голямо налягане гориво. Опасенията ни почват да се оправдават, защото само този резервоар, ако е пълен, това са 90 тона. Той е запушен в момента, не тече, но се очаква едновременно да източим всичко, което е налично. Така че, вървят нещата, влезли са в своя рутинен ход.\", съобщи БНР. \r\n\r\n Заимов се надява, докато започне сезонът за улов на лефер в Черно море, всичко вече да е приключило.  \r\n \n\t\t\t\t\t\t", "date": "2018.09.10", "title": "Започва контролно точене на горивото от потъналия кораб \"Мопанг\" край Созопол"}
{"url": "http://www.bnews.bg/article/248405-slavi_se_poyavi_v_nov_klip_grohnal_i_sastaren_video", "text": "\n Новият клип на последната песен на Ку-ку бенд буквално шокира зрителите и феновете на дългия шоумен. И причината не е текста или музиката на парчето, а визията на Слави Трифонов. Много състарен, грохнал и адски изморен вид на гологлавия тв водещ, въпреки грима, се вижда във видеото. \r\n\r\n Потребители във Фейсбук отново подхванаха темата за здравословното състояние на Трифонов, което от години е тема на всевъзможни версии, кои верни, кои близки до истината, клонящи към мистериозна болест, която лот години лекува в чужбина, но явно не може да овладее. \r\n\r\n Самият Трифонов от години не крие, че има сериозни проблеми със зрението, получени вследствие на възпаление на нервите.  \r\n„За съжаление се появиха проблеми и в другото око. Засега те не са чак толкова страшни, не е хептен да не виждам, но имам проблеми и с другото око, които са от много време. Вероятно там някъде при кръстосването някои малки нервни снопчета са засегнати, но така че да не могат да бъдат видени нито от ядрено-магнитен резонанс, нито от скенер, защото просто нарушенията са твърде малки, тъй като това е много фина материя. \r\nМен ми слагат сега много съдоразширяващи, кортизонови дори препарати, дори ми слагаха инжекции в окото за всеки случай. Процесът е може би обратим, а може да остане и така. Важното е да не се влошава. Ще ми бъде доста трудно да чета, почти е невъзможно да шофирам и т.н.”, призна тогава Слави в интервю за своето шоу. Той обаче така и не разкри каква точно е мистериозната болест, която му отне първо зрението, а след това му причини и сериозни проблеми с ходенето, заради които дори падна и счупи единия си крак. \r\nОсвен това той признава и, че изпитва сериозни болки в крака, който счупи, и в кръста също, заради което се налага да седи на стол. Прав му било абсолютно невъзможно заради жестоките мъки, които изпитва, когато е в движение. \r\n\r\n Категорично обаче е ясно, че Слави не е в перфектна физическа и емоционална форма за новия сезон на шоуто си, което както вече анонсира, става на 18 години. \r\n\r\n   \r\n\r\n   \r\n\r\n \r\n \r\n \r\n\r\n   \r\n \n\t\t\t\t\t\t", "date": "2018.09.10", "title": "Слави се появи в нов клип грохнал и състарен (ВИДЕО)"}
{"url": "http://www.bnews.bg/article/248396-chaka_ni_hubav_i_slanchev_den", "text": "\n Днес ще бъде слънчево. Главно в следобедните часове над централните и източните райони ще има временни увеличения на облачността и на отделни места там ще превали и прегърми. Ще продължи да духа до умерен северозападен вятър. Максималните температури ще са между 24° и 29°, в София - около 24°. \r\n\r\n Атмосферното налягане утре ще се задържи почти без промяна и ще е малко по-високо от средното за месеца, съобщи НИМХ. \r\n\r\n Над Черноморието ще бъде предимно слънчево с временни увеличения на облачността, главно по северното крайбрежие, но само на отделни места там ще превали. Ще духа до умерен северозападен вятър. Максималните температури ще са между 25° и 27°. Температурата на морската вода е 25-26°. Вълнението на морето ще бъде 2-3 бала. Над планините също ще бъде слънчево, след обяд с временни увеличения на облачността, но ще бъде почти без валеж. Ще духа умерен северозападен вятър. Максимални температури на 1200 метра около 18°, на 2000 метра – около 10°.  \r\n  \r\n \n\t\t\t\t\t\t", "date": "2018.09.10", "title": "Чака ни хубав и слънчев ден"}
{"url": "http://www.bnews.bg/article/248397-parizh_nastrahna_sedem_raneni_pri_napadenie_s_nozh", "text": "\n Седем души бяха ранени, четирима от тях тежко, при нападение с нож снощи в Париж, предаде Франс прес. \r\n\r\n Нападателят е бил въоръжен с нож и железен прът. Той е арестуван. \r\n\r\n \"Засега нищо не дава основание да се смята, че нападението е терористично\", каза пред АФП източник, близък до следствието. Той добави, че нападателят вероятно е афганистанец, който се е нахвърлил срещу непознати на улицата малко преди 23 ч. местно време в северен Париж, близо до канала Урк. \r\n\r\n Според полицейски източник двама от ранените са английски туристи. \r\n \n\t\t\t\t\t\t", "date": "2018.09.10", "title": "Париж настръхна: Седем ранени при нападение с нож!"}
{"url": "http://www.bnews.bg/article/248398-tomislav_donchev_angelkova_ostava_ministar_no_drugi_shte_si_hodyat", "text": "\n Оставките след критична ситуация не означават индивидуализирана вина на всеки от министрите, това е знак за поемане на политическа отговорност - това заяви вицепремиерът Томислав Дончев в ефира на bTV преди днес коалиционния съвет на ГЕРБ и \"Обединени патриоти\" да обсъди подадените три министерски оставки - на Николай Нанков, Ивайло Московски и Валентин Радев, след тежката катастрофа край Своге. \r\n\r\n Дончев не изключи да има и други оставки в кабинета. На въпрос дали ще има нови рокади във властта, вицепремиерът отговори, че кабинетът е динамична среда и там няма гарантирано място. \r\n\r\n \"Този, който не се вписва, който няма усещането, че може да допринесе за отбора, е напълно нормално да бъде сменен\", каза вицепремиерът. \r\n\r\n Той изтъкна, че министър-председателят има право да избира екипа, с който работи. \r\n\r\n \"Кадровите промени в Министерския съвет се гласуват от Народното събрание, но Конституцията категорично е предвидила, че това става по предложение на министър-председателя. Каквито и усилия да има за търсене на консенсус, съгласуване и обсъждане, това е ексклузивен ангажимент на премиера, той избира с кого да работи. Той преценява кому да приеме оставката и какво предложение да входира в НС\", подчерта Дончев. \r\n\r\n Запитан дали се оглеждат за нови министри, той заяви, че имат дълги редици и достатъчно потенциални кандидати в резерв. \r\n\r\n Министърът на туризма Николина Ангелкова към момента запазва поста си, подчерта обаче Томислав Дончев. \r\n\r\n На въпрос дали ако премиерът е поискал оставката на даден министър, а депутатите не искат този министър да си тръгне, това означава бойкот на решението на премиера, той отговори: \r\n\r\n \"Дълбоко не вярвам да се стигне до подобна ситуация\". \r\n\r\n Вицепремиерът беше категоричен, че в ГЕРБ няма конфликти и интриги. \r\n\r\n \"Не сме имали възможност да обсъждаме министерските оставки с Цветан Цветанов в детайли, но не виждам причина да имаме остри различия\", отбеляза той. \r\n\r\n Според него, когато става дума за държавното управление, е изключително подозрително да се взема решение, без да има спор. По думите му е нормално да има напрежение в кабинет, изграден на база коалиционен формат. \r\n\r\n   \r\n \n\t\t\t\t\t\t", "date": "2018.09.10", "title": "Томислав Дончев: Ангелкова остава министър, но други ще си ходят"}
{"url": "http://www.bnews.bg/article/248411-balgarin_e_glavniyat_gotvach_v_restorant_1_za_2017_g", "text": "\n Филип Захариев е главен готвач в ресторант номер едно за 2017 г. според един от най-реномираните сайтове за пътувания и кулинария. Увлича се от готварство още от малък. След гимназията записва курс и започва първите си стъпки в кухнята в ресторант във Видин. \r\n\r\n „Дълъг път беше. Намериха ми работа в хубав ресторант в София. Оттам, от Видин до София, в София изкарах още 3-4 години на работа и така се получи, че заминах за Италия с един готвач, с който работех в София. \r\n\r\n След това работи в Русия и Финландия. През 2015 г. идва и предложението да стане главен готвач в Свалбард, град с население около 2000 души, където максималната температура е под нулата 8 месеца в годината, а наоколо се разхождат бели мечки и северни елени. \r\n\r\n Ресторантът, който оглавява е в една от най-старите сгради в града. \r\n\r\n „Историята на ресторанта ме заплени… тази сграда, която е била стар миньорски склад. Била е конюшна също. Сградата е единствената, която е оцеляла от Втората световна война, защото тогава нацистите, като са дошли в Саутбарт, целия град са го изравнили със замята, всички къщи са били опожарени като нашия ресторант, някакъв склад е бил, се намира на един баир на един стръмен път, до който е пропаст и е малко извън града. \r\n\r\n И когато са се качвали нагоре, докато са опожарявали всичко, малко преди да стигнат до тази сграда, са пуснали сирените от кораба да се връщат. \r\n\r\n До горе дори няма канализационна система, ние имаме човек за всичко, който ни кара водата. До ресторанта имаме друга малака сграда, в която складираме и вината. И имаме 3000 литра вода, които за няколко дена ги харчим. \r\n\r\n И с ескадромата, с която също чистим пътя до горе, понеже той е частен и общината не го поддържа, с тази ескадрома ни се носи водата\", разказва Захариев пред БТВ. \r\n  \r\n \n\t\t\t\t\t\t", "date": "2018.09.10", "title": "Българин е главният готвач в ресторант №1 за 2017 г."}
{"url": "http://www.bnews.bg/article/248423-edinni_kolko_da_sa_edinni_nfsb_shte_glasuva_protiv_ostavkite_na_ministrite", "text": "\n \"Съобразихме се и с решението на НФСБ, че ще гласуват против оставките. Това е тяхно политическо решение, взето на съвет. Извлекли сме си поука, ако се налагат следващи промени, те да бъдат първо консултирани и съгласувани с партньорите ни, независимо, че са от квотата на ГЕРБ\", каза Цветан Цветанов пред журналисти след коалиционния съвет. \r\n\r\n На въпрос означава ли, че НФСБ ще гласува против оставките, а ще подкрепи новите кандидати, той уточни: \r\n\r\n \"В общи линии се очертава такава политическа ситуация. Но това по никакъв начин не влияе на стабилността. Не променя общата ни цел за 4-годишен мандат. Премиерът обяви на коалиционните партньори решението, взето в ГЕРБ. И вчера, и онзи ден с премиера сме дискутирали конкретните персонални назначения. Коалиционните ни партньори се съобразиха и приеха доводите на премиера\", каза още той. \r\n\r\n Всичко това е една интерпретация от всички, които имат интерес от подобни неща, в ГЕРБ сме единни, никога не е имало разминаване в позициите ни, отговори Цветанов по повод думите на лидера на Атака Волен Сидеров, че има заговор срещу Борисов, в който участват близки до него хора. \r\n\r\n   \r\n\r\n   \r\n \n\t\t\t\t\t\t", "date": "2018.09.10", "title": "Единни, колко да са единни? НФСБ ще гласува против оставките на министрите!"}
{"url": "http://www.bnews.bg/article/248390-chernata_zlatka_se_varna_pri_miro_sled_kratkata_zabezhka", "text": "\n Черната Златка отново се събра с бащата на сина си – бизнесмена Мирослав Недев, с когото дълго време бяха разделени. \r\n\r\n Екип на „Телеграф“ хвана възродилата се двойка по време на конкурса „Мис Плеймейт“, който се проведе миналата вечер в клуб на Слънчев бряг. Двамата се разделиха в началото на годината, а Златка показа нов любим. \r\nСега по всичко личи, че любовта им към Миро е надделяла и двамата отново са заедно. Според запознати една от главните причини да се съберат е синът им Миро, който има нужда да расте с родителите си.   \r\n \n\t\t\t\t\t\t", "date": "2018.09.10", "title": "Черната Златка се върна при Миро след кратката забежка "}
{"url": "http://www.bnews.bg/article/248399-balgariya_pobedi_kategorichno_finlandiya_na_svetovnoto_po_voleybol", "text": "\n България започна ударно на Световното първенство по волейбол, което бе открито тази вечер в зала \"Конгресна\" във Варна, и прегази с 3:0 Финландия (21, 19, 22) в първия мач от група D. \r\n\r\n Само за час и половина при страхотна атмосфера, нашите победиха съперника си. \r\n\r\n Най-резултатни за България бяха Валентин Братоев с 15 точки и Николай Учиков, който записа 12. \r\n \n\t\t\t\t\t\t", "date": "2018.09.10", "title": "България победи категорично Финландия на Световното по волейбол"}
{"url": "http://www.bnews.bg/article/248427-patsientski_organizatsii_vnesoha_zhalba_sreshtu_kiril_ananiev_za_bezdeystvieto_mu", "text": "\n Пациентски организации внесоха жалба за бездействие от страна на здравния министър Кирил Ананиев по отношение на наблюдението на децата с хронични заболявания в детските заведения и училищата. \r\nПациентите настояват да се даде законова възможност медицинският персонал в детските ясли, градини и училищата да подпомага процеса на лечение на тези деца.  \r\nПонастоящем този персонал може да извършва само профилактика, обясни пред Дарик Ваня Добрева, председател на \"Асоциация хипофиза”. Искането на пациентските организации е при указание от лекар, медицинският персонал в тези заведения да има възможност да дава медикаменти и да поставя инсулин.  \r\n\"Някои казват, че законът е с по-висок нормативен акт, но си противоречат с наредбата и все още няма яснота как да се действа. Просто трябва да се промени наредбата, да се разпише по нов начин. В тези двете наредби, едната касае детските градини и училищата и пише, че те могат да извършват профилактика. А би трябвало да се запише, че когато те имат указания от лекуващ лекар на детето, те са длъжни да дават медикаменти, да поставят инсулин, да мерят кръвна захар\", посочи още Добрева, предаде Дарик. \r\n \n\t\t\t\t\t\t", "date": "2018.09.10", "title": "Пациентски организации внесоха жалба срещу Кирил Ананиев за бездействието му"}
{"url": "http://www.bnews.bg/article/248401-protest_pod_prozortsite_na_fandakova_sreshtu_masovite_narusheniya_v_detskite_gradini_iskat_ostavki", "text": "\n Национален инициативен комитет за качествена и иновативна образователна система организира протест от 10.30 часа пред сградата на Столична община с искания за план за построяване на нови ясли, детски градини и училища, съобразени с нуждите на всеки квартал. \r\n\r\n Едно от петте искания е отстраняване от длъжност на директора на Дирекция „Образование“ Мария Минчева, както и на Ирена Николова – главен експерт в Дирекцията, защото години наред не са установили масовите нарушения в системата на детските градини. \r\n\r\n Кметът на София Йорданка Фандъкова определи нападките като политически въпреки декларираната от гражданската инициатива позиция, че не симпатизират на нито една политическа сила. \r\n\r\n Организаторът на протеста Васил Николов от Националния инициативен комитет за качествена и иновативна образователна система поиска парите за нови детски градини и училища да бъдат заложени още в бюджета за следващата година. \r\n\r\n \"Следващото ни искане е пълно автоматизиране на системата за кандидатстване в ясли и детски градини, както и създаване на електронна система за прием в 1-ви клас\". \r\n\r\n Иска се още да бъдат назначени помощник-възпитатели в групите на яслите и градините, където броят на децата е по-голям от установения, с наредба на просветното министерство. \r\n\r\n \"Нямам никакъв повод да искам оставката на когото и да било от колегите ми. Прокуратура и полиция проверяват всички сигнали, включително от г-н Николов\", коментира кметът на София Йорданка Фандъкова. \r\n\r\n Тя допълни, че са построени над 90 нови детски градини, за което са инвестирани 180 000 000 лв., предаде БНР. \r\n \n\t\t\t\t\t\t", "date": "2018.09.10", "title": "Протест под прозорците на Фандъкова срещу масовите нарушения в детските градини, искат оставки"}
{"url": "http://www.bnews.bg/article/248400-dzhokovich_e_parvi_v_nyu_york_s_14_a_titla_ot_golemiya_shlem", "text": "\n Новак Джокович спечели втория си турнир от Големия шлем за годината. \r\n\r\n Сърбинът не трепна от играещия отлично Хуан Мартин дел Потро, нито от бойната аржентинска агитка и спечели финала на US Open с 6:3, 7:6, 6:3. \r\n\r\n Той добави титлата към тази от \"Уимбълдън\" преди три месец.  \r\n\r\n Джокович е вече №3 в ранглистата на ATP и гледа към върха, като идват Мастърс надпревари в Китай, Париж и Финалите в Лондон, където може само да трупа актив и да гони лидерите Федерер и Надал. \r\n \n\t\t\t\t\t\t", "date": "2018.09.10", "title": "Джокович е първи в Ню Йорк, с 14-а титла от Големия шлем"}
{"url": "http://www.bnews.bg/article/248391-kalin_vrachanski_grozno_otryaza_meratsite_na_bivshata_si", "text": "\n На Калин Врачански му е писнало да го разпитват за бившата му приятелка Силвия Петкова, с която отдавна са разделени. \r\nТя вече е омъжена за друг и има син, но с актьора все пак са в приятелски отношения, a нея определят като „голямата му любов”. „Жената си има нов живот. И не, не страдам по Силвия. Нито съм разбит. Тази история е вече в миналото!”, категоричен е Калин. Той дори порязал мераците на Петкова, която искала да го направи кръстник на детето й. Никак не му се занимавало с бебета, а и не смятал, че е подходящ за тази роля, издават запознати. \r\n  \r\n \n\t\t\t\t\t\t", "date": "2018.09.10", "title": "Калин Врачански грозно отряза мераците на бившата си"}
{"url": "http://www.bnews.bg/article/248413-barekov_kakvato_biografiyata_takav_i_mantaliteta_80_ot_nachalstvoto_v_gerb_sa_bivshi_komunisti", "text": "\n Трите министерски оставки, които бях приети днес на коалиционен съвет, но породиха много брожения сред самия ГЕРБ бяха повод евродепутатът Николай Бареков да коментира поведението им, което е обвързано с политическото им минало, а именно  - комунистическите корени. \r\n\r\n *Публикуваме без редакторска намеса. \r\n\r\n \"Каквато биографията, такъв и манталитета. 80% от началството на “дясната” партия ГЕРБ са все бивши комунисти, включАЯ лидерът, дясната му ръка Цв Цв и видните цъфнали гербери Велчев, Главчев, Цецка Цачева и самата госпожа Бъчварова, любимка на Сорос, включАЯ и техният президент Роската Банов.\" \r\n\r\n Самият Банов- Плевнелиев се опита да излезе от завбението. Ако не говори за новата си жена и бебето, което чакат, запомненият послушко на ГЕРБ и най-незначителен президент в историята ни Росен Певнелиев подхваща настоящият президент. \r\n\r\n Сравненията между тях са огромни, но Роско не може да се спре и си вярва, че обществото има респект към него. \r\n\r\n В БТВ  ексдържавният глава се осмели да се изкаже, че е разочарован от действията президента Румен Раде:  \r\n\r\n  „Радев е първият български президент популист. Не му прилича на държавен глава да поставя под въпрос основните институции на българската държава и да казва, че дори БСП не била алтернатива на сегашното управление. Дори има противоконституционност – разделя нацията. Той външнополитически не е никакъв фактор, няма доверие към него на Запад”, посочи Плевнелиев.  \r\n\r\n По думите му Русия му е „зашлевила шамар” два пъти. „Не остана и съмнение, че проруската нотка у нас остана без покритие. Никога не се беше случвало да отиде на посещение в Кремъл, от 6 минути изявления една да говори президентът на Русия и то да говори за Бойко Борисов. \r\n\r\n След като не може да свърши нищо извън България, то ще работи в страната. Президентът трябва да е платформа за добрите идеи в държавата, да е балансиран”, каза той. \r\n\r\n Журналистът Васил Петев коментира също изцепките на Роско: \r\n\r\n \"Аз добре разбирам идеята зад попарата на Плевнелиев, но няма ли някой крупен ПР спец, който да обясни на заинтересованите лица, че колкото повече булонката Росен плюе по Радев, толкова повече последния затвърждава имиджа си на немска овчарка, а не обратното. \r\nТри мандата елементарни неща не научиха ... сладури.\" \r\n\r\n \r\n \n\t\t\t\t\t\t", "date": "2018.09.10", "title": "БАРЕКОВ: Каквато биографията, такъв и манталитета - 80% от началството в ГЕРБ са бивши комунисти!\r\n"}
{"url": "http://www.bnews.bg/article/248414-ot_poslednite_minuti_radev_moskov_i_nankov_si_otivat_vizhte_koi_sa_novite_ministri_na_tyahno_myasto", "text": "\n Тримата министри в оставка си отиват, реши днес в МС коалиционният съвет. \r\n\r\n Оставките ще бъдат гласувани в четвъртък, обяви пред журналисти премиерът Бойко Борисов. \r\n\r\n Решението било взето с мнозинство на срещата при него днес, подчерта Борисов. \r\n\r\n Премиерът обяви и новите министри. Главният секретар на МВР поема вътрешното министерство, зам.-министърът на икономиката Александър Манолев застава начело на транспортното министерство, а депутатката Петя Аврамова от ГЕРБ поема регионалното ведомство. \r\n \n\t\t\t\t\t\t", "date": "2018.09.10", "title": "От последните минути: Радев, Москов и Нанков си отиват! Вижте кои са новите министри на тяхно място!"}
{"url": "http://www.bnews.bg/article/248422-babish_ne_iska_migranti_v_evropa_vsichkite_sa_nelegalni", "text": "\n Чешкият премиер Андрей Бабиш изрази съмнение дали Европа трябва да помага на мигрантите, опитващи се да достигнат бреговете ѝ с лодки през Средиземно море, в интервю за германски всекидневник, цитира БТА. \r\n\r\n \"Ако питате мен, това са икономически мигранти - всичките нелегални. Млади хора, които не бягат от война\", каза той пред таблоида \"Билд\". Агенцията отбелязва, че по дефиниция бежанец е някой, който е прекосил международна граница поради заплаха за живота му в собствената му страна, а икономическият мигрант напуска страната си доброволно. \r\n\r\n Коментирайки факта, че има множество продължаващи конфликти на Африканския континент, като тези в Сомалия и Еритрея, Бабиш каза: \"Отидох на място, за да науча повече. Те плащат от 2000 до 5000 долара за пътуването\". \r\n\r\n Една мафиотска структура за трафик на хора печели близо 5,7 милиарда долара на година, прехвърляйки хора през Средиземно море, добавя той пред вестника, без да посочва източника на тези данни. \r\n\r\n Бабиш отново изразява своето неодобрение за плана на германския канцлер Ангела Меркел за преразпределяне между европейските страни на квотен принцип на мигрантите, които пристигат на европейските брегове. \r\n\r\n Европейският съюз трябва да \"помага на хората там, където са родени\", отбелявза той и добавя: \"Европа не може да се справи с проблема с миграцията по различен начин от Америка, Канада, Австралия. Трябва също да защитим цивилизацията, която предците ни са съградили, нашата култура\". \r\n\r\n Европейските избори през следващата година ще покажат \"какво мисли мълчаливото мнозинство за нелегалната миграция\", казва той пред вестника. \r\n \n\t\t\t\t\t\t", "date": "2018.09.10", "title": "Бабиш не иска мигранти в Европа: Всичките са нелегални!"}
{"url": "http://www.bnews.bg/article/248410-v_burgasko_izvadiha_dva_trupa_na_vazrastni_mazhe_ot_moreto", "text": "\n \r\nНа 8 септември около 13.25 ч. в Районно управление - Царево е получено съобщение за инцидент в землището на с. Синеморец край устието на р. Велека, в най-южната част на неохраняемия плаж, при който се удавил 66-годишният В.П. от София. Тялото на В.П. е откарано за аутопсия в отделение\"Съдебна медицина\" при УМБАЛ - Бургас. \r\nНа 9 септември около 08.20 ч. в Районно управление - Созопол е получено съобщение за инцидент в района на пристанище „Марина Порт” в Созопол, при който от морето в безпомощно състояние е изваден 67 годишния П.Ц. от София – дошлия на място медицински екип констатирал смъртта на П.Ц., като тялото на софиянеца е откарано за аутопсия в отделение „Съдебна медицина” в УМБАЛ - Бургас. Работата по случая продължава от служители на Районно управление – Созопол. \r\n  \r\n \n\t\t\t\t\t\t", "date": "2018.09.10", "title": "В Бургаско извадиха два трупа на възрастни мъже от морето"}
