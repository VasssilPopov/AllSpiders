{"url": "http://www.bnews.bg/article/259049-dzhordzhina_shte_dari_ronaldo_s_vtoro_dete", "text": "\n Джорджина Родригес, която е приятелка на нападателя на Ювентус Кристиано Роналдо, отново е бременна, съобщава Correio da Manha. \r\n\r\n Тя подкрепи 34-годишния португалец по време на квалификационния мач за Европейското първенство 2020 срещу Сърбия (1:1), а феновете забелязаха роклята й, която не крие растящия корем. \r\n\r\n Родригес дари Роналдо с дъщеря - Алана на 12 ноември 2017 г. Звездата има и три деца от сурогатна майка: Кристиано младши, както и близнаците Ева и Матео. \r\n \n\t\t\t\t\t\t", "date": "2019.03.29", "title": "Джорджина ще дари Роналдо с второ дете"}
{"url": "http://www.bnews.bg/article/259059-mazhat_na_petya_dikova_y_krashka_s_zhenena_debelanka_ot_btv", "text": "\n Според клюките Илиян Любомиров бил доста палав и кръшкал на половинката си с… \r\n\r\n Мъжът на бременната Петя Дикова бил кръшкал с колежка, която не може да стъпи на малкия пръст на официалната му половинка. Такива слухове упорито се носят из Нова ТВ, където работи бъдещият татко Илиян Любомиров. Според вестник “Уикенд”, любовницата сама се хвалела със своето завоевание. \r\n\r\n Жената, която твърди, че е омаяла любимия на Петя Дикова, също била от медийните среди, но кариерата ѝ била нищо в сравнение с тази на водещата от bTV. \r\n\r\n На външен вид въпросната дама не била кой знае какво, а освен това имала мъж и дете. \r\n\r\n Според информацията каката стояла далеч от традиционната представа за хубава жена. Била с голям остър нос и наднормено тегло, но за сметка на това имала огромна гръдна обиколка. Твърди се обаче, че самият Илиян тайно си падал по дами над 80 килограма и имал огромен интерес към жени с едър бюст. \r\n\r\n Колежката, която хванала окото му с форми и вулгарно поведение, обичала да си пийва, а алкохолът бързо ѝ развързвал езика. Именно в такива моменти тя започвала да споделя за забежките си с Любомиров, на които гледала като на огромно свое постижение и повод за гордост. Твърдяла, че е казала за тях дори на собствения си съпруг. Надеждата ѝ била, че като разбере, с когото е била, той ще осъзнае колко харесвана жена има до себе си и ще започне да я цени по-високо. \r\n\r\n Въпросната дама разказвала също, че аферата ѝ с Илиян Любомиров започнала, когато вече било публично известно, че той е с Петя Дикова. Към момента отношенията им били приключени, но тя продължавала да се връща с носталгия към спомените си за тях и непрекъснато търсела повод да говори за Илиян. Колегите ѝ подозират, че може да е искрено влюбена в него и да преувеличава в разказите си за отношенията им. Те дори се шегуват, че аферата ѝ с ко-водещия на Гала може да е въображаема. Жената обаче се кълняла, че всичко, което разказва, е 100% истина. \r\n\r\n В миналото Илиян Любомиров обичаше да се държи фриволно с фенките, които му се лепяха като мухи на мед. Той дори се фукаше, че докато е живял в Германия, се е препитавал като жиголо и участник в п*рнофилми — нещо, което колегите му по перо смятат, че си фантазира, за да скандализира и да привлича медиен интерес към себе си. \r\n\r\n Откакто обаче е с Петя, Илиян Любомиров създава впечатление на много влюбен в половинката си мъж, който с трепет очаква първото си дете и се надява то да не бъде единствено. Говори се, че бил в изключително добри отношения с майка ѝ Аня Пенчева, която го приемала почти като собствен син, разбирал се и със своя тъст Сашо Диков. За доброто на младото семейство всички се надяват, че е верен на Петя, и се молят разказите на едрогърдата дама, която твърди, че е негова любовница, да се окажат измислица. \r\n \n\t\t\t\t\t\t", "date": "2019.03.29", "title": "Мъжът на Петя Дикова й кръшка с женена дебеланка от bTV"}
{"url": "http://www.bnews.bg/article/259064-lyubo_penev_v_ataka_sreshtu_sadiyata_deputat_pak_shte_iska_da_e_glaven_geroy", "text": "\n Треньорът на ЦСКА Любослав Пенев коментира назначението на съдията Стефан Апостолов за съботното домакинство срещу Черно море. \r\n\r\n Двубоят е от 20,30 ч, а за трети път в последните пет случаи, когато се срещат тези два тима, рефер е Апостолов. Той свири и сблъсъка преди малко повече от месец, когато варненци победиха \"червените\" с 2:0 у дома. \r\n\r\n \"Темата за съдията ме кара да се концентрирам върху три варианта - каза Пенев. - Първият е той отново да иска да е главен герой в мача, както беше в предишния двубой с Черно море. Вторият - да ни покаже много картони, за да имаме по-малко футболисти, да осакати отбора за следващите два мача (те са срещу Лудогорец в Разград за купата и първенството - б.р.). Третият, който е малко вероятен, е наистина да са му обърнали внимание, че не се е представил на ниво. И да покаже нови силни качества, като например безпристрастност.\" \r\n\r\n Пенев отказа да коментира информациите за оттегляне на Илиян Инджов от ръководството на ЦСКА, публикувани в последните дни. Но не отклони въпросите около националния отбор, на който бе треньор близо 3 години. \r\n\r\n \"Медали няма да си слагам, под мое ръководство като селекционер на стадиона имаше 30-35 хиляди човека. Нещата се случиха, тези футболисти играеха добре. Свърши се сериозна работа за нивото и качеството, с което разполагахме. Създаде се добър колектив, но централата реши, че не това е посоката. \r\n\r\n Слушам коментари как трябва да се радваме на тези две точки, които спечелихме в тези два мача. Малко съм изненадан от това. Радваме се на играта, чрез която сме ги спечелили. Явно сме гледали различни мачове. Да бъдем реалисти. Дали ми харесва стилът на националния, който е по-дефанзивен? Моите отбори не играят така, но всеки треньор си има виждане.\" \r\n\r\n ЦСКА е на пет точки зад Лудогорец в първенството преди старта на плейофната фаза на първенството, а в сряда гостува на шампионите в четвъртфинал за Купата на България. \r\n\r\n   \r\n \n\t\t\t\t\t\t", "date": "2019.03.29", "title": "Любо Пенев в атака срещу съдията-депутат: Пак ще иска да е главен герой"}
{"url": "http://www.bnews.bg/article/259069-mazhat_koyto_blasna_slepi_turisti_v_nesebar_otarva_zatvora", "text": "\n 3 години условна присъда с 4-годишен изпитателен срок наложи Районният съд в Несебър на студента Тодор Николов, който бутна с колата си и удари слепи туристи лятото на 2017 г., съобщава bTV. Николов е лишен и от правото на управлява автомобил за срок от 7 месеца. Освен това, в продължение на 6 месеца трябва да посещава пробационна програма за обществено въздействие, за да промени поведението си. \r\n\r\n Самият подсъдим каза, че много съжалява, чувства вина и втори път не би постъпил по този начин. Според адвоката на пострадалите словашки туристи Иво Баев случаят е имал силен отрицателен отзвук в страната им, а по словашките медии имало заявление, че България е опасна страна за туристите. \r\n\r\n Пострадалите си тръгнали с обида, унижение, вследствие на една арогантна агресивност. Двете пострадали туристки ще получат и общо 8000 лв обезщетение. \r\n\r\n     \r\n \n\t\t\t\t\t\t", "date": "2019.03.29", "title": "Мъжът, който блъсна слепи туристи в Несебър, отърва затвора"}
{"url": "http://www.bnews.bg/article/259071-na_mestnite_izbori_v_turtsiya_v_nedelya_erdogan_shte_glasuva_v_istanbul", "text": "\n На предстоящите в неделя местни избори в Турция турският президент Реджеп Ердоган ще употреби правото си на глас в Истанбул, съобщава турската телевизия НТВ. \r\n\r\n Президентът ще гласува в избирателна секция в училището \"Саффет Чеби\", където е гласувал и при предишни избори. Вицепрезидентът Фуат Октай ще гласува в училището \"Ахмет Андичен\" в квартал Чанкая в Анкара. \r\n\r\n Лидерът на основната опозиционна Народнорепубликанска партия (НРП) Кемал Кълъчдароглу ще гласува в анкарския квартал Чукурамбар. Председателят на Партията на националистическото действие (ПНД) Девлет Бахчели също ще изпълни гражданския си дълг в турската столица. \r\n\r\n Лидерът на \"Добра партия\" Мерал Акшенер ще гласува в Истанбул. Кандидатът за кмет на Истанбул от управляващата Партия на справедливостта и развитието (ПСР) Бинали Йълдъръм ще употреби правото си на глас в избирателна секция в училище в северозападния град Тузла, а кандидатът за кмет на мегаполиса от НРП Екрем Имамоглу ще гласува в истанбулския квартал Бейликдюзю, информира НТВ. \r\n \n\t\t\t\t\t\t", "date": "2019.03.29", "title": "На местните избори в Турция в неделя Ердоган ще гласува в Истанбул"}
{"url": "http://www.bnews.bg/article/259070-sasht_s_nov_paket_ot_sanktsii_sreshtu_rusiya", "text": "\n САЩ са подготвили проект за нови санкции срещу Русия заради отравянето на бившия двоен агент Сергей Скрипал и дъщеря му в британския град Солсбъри преди една година, предаде агенция Блумбърг, която се позовава на официален американски източник и е цитирана от Ройтерс и ТАСС. \r\nНовият пакет, който е минал съгласуване в Държавния департамент и в министерството на финансите, включва мерки към банковия сектор. В момента се очаква одобрението му от Белия дом. \r\nНе е ясно защо американските власти досега не са обявили официално за подготвения нов пакет от санкции, отбелязва ТАСС. Няма и информация колко дълго Белият дом ще разглежда новите мерки. \r\n \n\t\t\t\t\t\t", "date": "2019.03.29", "title": "САЩ с нов пакет от санкции срещу Русия"}
{"url": "http://www.bnews.bg/article/259063-machat_na_kobrata_s_nay_nisak_reyting_za_espn", "text": "\n Кубрат Пулев записа победа над румънеца Богдан Дину през уикенда в Калифорния. \r\n\r\n Мачът определено бе един от най-атрактивните в кариерата на Кобрата, а противникът му бе свален с нокаут в седмия рунд. \r\n\r\n Скандалът след мача и целувката между Пулев репортерката Джени Суши обаче измести вниманието от срещата  и обиколи всички световни медии. \r\n\r\n Самият мач се оказа, че е привлякъл рекордно нисък рейтинг за ESPN от началото на сътрудничеството й с агенция Top Rank. \r\n\r\n Макар боксовият мач да бе в прайм тайма в САЩ, на живо са го наблюдавали едва 469 000 зрители. \r\n\r\n Донякъде обяснимо, защото едва ли мач между българин и румънец е това, което американците искат да гледат в събота вечер. \r\n\r\n   \r\n \n\t\t\t\t\t\t", "date": "2019.03.29", "title": "Мачът на Кобрата с най-нисък рейтинг за ESPN"}
{"url": "http://www.bnews.bg/article/259065-rumen_radev_i_tsveta_karayancheva_se_sreshtnaha_s_vanshniya_ministar_na_livan", "text": "\n Европейският съюз трябва да бъде по-ангажиран и да взима дейно участие в усилията за възстановяване на стабилността в Близкия Изток. Това е заявил президентът Румен Радев на среща с министъра на външните работи и миграцията на Ливан Джебран Басил, който е на официално посещение у нас, съобщиха от прессекретариата на държавния глава. \r\n\r\n Радев е отбелязал, че за тази цел е необходима подкрепа за програмите, насочени към укрепване на сигурността, икономиката, подобряване на социалната, образователната и здравна система в страните от региона, така че младите хора да бъдат приобщени към решаване на предизвикателствата в своите страни. \r\n\r\n Българският държавен глава е приветствал сформирането на новото ливанско правителство на националното единство и е изказал подкрепа за усилията на страната за укрепване на сигурността и насърчаване на икономическия растеж не само в Ливан, но и в региона. \r\n\r\n По думите на Румен Радев Ливан е позитивен пример за религиозна и етническа толерантност в Близкия Изток. \r\n\r\n Румен Радев е бил категоричен, че миграционната криза е предизвикателство за цяла Европа и ЕС не бива безучастно да наблюдава процесите в региона на Близкия Изток, а активно да насърчи чрез свои политики търсенето на ефективни решения за справяне с причините за миграционните вълни. \r\n\r\n Ливан е сред най-силно засегнатите страни от бежанските и миграционните процеси в региона и следва да получи активна подкрепа от страна на международната общност за справяне с този проблем, е позицията на президента. \r\n\r\n На срещата е било обсъдено и предстоящото официално посещение на българския държавен глава в Ливан по покана на неговия колега президента Мишел Аун заедно с голяма бизнес делегация за последващо задълбочаване на двустранните икономически връзки, взаимните инвестиции и туризма. \r\n\r\n Джебран Басил проведе среща и с председателя на Народното събрание Цвета Караянчева. Двамата са обсъдили възможностите за задълбочаване на отношенията между двете държави. \r\n\r\n Цвета Караянчева е отбелязала дългогодишните традиции на приятелство и взаимноизгодно сътрудничество между двете страни. \r\n\r\n Председателят на парламента е поздравила госта за сформиране на правителството и е пожелала успешно справяне с предизвикателствата, които стоят пред страната. \r\n\r\n Цвета Караянчева е посочила, че от 2000 г. не е имало среща между председателите на двата парламента и отправила покана ливанският й колега, начело на парламентарна делегация, да посети България. \r\n\r\n Джебран Басил е подчертал, че отношенията между двете страни трябва да бъдат разширени и задълбочени и за това няма пречки. Тук, както и в Ливан, си съжителстват различни култури, ние имаме много общи неща, а в политиката сме изправени пред едни и същи рискове, е заявил той и е посочил сред тези рискове тероризма. Двете страни могат да си сътрудничат в икономиката, инвестициите, туризма, културата, е отбелязал Джебран Басил. Той е казал, че ще предаде поканата председателят на ливанския парламент да посети България, изразявайки надежда това да бъде нова ера в отношенията между двете страни. \r\n\r\n По време на разговора е подчертано значението на междупарламентарното сътрудничество между България и Ливан и на връзките между групите за приятелство в двата парламента. \r\n\r\n В срещата са участвали председателят на Групата за приятелство България - Ливан Мария Илиева и народните представители Имрен Мехмедова и Полина Христова. \r\n \n\t\t\t\t\t\t", "date": "2019.03.29", "title": "Румен Радев и Цвета Караянчева се срещнаха с външния министър на Ливан"}
{"url": "http://www.bnews.bg/article/259072-edin_milion_dushi_otnovo_protestiraha_v_alzhirskata_stolitsa_s_iskane_za_ostavka_na_prezidenta_i_smyana_na_sistemata", "text": "\n Алжирците отново излязоха на протести по улиците за шести пореден петък - този път не само с искания за незабавно оттегляне на техния болен президент, а и за смяна на цялата политическа система, която те смятат за корумпирана и неадекватна на днешните реалности, предаде Асошиейтед прес.  \r\n\r\n Около 1 милион души заляха днес булевардите на столицата Алжир. Повечето бяха млади хора с техните семейства. Полицейски хеликоптери кръжаха над главите им, а камионетки с полицаи за борба с безредици бяха заели плътни позиции около най-чувствителните зони в центъра на града.  \r\n\r\n Това е първият протест, след като началникът на щаба на алжирската армия генерал Гаид Салах в началото на тази седмица поиска да започне конституционна процедура за отстраняване на президента Абделазиз Бутефлика, който \"поради сериозно и трайно заболяване е в пълна невъзможност да изпълнява функциите си\". \r\n\r\n Тази идея бе подкрепена от други политици и партии като възможен изход от политическата криза в богатата на природен газ северноафриканска страна.  \r\n\r\n Но мнозина от протестиращите виждат уловка в това предложение и го смятат за начин потайният политически елит да запази контрола си над страната и сам да избере наследник на Бутефлика, който е в инвалидна количка след прекаран инсулт през 2013 г.  \r\n\r\n Недоволството от такъв конституционен процес е основен момент в днешния внушителен протест. Много от издиганите днес плакати настояват за оставката на Гаид Салах. Друг плакат обвини целия политически елит, че е \"Али Баба и 40-те разбойници\". На друг се четеше \"Не Москва, не Париж, не Вашингтон - изборът трябва да бъде алжирски\", с което бе даден израз на опасенията от чуждестранна намеса в кризата.  \r\n\r\n Настроението сред множеството отначало бе мирно и празнично. След като протестиращите започнаха да хвърлят камъни по полицията, тя се намеси с водни оръдия и сълзотворен газ в опит да разпръсне множеството в центъра на столицата, предаде Ройтерс.  \r\n \n\t\t\t\t\t\t", "date": "2019.03.29", "title": "Един милион души отново протестираха в алжирската столица с искане за оставка на президента и смяна на системата"}
{"url": "http://www.bnews.bg/article/259066-ot_minus_3_do_29_gradusa_ni_chakat_prez_april", "text": "\n Най-ниските температури през април у нас ще са между минус 2 и 3 градуса, а най-високите - между 24 и 29 градуса, съобщи за БТА Марияна Попова - синоптик в Националния институт по метеорология и хидрология. \r\nТя уточни, че вероятност за минимални температури, близки до 0 градуса, ще има до към 20 април. \r\n\r\n През април се очаква средната месечна температура да бъде около и под нормата, която за по-голямата част от страната е между 11 и 13 градуса, по Черноморието и във високите полета - между 9 и 11 градуса, а за планините - от минус 5 до 2 градуса. \r\n\r\n Месечната сума на валежите средно за страната ще бъде около и под нормата, която за равнините е между 40 и 70 литра на квадратен метър, а в планинските райони - между 60 и 100 литра. \r\nМесецът ще започне с температури, близки до обичайните, в източните райони и по-ниски. През първите дни съществени валежи не се очакват. През втората половина от първото десетдневие, температурите ще останат близки и малко по-ниски от обичайните. Ще се създадат условия за валежи, като има малка вероятност временно и да са с по-голям обхват и интензивност. \r\n\r\n През второто десетдневие температурите отново ще бъдат близки и по-ниски от средните за периода. Времето ще бъде променливо, ще има и превалявания, с по-голяма вероятност около 12 април и в периода 15-18 април. \r\n\r\n И през третото десетдневие по-вероятно е да се запази динамиката на атмосферата. Остават условията за валежи, но вече предимно в следобедните часове, краткотрайни, с петнист характер и с различна интензивност, на места придружени и от гръмотевици. Повече слънце ще има до обяд. Температурите ще се повишат и вече ще се колебаят около стойности, близки до обичайните, прогнозира Марияна Попова. \r\n \n\t\t\t\t\t\t", "date": "2019.03.29", "title": "От минус 3 до 29 градуса ни чакат през април"}
{"url": "http://www.bnews.bg/article/259034-razvedeniyat_lukarski_si_nameri_gadzhe_v_sasht", "text": "\n Приключенията на бившия лидер на СДС Божидар Лукарски нямат край. След куп лупинги в голямата политика, сбогуване с министерското кресло, хвърлена оставка в СДС и развод с втората си съпруга Ива, адвокатът планирал да се изсели в САЩ. И в момента Лукарски е в Америка и дори се изяви като коментатор на победата на Кубрат в Коста Меса, Калифорния, след като гледа мача на живо. Оказа се, че Лукарски не е просто запален фен на Пулев, а е започнал да тренира бокс в неговия спортен клуб и се хвърлял като лъв на ринга.   \r\n\r\n Причината за посещението на някогашния стопанин на „Раковски” 134 в Щатите обаче далеч не била само атрактивния мач на Кубрат, а много по-интимна – в Калифорния живее и работи новата му любима, разказаха запознати с битието му. От няколко месеца политикът имал роман с дамата, която за разлика от предишната изгора, е негов набор и е юрист, писа „Уикенд“. \r\n\r\n След като нежната афера се задълбочила, Лукарски бил готов да стегне куфарите и да заживее отвъд Океана, за да е близо до жената на сърцето си. Колеги на адвоката коментираха, че преселването за него не е никакъв финансов проблем, защото имал достатъчно средства за живот в и Ню Йорк, и в която и да е точка по света. \r\n\r\n Така или иначе, идеята да напусне България не е толкова абсурдна за екссиния председател, защото партийната му кариера отдавна върви надолу, а в момента е изпаднал в ролята на лузър в политиката. \r\n\r\n След като сдаде председателския пост в СДС миналата година, отритнат от недоволните от управлението му седесари, Лукарски остана без реална изява. Не е за пренебрегване и провалът в личния живот на синия политик. Миналата година го напусна втората му съпруга Ива, която е 20-ина години по-млада от него. Кръшната дама се прочу като танцьорка, но с диплома от Бъркли в САЩ.  Красавицата с моминско име Йорданова обаче май се оказа най-вече златотърсачка, тъй като се отказа от брака си с адвоката почти веднага, след като той подаде оставка като шеф на „Раковски”134. Така брачният им съюз не издържа и 2 години, макар че започна с приказна сватба край морските вълни на Бургас.  \r\n\r\n Заради любовта си към Ива, Божидар Лукарски прекрати 30-годишен брак с първата си съпруга, от която има и две дъщери. Сега, след краха на интимния фронт и липсата на сериозни партийни ангажименти, Лукарски се впусна презглава в удоволствията на живота. Някогашният син лидер хукна по купони с много бира, мачове и рокконцерти, където се весели като тийнейджър. \r\n \n\t\t\t\t\t\t", "date": "2019.03.29", "title": "Разведеният Лукарски си намери гадже в САЩ "}
{"url": "http://www.bnews.bg/article/259043-kotseto_spal_s_novata_zhena_na_koko_dinev", "text": "\n Най-новата светска клюка гласи, че фолкаджията Константин е спал и с новата жена на бизнесмена Коко Динев, която наскоро го дари с дъщеря. След като се раздели с фолкпевицата Емилия, Коко си хвана нова приятелка, на име Тони, за която все още не се знае почти нищо. Изненадващо за всички, преди около седмица излезе информацията, че двамата дори са станали родители на момиченце. \r\n\r\n Отлично осведомени източници, на които Тони не е чак толкова непозната, разказват, че тя всъщност е имала вземане – даване и с бившия изпълнител на „Пайнер“ Константин. Не е ясно обаче кога точно е станала спойката между тях и дали са били с други партньори тогава или са били свободни. \r\n\r\n Това съвсем не е първият случай, който превръща Динев и Коце в баджанаци, а имената на дамите, с които и двамата са мачкали чаршафите, не са едно или две. \r\n\r\n Онова, което не успя да остане скрито от медиите, е, че Коко е бил с Райна, с която Коце имаше дълга връзка. Това се случи след като чалга двойката се раздели. Певицата се опита, макар и неуспешно, да отрече, че е имала нещо общо с бизнесмена, но дебело подчерта, че той има някакво специфично излъчване, с което привлича дамите, и това съвсем не са парите му. \r\n \n\t\t\t\t\t\t", "date": "2019.03.29", "title": "Коцето спал с новата жена на Коко Динев"}
{"url": "http://www.bnews.bg/article/259035-geri_doncheva_spi_s_bivshiya_na_emanuela", "text": "\n Моделката даде възможност на последователите й в социалната мрежа да й задават въпроси, като един от тях бе кой е авторът на снимките й, когато пътува, или иначе казано - с кого спи. Красавицата се осмели да покаже левента, като му скри лицето, но източници на „Уикенд” веднага разпознаха, че това е Димитър Динев, бившият на фолк певицата Емануела и наследник на прословутата яхтена фамилия от Свети Влас.  \r\n\r\n Отдавна станаха ясни отношенията  на богаташкия син с Дончева, които не се крият и се появяват заедно на светски събития. Макар да твърдят, че са просто приятели, в шоубизнеса се шушука, че от доста време имат интимна връзка и именно това е една от причините олигарсите Диневи да спонсорират детските книжки, които Гери начесто издава. \r\n \n\t\t\t\t\t\t", "date": "2019.03.29", "title": "Гери Дончева спи с бившия на Емануела"}
{"url": "http://www.bnews.bg/article/259061-izvanreden_evropeyski_savet_sled_kato_london_pak_othvarli_sdelkata_na_tereza_mey", "text": "\n Председателят на Европейския съвет Доналд Туск съобщи, че свиква на 10 април извънредно заседание на държавните и правителствените ръководители на страните от ЕС. Той отбелязва, че решението му е свързано с изхода от днешното гласуване в британския парламент. \r\n\r\n Минути по-рано британските депутати отхвърлиха сделката на премиера Тереза Мей за излизане от Европейския съюз. 344 депутати гласуваха против сделката, а 286 я подкрепиха. Това е третият път, когато парламентът отхвърля сделката на Мей, след гласуванията през януари и март. \r\n\r\n Очаква се Великобритания да уведоми ЕС за бъдещите си намерения до 12 април. Вариантите са отмяна на Брекзит или излизане от блока без сделка. Британските депутати ще гласуват в понеделник по различни предложения за съставяне на нов план за Брекзит, отбелязва Асошиейтед прес. \r\n\r\n \"Това е последният шанс да се гарантира Брекзит\", заяви преди гласуването министър-председателката Тереза Мей. Одобряването на текста би позволило \"да се избегне хаотично напускане след две седмици, да се избегнат изборите за Европейски парламент, да се избегне дълго отлагане, което ще забави или отмени Брекзит\", предупреди консервативната лидерка. \r\n\r\n Хиляди британци, които са против отлагане на датата за напускане на ЕС, преминаха днес през централен Лондон, докато правителството полага усилия да спаси плана си за Брекзит, предаде Ройтерс. \r\n\r\n В деня, когато Великобритания първоначално трябваше да напусне ЕС, големи групи се сърбаха пред парламента с развети национални знамена. Те скандираха \"Извън значи извън\" и \"Бай-бай, ЕС\". Много от участниците носеха плакати, обвиняващи министър-председателката Тереза Мей в предателство. \r\n\r\n При засилено полицейско присъствие някои блокираха улици около парламента и скандираха \"Няма да ни преместите\" и \"Какво искаме? Брекзит? Кога го искаме? Веднага\". \r\n\r\n Начело на протестиращите бе Найджъл Фараж - политик, за когото се смята, че е направил повече от всеки друг, за да пришпори тогавашното британско правителство да се съгласи да произведе референдум за членството в ЕС. Фараж ще говори пред множеството по-късно, след като законодателите гласуват умален вариант на вече два пъти отхвърлената сделка за Брекзит. \r\n \n\t\t\t\t\t\t", "date": "2019.03.29", "title": "Извънреден Европейски съвет, след като Лондон пак отхвърли сделката на Тереза Мей\r\n"}
{"url": "http://www.bnews.bg/article/259060-barekov_v_delnitsi_borisov_i_radev_ne_vazraziha_sreshtu_pozitsiyata_mi_otnosno_paketa_mobilnost_zashtoto_znayat_che_e_pravilna_i_e_v_polza_na_balgarskite_hora_na_naemniya_trud", "text": "\n \"За пръв път глас на евродепутат имаше значение. Пакетът \"Мобилност\" е лобистки пакет. В него има лобистки поправки и в едната и в другата посока. Аз реших да използвам момента и да дам своя ясен знак, че подкрепям българските работници и хората на наемния труд.\", това заяви евродепутатът Николай Бареков в предаването \"Делници\", което се излъчва по телевизия \"Евроком\". \r\n\r\n Бареков заяви, че ГЕРБ, БСП, ДПС и Ангел Джамбазки са тези, които представляват статуквото в Европейския парламент. Лидерът на \"Презареди България\" винаги е бил с различна гледна точка от тях, не само в Европарламента, но и в България.  \r\n\r\n Гореизброените защитиха едрите превозвачи, под претекст че пакет \"Мобилност\" ще бъде пагубен за бизнеса им и ще доведе до фалит. Николай Бареков не изневери на стила си да бъде контра на статуквото и защити наемните работници, които са над 100 000, категорично заявявайки, че при тези условия на труд няма как да подкрепи подобно отношение към тях. \r\n\r\n Бареков се аргументира, като констатира факта, че по 11 месеца годишно шофьорите на тирове не се прибират в България при семействата си, живеят в кабината на камиона, задоволяват своите естествени нужди по бензиностанции, нямат право на хотел, нямат право да излизат дори извън кабината на камиона и за всичко това получават минималната работна заплата. \r\n\r\n \"260 евро е минималната работна заплата, а останалото са командировъчни, които им се изплащат всеки ден.\", уточни евродепутатът. \r\n\r\n Бареков разказа, че много шофьори са се свързали с него и се неохота му споделили, че се прибират по два пъти годишно, за да видят децата си. Останалото време от годината го прекарват в кабината на МПС-то. \r\n\r\n Консерваторът предложи на колегите си Ангел Джамбазки и Андрей Новаков да не ходят на евроизбори, да откажат заплатата от 7000 евро и да прекарат 11 месеца в кабината на ТИР, след като твърдят, че условията на работа са добри и кабините са луксозни. \r\n\r\n \"Мачът няма да бъде решен в последната секунда, както каза господин Новаков. Последният рунд ще бъде другата седмица в Брюксел, затова аз съгласувано с господин Борисов, който обеща пред мен, че ще работи активно върху този проблем, призовавам да се направи взаимен компромис от двете страни.\", продължи Бареков. \r\n\r\n Гостът уточни, че пакетът \"Мобилност\" съдържа три отделни доклада и засяга много професии. Бареков гарантира, че ако бъде постигната победа при шофьорите на камиони, това ще даде много по- сериозен трамплин за вдигането на заплатите на всички българи.  \r\n\r\n \"Две са причините хората да напускат България: ниските доходи и лошите условия на труд. България е най- хубава европейска държава, но хората за разлика от скандинавските държави и Великобритания бягат от своята Родина, за да работят за повече пари.\", допълни евродепутатът. \r\n\r\n Той заяви, че е абсурдно хора с висока квалификация да работят за минимална работна заплата и на първи април докладът ще се разглежда в Транспортна комисия. Гостът призова към обединение и компромис и предложи едрите превозвачи да гарантират 20 процента увеличение на заплатите на работещите в тази сфера и премахване на договорите за минимална работна заплата. \r\n\r\n БиНюз припомня, че обещанието на Николай Бареков на всяко българско дете да бъде осигурен таблет, бе откраднато от Красимир Каракачанов и Бойко Борисов. За съжаление това обещание все още не е изпълнено и евродепутът призова то да бъде спазено. \r\n\r\n Няма как да не отбележим и факта, че първите държавни мъже в лицето на господин Борисов и президента Радев не нападнаха Бареков относно пакета \"Мобилност\". Неговото обяснение е, че те са напълно наясно, че позицията на евродепутата е правилна и е в полза на българските шофьори.  \r\n\r\n Запитан защо няма да се кандидатира за следващия Европарламент, Бареков заяви, че без подкрепата на правителството и политическата класа в България, той е дал всичко от себе си, по време на своя мандат. Неговото основно послание в ЕП беше да се работи за доходите на българските граждани. \r\n\r\n Относно обещанието на Елена Йончева, че ще превърне своята дейност като евродепутат в борба срещу корупцията, Бареков бе категоричен, че това е абсурд, защото евродепутатите имат съвсем други задачи в ЕП. \r\n\r\n \"Българският национален интерес се защитава през това глобално законодателство, което подготвя ЕП. Европейският парламент за съжаление не е най- важният орган в Европа. Ние биваме избирани пряко от гражданите, а след това на практика нямаме никаква власт. Европа се управлява от бюрократите от ЕК и от премиерите на отделните държави.\", поясни гостът. \r\n\r\n Бареков представи Европапламента на високо ниво в близо 80 държави по света, след които Хаити, Тимор Лесте, Гамбия, а сега му предстои пътуване до Шри Ланка, отново по работа, докато неговите колеги подготвят празненства, по повод закриването на мандата. \r\n\r\n Запитан дали скандалът около апартаментите на Цветан Цветанов ще разклати ГЕРБ и страната, лидерът на \"ББЦ\" заяви, че Цветанов доказа, че българският народ не прощава на политиците тяхното забогатяване във властта. Бареков сподели, че тази сутрин е провел разговор с Бойко Борисов, в който премиерът е изтъкнал, че проблемът не е, че Цветанов е придобил апартамент, а че в Парламента са приети лобистки поправки в закона. \r\n\r\n Във връзка с новоприетия закон за субсидирането на религиозните структури и организации от чужбина, за който се оказа, че е лобиран от турския външен министър, гостът определи това като огромен скандал. Според него е допусната фундаментална грешка с опрощаването на дълговете на мюфтийството и управляващите трябва да излязат с достойнство от този фарс, затова определиха акта като заем към мюфтийството. \r\n\r\n Бареков сподели, че се радва на коалицията между ГЕРБ и СДС и смята, че той и Волен Сидеров като консерватори също са длъжни да направят една такава коалиция. Гостът бе категоричен в мнението си, че бъдещето е в младите хора и във всяка една коалиция или политическа партия трябва да фигурират такива.  \r\n\r\n Запитан как вървят преговорите със Волен Сидеров, евродепутатът каза, че идеята там е да се направи коалиция с млади хора, а досегашните лидери Бареков и Сидеров да направят стъпка назад.  \r\n\r\n Евродепутатът прогнозира пълно разпадане на патриотите, като информира, че ВМРО, Атака и НФСБ отиват сами на избори. Бареков апелира към Волен Сидеров да довършат разговорите си за една обща листа и да гарантират поне едно евродепутатско място за консервативен евродепутат в следващият Европарламент.  \r\n\r\n \"Както стана ясно, Сидеров ще проведе кастинг за евродепутати по телевизия \"Алфа\", а \"Презареди България\" ще направи своя избор чрез лични срещи, излъчвани по телевизия \"Евроком\", заключи Бареков. \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2019.03.29", "title": "Бареков в \"Делници\": Борисов и Радев не възразиха срещу позицията ми относно пакета \"Мобилност\", защото знаят, че е правилна и е в полза на българските хора на наемния труд!"}
{"url": "http://www.bnews.bg/article/259052-sadat_otkaza_da_otstrani_ot_dlazhnost_kmeta_na_strelcha", "text": "\n Районният съд в Панагюрище остави без уважение искането на прокуратурата за отстраняване от длъжност на кмета на Стрелча Стойно Чачов. \r\n\r\n Мотиви не бяха съобщени. \r\n\r\n Преди седмица срещу Чачов бе повдигнато обвинение за принуда от прокуратурата в Панагюрище. Според държавното обвинение през 2016г. като кмет на община Стрелча Стойно Чачов е принудил служител на общинската администрация да подаде молба за освобождаване от заеманата от него длъжност, без в документа да е посочена дата. За да постигне това, Чачов е употребил заплашване, изразяващо се в обстоятелството, че ако служителят не подаде молба, ще бъде освободен веднага от работа. Прокуратурата поиска отстраняването на кмета от длъжност, за да не попречи на продължаващото разследване. До този момент в рамките на досъдебното производство са разпитани 40 свидетели. \r\n\r\n На излизане от залата прокурорът по делото обяви, че определението на съдия Диана Стателова ще бъде протестирано пред Окръжния съд в Пазарджик.   \r\n \n\t\t\t\t\t\t", "date": "2019.03.29", "title": "Съдът отказа да отстрани от длъжност кмета на Стрелча"}
{"url": "http://www.bnews.bg/article/259068-bdzh_podpisa_partnyorsko_sporazumenie_s_profesionalni_gimnazii", "text": "\n „БДЖ-Пътнически превози” ЕООД подписа партньорско споразумение с професионални гимназии по железопътен транспорт с цел развитие на проекта „Заедно напред”. На официалната среща в сградата на БДЖ присъстваха изпълнителният директор на „Холдинг БДЖ” ЕАД инж. Никола Василев, управителят на „БДЖ-Пътнически превози” ЕООД инж. Христо Иванов, директор „Човешки ресурси” Десислава Стоянова, директор на Професионална гимназия по железопътен транспорт „Никола Корчев” гр. София инж. Николая Найденова и преподавател по специални предмети на Професионална гимназия по железопътен транспорт „Никола Йонков Вапцаров” гр. Горна Оряховица инж. Гичка Пандъкова. \r\nПо време на срещата инж. Никола Василев отбеляза, че представителите на двете гимназии могат да открият стабилна и сигурна подкрепа в лицето на националния железопътен превозвач. Страните се обединиха около общото мнение, че сътрудничеството ще допринесе за по-ефективно използване на необходимите ресурси в областта на подготовката и обучението на кадри. \r\nПодписването на това партньорско споразумение между страните регламентира спомагане за реализацията на обучението на учениците от професионалните училища. Целта е да се повиши ефективността на образователния процес, както и да се задълбочи сътрудничеството между бизнес средата и образованието за постигане на по-високо ниво на подготовка на бъдещи специалисти. \r\nВъв връзка с предлаган държавен план-прием след завършен VII клас в дуална форма на обучение учениците имат възможност да запишат професия „Техник по железопътна техника”, специалност „Локомотиви и вагони”, професия „Електротехник”, както и специалност „Електрообзавеждане на железопътна техника”. \r\nОт БДЖ припомнят, че първото партньорско споразумение за дуално обучение по проект „Заедно напред” се сключи между „БДЖ-Пътнически превози” ЕООД и Професионална гимназия по механизация на селското стопанство гр. Мездра през 2018 г. В резултат на това за учебната 2018/2019 г. се откри паралелка с дуална форма на обучение с предпочетена професия „Електротехник”, специалност „Електрообзавеждане на железопътна техника”. \r\n \n\t\t\t\t\t\t", "date": "2019.03.29", "title": "БДЖ подписа партньорско споразумение с професионални гимназии"}
{"url": "http://www.bnews.bg/article/259055-abv_otiva_na_izbori_sas_staroto_ime_na_bsp_koalitsiya_za_balgariya", "text": "\n Бившите социалисти от АБВ обявиха, че ще се регистрират за евровота като \"Коалиция за България\" - старото наименование, с което БСП участваше в изборите. От партията съобщиха, че ще регистрират в ЦИК обединение на общо 7 политически сили. \r\n\r\n Председател на коалицията с шест други партии ще бъде Румен Петков. От \"АБВ не съобщават кои са другите формации. В четвъртък партията е обсъдила европейските избори с ПП \"Обединен блок на труда Български лейбъристи\", Политическо движение \"Социалдемократи\", ПП \"Движение за социален хуманизъм\", ПП \"Българска левица\", ПП \"Българска партия Либерали\" и ПП \"Възраждане на Отечеството\". \r\n\r\n Решението на АБВ може да се тълкува като залагане на капан на БСП заради риска от грешка на традиционния червен избирател и пускане на бюлетината на името на добре позната \"Коалиция за България\". Наименованието беше ползвано от БСП до идването на власт на Михаил Миков. Той прекръсти лявата коалиция на \"БСП-Лява България\", а наследничката му Корнелия Нинова я нарече \"БСП за България\". \r\n\r\n Преди няколко седмици АБВ поиска да се яви на евровота в коалиция с БСП, но от \"Позитано\" 20 не отвърнаха на офертата. Двете партии не поддържат диалог от 2016 г., когато Корнелия Нинова развали споразумението с АБВ Румен Радев да бъде общият им кандидат за президент. \r\n \n\t\t\t\t\t\t", "date": "2019.03.29", "title": "АБВ отива на избори със старото име на БСП - \"Коалиция за България\""}
{"url": "http://www.bnews.bg/article/259062-sauditski_gigant_sleze_s_miliard_evro_pod_ofertata_na_konkurenta_si_za_balgarskiya_gazoprovod", "text": "\n Три компании са заявили ценови предложения по процедурата за разширение на газопреносната инфраструктура до българо-сръбската граница, две от тях ще продължат участието си в процедурата, предаде \"Фокус\". \r\n\r\n \"Булгартрансгаз\" ЕАД отвори ценовите предложения на участниците в открита процедура по Закона за обществените поръчки (ЗОП) с наименование: \"Доставка на необходимите материали и оборудване, инвестиционно проектиране - фаза работен проект, изграждане и въвеждане в експлоатация на обект: \"Разширение на газопреносната инфраструктура на \"Булгартрансгаз\" ЕАД паралелно на северния (магистрален) газопровод до българо-сръбската граница\", етап: \"Линейна част\" и референтен номер: 180-100 на \"Булгартрансгаз\" ЕАД. \r\n\r\n Прогнозната стойност на обществената поръчка в 2 286 млрд. лв. без ДСС. \r\n\r\n Участие в процедурата продължават две фирми. Първата компания е \"ДЗЗД Консорциум - Газово развитие и разширение в България ГРРБ\". При максимално допустим срок за изпълнение от 250 дни цената, която консорциумът предлага, е в размер 2 414 712 667, 85 евро. При максимално допустим срок 615 дни стойността е 1 600 867 584, 88 евро. \r\n\r\n Втората оферта е на арабско-италианския консорциум \"Аркад\". Фирмата предлага при максимално допустим срок от 250 дни цена в размер на 1 288 739 305, 11 евро. Предлагана обща цена при 615 календарни дни е в размер 1 102 203 220, 11 евро. \r\n\r\n Dir.bg вече представи подробно кои са тримата участници в обществената поръчка. Накратко, водещи в \"ДЗЗД Консорциум са италианската компания \"Бонати\" и германската \"Макс Щрайхер\". В арабско-италианския консорциум \"Аркад\" участват две компании: \"Аркад Ей Би Би\" С.п.А и \"Аркад Енджиниъринг енд Констръкшънс Къмпъни\" (ARKAD и Arkad Engineering & Construction), но всъщност става дума за най-голямата саудитска компания - \"Аркад\", коята изгражда националната тръбопроводна мрежа за петролния гигант \"Сауди Арамко\". Втората компания от консорциума регистрира в Милано съвместно предприятие с ABB (латински букви) Ltd. \r\n\r\n Разликата между двата консорциума е чувствителна - с повече от милиард евро. Според експерти - на пръв поглед - това е нереално голяма разлика. Но за окончателен отговор е твърде рано, предупреждават те - всичко е в тръжната документация и критериите. \r\n\r\n Компанията, която не е допусната да продължи в участието си в процедурата, е обединението от Industries Fovallalkozo Zrt и Industries-KVV Kivitelezo. \r\n\r\n Една от компаниите, участвала в обществената поръчка за разширение на газопреносната инфраструктура, предлага цена в рамките на прогнозната стойност, каза пред журналисти след отварянето на офертите изпълнителният директор на \"Булгартрансгаз\" Владимир Малинов. \r\n\r\n От тримата участници в обществената поръчка двама отговарят на условията и критериите за подбор, както и техните технически предложения отговарят на изискванията. Затова и комисията пристъпи към отваряне на техните ценови предложения, обясни той. \r\n\r\n Доколкото имам информация по един от вариантите има предложена цена, която е в рамките на прогнозната стойност, отбеляза Владимир Малинов. По думите му комисията ще продължи работа по всички критерии заложени в процедурата, за да се подготви окончателното класиране и коя оферта да бъде на първо място. \r\n\r\n И при двата варианта за срокове, които сме заложили в обществената поръчка, се предвижда природен газ да бъде подаден от България към Сърбия към края на тази година, именно от 1 януари 2020 г., заяви Малинов. \r\n\r\n Предложените срокове са при единия вариант цялото трасе да бъде изградено за 250 календарни дни, а при другия в рамките на 615 дни. Предложените от участниците срокове отговарят на нашето изискване, изтъкна Малинов и добави, че ако компаниите са били предложили други срокове, техните оферти е нямало да бъдат отворени. \r\n\r\n При единия вариант за изпълнение на проекта - в рамките на 615 дни, сме поставили условие за 250 дни да бъде изградена инфраструктура от около 308 км - от съществуващата наша компресорна станция на Полски Сеновец до българо-сръбската граница. В този първи етап ще използваме съществуваща инфраструктура, обясни Владимир Малинов. Той уточни, че компаниите, които са заявили участие в обществената поръчка, нямат подизпълнители. \r\n\r\n Към момента кандидатите да пренасят газ по тръбата са българската държавна компания \"Булгаргаз\", руската \"Газпром\" и швейцарската \"Мет\". \r\n \n\t\t\t\t\t\t", "date": "2019.03.29", "title": "Саудитски гигант слезе с милиард евро под офертата на конкурента си за българския газопровод"}
{"url": "http://www.bnews.bg/article/259057-bryuksel_se_razgnevi_na_bukuresht_zaradi_zabranata_kyoveshi_da_napuska_rumaniya", "text": "\n Европейската комисия призова днес Румъния да осигури \"честно участие\" в процедурата за избор на главен прокурор на ЕС. Говорител на институцията коментира темата на фона на новината за наложените ограничения на румънския кандидат Лаура Кьовеши да напуска родината си. \r\n\r\n Кьовеши е бивш главен прокурор на румънската Национална дирекция за борба с корупцията (НДБК). В момента тя е поставена под съдебен контрол по дело, в което е обвинена в злоупотреба със служебно положение, вземане на подкуп и лъжесвидетелстване. \r\n\r\n Кьовеши бе предпочетеният от Европейския парламент кандидат за главен прокурор на ЕС. Съветът на ЕС избра френския прокурор Жан-Франсоа Бонер и в момента двете институции водят преговори за назначаването на европейски главен прокурор по общо съгласие. \r\n\r\n ЕК следи последните развития много внимателно. Важно е всички кандидати за европейски главен прокурор да получат честно отношение, затова призоваваме румънските власти изцяло да спазват принципа на честно сътрудничество по тази процедура на подбор. Всички кандидати трябва да могат да участват във всички стъпи от процеса безпрепятствено, заяви говорителят. Той отбеляза, че в докладите по механизма за сътрудничество и проверка комисията е изразявала дълбока тревога за независимостта на румънската съдебна система. \r\n\r\n Със загриженост следим събитията в Румъния. Важно е страната да продължи реформите и да не отстъпва от дадените обещания, да се въздържа от действия, които биха уронили постигналия напредък в последните години, посочи говорителят. По неговите думи се наблюдават събития, които влошават обстановката. Имаме средствата за намеса, когато му дойде времето, добави той по повод възможностите, залегнали в механизма за наблюдение. \r\n\r\n Говорителят съобщи, че вчера зам.-председателят на ЕК Франс Тимерманс е разговарял с румънския премиер Виорика Дънчила по телефона. Говорителят отбеляза, че обвиненията срещу Тимерманс, повдигнати от румънската прокуратура, са били оттеглени \"заради липса на доказателства\". По неговите думи всички описани събития не пречат на работата на румънското председателство на Съвета на ЕС, което дори успява да отбележи рекордни постижения в успешното приключване на множество междуинституционални преговори. \r\n\r\n Председателят на Европейския парламент Антонио Таяни заяви, че ЕП продължава да подкрепя кандидатурата на Кьовеши за поста европейски главен прокурор, съобщава информационният сайт Зиаре. \r\n\r\n \"Разтревожен съм от новината, че Лаура Кодруца Кьовеши е поставена под съдебен контрол. Европейският парламент продължава да я подкрепя за поста европейски главен прокурор. Ще обсъдим ситуацията на среща с лидерите на групи в ЕП следващата сряда\", написа в Туитър Антонио Таяни. \r\n \n\t\t\t\t\t\t", "date": "2019.03.29", "title": "Брюксел се разгневи на Букурещ заради забраната Кьовеши да напуска Румъния"}
{"url": "http://www.bnews.bg/article/259056-otneha_bronzov_olimpiyski_medal_na_balgarin_zaradi_doping", "text": "\n МОК потвърди отнемането на бронзовия олимпийски медал от Валентин Христов. \r\n\r\n Българският щангист, който от 2011 г. се състезава за Азербайджан, спечели третото място на игрите в Лондон 2012. \r\n\r\n 34-годишният Христов бе уличен в употреба на забранения стимулант Dehydrochlormethyltestosterone още през декември миналата година, но се чакаше решението на МОК за медала. Дисциплинарната комисия на комитета обяви днес окончателно санкцията. \r\n\r\n Скандалите с допинг около Христов започнаха веднага след игрите във Великобритания, когато той бе уличен в използването на същия препарат и изваден от състезания за 24 месеца в началото на 2013-а. \r\n\r\n Азербайджанската федерация бе глобена с 500 000 долара, защото не само българинът бе с положителна проба. \r\n\r\n Цели петима от националния отбор на тази страна попаднаха под ударите на антидопинговата комисия. \r\n\r\n   \r\n \n\t\t\t\t\t\t", "date": "2019.03.29", "title": "Отнеха бронзов олимпийски медал на българин заради допинг"}
{"url": "http://www.bnews.bg/article/259046-uvelichavat_se_zhalbite_na_grazhdani_sreshtu_svrahzastroyavane_dokladva_obmudsmanat", "text": "\n Жалбите на гражданите срещу свръхзастрояване и застрояване на зелени площи стават все повече, коментира омбудсманът Мая Манолова на брифинг в парламента. Тя внесе в Народното събраниеГодишния доклад за работата на институцията за 2018 г. \r\nМанолова представи работата на институцията за миналата година в числа: 12 890 жалби на граждани, 24 634 души, преминали през приемните на омбудсмана, 36 892 души потърсили съдействие от институцията, 11 законодателни инициативи. \"Спрямо 2015 г., когато стъпих в длъжност, това е повече от два пъти нарастване на жалбите на гражданите\", коментира тя. Манолова посочи, че и през миналата година най-много са жалбите срещу монополни дружества, следвани от тези по повод на социални и трудови права и жалбите, свързани с правото на собственост и екологични проблеми. \r\nОмбудсманът отбеляза, че институцията е работила по четири оплаквания на граждани срещу застрояване в София - срещу изграждането на 34-етажния \"Златен век\", 52-метровата сграда в кв. Витоша, 55-етажния небостъргач \"Парадайз\" и 43-етажната сграда върху зелена площ в кв. Стрелбище. Предизвикали сме множество проверки по тези казуси и в част от тях има и конкретни резултати, отчете Манолова. \r\nМанолова посочи, че първите жалби за сградата \"Златен век\" са получени в края на 2017 г. и от институцията са поискали пълна проверка от Столичната община и ДНСК. Проверката на ДНСК е завършила със заключение, че не са установени нарушения относно законосъобразността на издадените строителни книжа. Това е констатация от началото на 2018 г., коментира Манолова. Тя посочи, че няколко месеца по-късно отново са сезирани от гражданския комитет по повод на т.нар. методически указания или опит за тълкуване на закона от заместник-министър на регионалното развитие и благоустройството. \r\n\r\n Като най-големи победи на институцията през миналата година Манолова отчете приетите три закона за хората с увреждания и промените в Кодекса на труда и Закона за гарантиране на вземания. През миналата година близо 5000 работника са получили своите неплатени от некоретни работодатели заплати в размер на 8 млн. лева. \r\nМанолова отбеляза, че днес парламентът е приел на първо четене промени в Гражданския процесуален кодекс за ограничаване на свръхправомощията на банките. Вече се появиха и втори варианти на предложенията, които внесох, които на практика ще обезсмислят законодателното усилие, коментира тя и апелира народните представители да чуят гласа на гражданите и на ЕК, която заплаши страната ни с наказателна процедура. Омбудсманът посочи, че почти готов е и законопроектът за частния фалит. \r\nПопитана дали ще се кандидатира за кмет на София, Манолова коментира, че непрекъснато е обект на политически атаки, без да е политик. \"Не е честно да бъде атакувана заради висок рейтинг институцията, нито да бъдем въвличани в политически сценарии, това няма да ни спре да си вършим работа, просто може много да ни ядоса\", коментира Манолова. \r\n \n\t\t\t\t\t\t", "date": "2019.03.29", "title": "Увеличават се жалбите на граждани срещу свръхзастрояване, докладва обмудсманът"}
{"url": "http://www.bnews.bg/article/259051-tarifata_na_mira_dobreva_chukna_10_bona_vodeshtata_zadmina_nikoleta_lozanova", "text": "\n „Не ставам от леглото за по-малко от 10 бона!“. Тази реплика може и да ви звучи позната от не много далечното минало като запазена марка на супермодела Линда Еванджелиста. Тя наистина я произнася в разцвета на бляскавата си кариера. Но в наши дни и на родна територия фразата излиза от устата на тв водещата и риалити героиня Мира Добрева. Позитивната миловидна блондинка, която разпръсна своята смиреност и доброжелателност в ефира на последния сезон на „Биг Брадър“, има и друго лице. То е много повече бизнес ориентирано в сравнение с духовния имидж, който много държи да поддържа. А ангелската му маска рязко пада, стане ли въпрос за пари.  \r\n\r\n „10 бона“, отговаря със строг делови глас съпругата на Жоро Торнев на всяка покана, която получава за участие в официално събитие, писа „Уикенд“. \r\n\r\n За по-малка от тази сума Мира Добрева не удостоява с присъствието си дори за час нито едно светско парти, кампания, дори благотворителни кауза, разкриват добре запознати с тарифата на блондинката хора. С тази цена водещата на БНТ надминава дори господарката на платеното позициониране по светски срещи Николета Лозанова. Тарифата на далеч по-младата плеймейтка е поне 3 пъти по-ниска от тази на 46-годишната БНТ дама, тюхкат се от обкръжението на бившата Божинова. \r\n\r\n Може би именно заради тази леко самозавишена стойност в последно време Мира Добрева е изчезнала от светския живот на страната. Нейните колеги обаче са на мнение, че отсъствието ѝ от събития за „простолюдието” не означава, че водещата не гастролира по частни „сикрет партита”, за които олигарсите могат да ѝ платят.  \r\n\r\n Още по-любопитен се оказва фактът, че освен като водеща и платена гостенка на събития, или пък за да задържи този висок стандарт, Мира Добрева се вихри и в друго амплоа. Оказва се, че сладураната има една неподозирана от никого силна страна, а именно – историята. Блондинката се изявява като консултант на предаването „История.БГ“ – името й фигурира във финалните надписи. \r\n\r\n Благодарение на широката си обща култура (защото Мира е нещо много повече от хубаво лице) и в частност  - на задълбочените си познания по средновековна история, Възраждане и всичките войни, в които страната ни някога е участвала, съпругата на режисьора Жоро Торнев, която иначе има икономическо образование, допринася за всяко издание на историческото предаване, любимо на много зрители на обществената телевизия. Тя консултира културолози, траколози, медиевисти и богослови и всякакви други тесни специалисти?  \r\n\r\n „Хонорарът ѝ за този къртовски труд едва ли е 10 бона, но все е нещо”, коментират колеги на русокосата водеща. \r\n \n\t\t\t\t\t\t", "date": "2019.03.29", "title": "Тарифата на Мира Добрева чукна 10 бона! Водещата задмина Николета Лозанова"}
{"url": "http://www.bnews.bg/article/259067-pochina_stsenaristat_i_pisatel_vladi_kirov", "text": "\n Почина Влади Киров /1949-2019/, сценарист и писател, член на Съюза на българските филмови дейци, съобщиха от СБФД. \r\nПоклонението ще се състои на 31 март, от 13.30 часа, в храма \"Св. Вмчк. Георги Победоносец\", на бул. \"Патриарх Евтимий\" 90. \r\nОтиде си Влади Киров - един от най-талантливите и емблематични сценаристи в българското кино.Автор е на повече от 30 документални и телевизионни игрални филма, като сред най-успешните са \"По начин най-благороден\", \"Копнеж по нови неща\", \"Как Европа влезе в България\", посочват от СБФД. \r\n \n\t\t\t\t\t\t", "date": "2019.03.29", "title": "Почина сценаристът и писател Влади Киров"}
{"url": "http://www.bnews.bg/article/259044-ubiystvo_kray_varna_58_godishen_e_otkrit_martav", "text": "\n 58-годишен мъж е бил убит във варненското село Китка, съобщиха от Окръжната прокуратура във Варна. \r\nТялото му е намерено в селски двор, собственост на възрастен мъж, с когото двамата вчера пили цял ден. \r\nУстановено е, че тежкото криминално престъпление е било извършено снощи. Жертвата е 58-годишен мъж, който живеел в селото, намиращо се в община Аврен. \r\nВ момента се извършва оглед на местопроизшествието. Действията по разследването продължават с цел изясняване на причините и обстоятелствата, при които е настъпила смъртта, както и авторството на престъплението. \r\n \n\t\t\t\t\t\t", "date": "2019.03.29", "title": "Убийство край Варна, 58-годишен е открит мъртъв"}
{"url": "http://www.bnews.bg/article/259048-bekam_praznuvat_20_godini_brak", "text": "\n Една от най-често „развежданите“ звездни двойки в медиите се готвят да отбележат 20 години от брака си. Виктория и Дейвид Бекъм ще имат годишнина през юли месец тази година. Двамата споделят, че смятат да отпразнуват датата някъде заедно с децата. Каква е тайната на брака им? Ако следите колекциите на Виктория Бекъм, то на първия ред по време на ревютата ще видите непременно там и Дейвид с някое от децата. Същото може да се каже и за Виктория. Тя често посещава всички мачове с мъжа си и присъства на откриването на паметник в негова чест, припомня OK Magazine. \r\n\r\n На пръв поглед бракът между двамата изглежда идеален, но медиите често пишат за евентуалната им раздяла, което малко или много е знак, че Виктория и Дейвид си имат своите трудни периоди. Все пак двамата явно работят над отношенията помежду си. По думите на футболиста, много важно е да се вложат всички нужни сили за да се решат проблемите, които възникват в брака. Сред една от най-важните им тайни е, че и двамата умеят да признават грешките си, свързани с брака. Дейвид коментира темата така: „Разбира се, ние правим грешки и всички знаем, че в брака понякога настъпват сложни времена. Над това трябва да се работи. До този момент сме заедно, защото се обичаме един друг и заедно възпитаваме удивителни деца. Било ли ни е трудно? Разбира се. Това са част от отношенията. \r\n\r\n Това е част от брака. Това е задължително за семейство с деца. Това е признак за отговорности“. През януари 2017 г. Виктория и Дейвид още веднъж подписаха своите сватбени клетви и ги произнесоха на камерна церемония в своя дом. Гости били само техните деца. Дейвид потвърди това: „Да, ние повторихме своите клетви, които дадохме през 1999 г. това бе неголямо събитие, на което присъстваха шест души. Въпреки плътните им графици, до този момент те успяват да си устроят романтични пътувания. На 19-ата годишнина от сватбата им Дейвид покани Виктория на романтична вечеря в парижки ресторант и после публикува снимка на страницата си в Instagram: „19 години... Уау. На този ден преди 19 години носех лилав костюм от главата до петите. Честита годишнина на най-добрата съпруга и майка... Обичам те. “ \r\n \n\t\t\t\t\t\t", "date": "2019.03.29", "title": "Бекъм празнуват  20 години брак"}
{"url": "http://www.bnews.bg/article/259031-fenove_nalaziha_anasteysha_do_ndk", "text": "\n Американската актриса и поп звезда Анастейша бе изловена на столичен паркинг от ловци на автографи. Блондинката, която е инкогнито в България, за да се снима в трилъра „Американска нощ”, се оказа разкрита от свои почитатели зад НДК, докато си почиваше на снимачната площадка.  „Много е усмихната и веднага се снима с нас и ни даде автографи”, споделя пред „Телеграф” ловецът Христо Могиларски. \r\nАнастейша ще остане в България вероятно до края на седмицата, като се присъедини към колегите си от лентата—внучката на Белмондо—Анабел, певицата Паз Вега, актьорът Емил Хърш и манекенката Лий Леви, пише \"Телеграф\". \r\nВсички те много се сближили покрай снимките, повечето от които нощни. И често могат да бъда забелязани из столичните ресторанти на вечеря или брънч. Част от снимките протичат в непосредствена близост до хотела, който са настанени актьорите, в центъра на София и на паркинга на НДК. \r\nИменно там случайни минувачи се надяваха да зърнат холивудските звезди. \r\nУчастието на Анастейша в лентата не е неин кинодебют. Тя вече има главна роля в един игрален филм, а отделно се е снимала и в няколко тв сериала. \r\n  \r\n \n\t\t\t\t\t\t", "date": "2019.03.29", "title": "Фенове налазиха Анастейша до НДК"}
{"url": "http://www.bnews.bg/article/259045-pochina_legendarnata_frenska_rezhisyorka_anies_varda", "text": "\n Легендарната режисьорка Аниес Варда, една от видните представителки на Новата вълна във френското кино, е починала в нощта на четвъртък срещу петък на 90-годишна възраст, предаде Франс прес. \r\nАгенцията е получила тъжната новина от членове на нейното семейство. Тя се е споминала в тяхно присъствие вследствие на раково заболяване. \r\n \n\t\t\t\t\t\t", "date": "2019.03.29", "title": "Почина легендарната френска режисьорка Аниес Варда"}
{"url": "http://www.bnews.bg/article/259028-vizhte_kak_slabee_desi_slava", "text": "\n От няколко месеца любимият на певицата Деси Слава е неин личен треньор. \r\nТя се е подложила на хранителен и тренировъчен режим. Според запознати любимият й, който е професионален спортист, налагал мнение относно менюто у дома. Така певицата започнала да се храни здравословно избягвайки захар, хляб и газирани напитки. Решила да съчетае режима с леки тренировки, предимно на открито. Феновете й забелязаха промяната и подчертават, че в най-скоро време Деси ще върне килограмите си преди раждането на сина й Борис. \r\n \n\t\t\t\t\t\t", "date": "2019.03.29", "title": "Вижте как слабее Деси Слава"}
{"url": "http://www.bnews.bg/article/259040-mestim_strelkite_na_chasovnika_s_edin_chas_napred_v_nedelya", "text": "\n Превъртаме с един час стрелките на часовника напред по лятното часово време. За 2019 г. то се въвежда в 3 часа (официално време) на 30 март. \r\n\r\n Лятното часово време е система, въведена за спестяване на разходи за осветление, чрез увеличаване на използването на дневна светлина. При нея официалното време се измества обикновено с един час по-напред от астрономическото време, като остава така за пролетните и летните месеци. С това се цели подсигуряване на по-добро съвпадане на часовете от светлата част на денонощието и активните часове за работа и училище. В ЕС преминаването към лятно часово време е регламентирано с директива 2000/84/EG, която определя началото и края на периода за всички страни от ЕС. \r\n\r\n Тази директива се преразглежда и удължава на всеки пет години. Спазват я и други европейски страни, които не влизат в състава на ЕС. Следващото преразглеждане на директивата е през 2021 г. Още от момента на въвеждане на тази практика се води и дискусия за нейната целесъобразност. В края на ХХ век беше установено, че икономическият ефект от лятното време е незначителен. Голяма част от страните от Азия, Африка, Южна Америка се отказаха от него, но то засега е запазено в Европа и САЩ. \r\n\r\n За пръв път сериозно е предложено от Уилям Уилет в \"Пилеене на дневна светлина\", публикувана през 1907 г. Той не успява да убеди британския парламент да го приеме, въпреки наличието на значително лоби. Идеята за лятно часово време за пръв път се въвежда на практика от германското правителство по време на Първата световна война в периода 30 април - 1 октомври 1916 г. \r\n\r\n Скоро след това Великобритания последва примера, като в началото въвежда лятно време от 21 май до 1 октомври 1916 г. Лятното часово време е въведено в България на 1 април 1979 г. \r\n \n\t\t\t\t\t\t", "date": "2019.03.29", "title": "Местим стрелките на часовника с един час напред в неделя"}
{"url": "http://www.bnews.bg/article/259037-nikolay_barekov_nyama_da_se_kandidatira_za_evrodeputat_prezaredi_balgariya_obache_vliza_v_bitkata_za_evrovota_s_mladi_litsa", "text": "\n Николай Бареков твърдо „за” Пакета „Мобилност”, ще отстоява до последно правата на наемните работници в България, против влизането на България в Еврозоната, няма да се кандидатира за евродепутат, но „Презареди България” влиза в битката за евровота с млади лица, преговорите с АТАКА продължават, Патриотите се явяват самостоятелно, цепят се за предстоящите избори. Това стана ясно по време на конференция, организирана от него и и Групата на Европейските консерватори и реформисти. \r\n\r\n Като единствен, застанал категорично на страната на наемните работници, Бареков благодари на президента Румен Радев и премиера Бойко Борисов за това, че са запазили неутралитет в създалата се кризисна ситуация около гласуването на Пакета „Мобилност” в Европейския парламент. „Министър-председателя дори ми се обади за чуе аргументите ми, като отчете, че са разумни и трябва да се извадят на масата и да се върви към един истински дебат”, обяви евродепутатът пред пълна зала с млади членове и симпатизанти. \r\n\r\n „Средната заплата на един тираджия у нас е около 2000 евро, реалният осигурителен доход обаче е 260 евро, освен това, масово тези хора се прибират на родна земя и виждат семействата си един път на 11 месеца”, заяви в защита на позицията си и призова колегите си противници на Пакета „Мобилност” Ангел Джамбазки и Андрей Новаков да се откажат от евродепутатските си заплати в размер на 7 000 евро, да се качат на тировете и да установят сами условията на живот на наемните работници по международните пътища. „Демографският проблем, който е освен за България, ще бъде решен само тогава, когато българинът получи европейски доходи и европейски условия на труд”, категоричен е той. \r\n\r\n От изявлението му стана ясно още, че е склонен да промени позицията си при две условия – „незабавно увеличаване на заплатите на шофьорите на камиони с 20 % и второ – всички трудови договори да бъдат ревизирани и държавата да се намеси, така че българските шофьори, които карат по пътищата на Европа, да не взимат минималната заплата, а да взимат реалните пари, които им се полагат”. Бареков се обяви и за изкореняване на порочната практика у нас хора да дават качествен труд срещу минималната работна заплата. \r\n\r\n В противовес на критики на политическите си противници, че ако Пакетът бъде приет, то българските превозвачи ще фалират и шофьорите ще останат без работа, евродепутатът обясни, че това няма как да стане. По думите му в момента българските тираджии работят за 2 000 евро заплата и се прибират у нас веднъж на 11 месеца, ако превозвачите фалират – „шофьорите ще намерят работа в Западна Европа, ще взимат по 8 000 евро заплата, които пари ще връщат в България и ще се прибират всеки месец при семействата си, заради желязната нормативна уредба в тези страни”. \r\n\r\n Бареков призова още едрите превозвачи да продадат скъпоструващите си Ламборгинита и Поршета, които по думите при някои от тях наброяват 10-20, и да вдигнат заплатите на своите работници. Николай Бареков се обяви категорично и против влизането на България в Еврозаната. \r\n\r\n По думите еврото далеч не е панацея и няма да повиши стандарта у нас, както твърдят неговите защитници, а напротив - загубване на национална идентичност, глад, мизерия и драстично повишаване на външния дълг, прогнозира евродепутатът. В аргумент уточни, че не случайно едни от най-развитите икономики в Европа са запазили националните си валути – Полша, Унгария, Дания. \r\n\r\n По време на конференцията стана ясно още, че Бареков категорично няма да се кандидатира за евродепутат, но „Презареди България” влиза в битката за евровота с млади лица. „Диалогът е подновен, преговорите с ПП АТАКА и лидера й Волен Сидеров продължават”, обяви той и разкри, че от разговори с европейските консерватори е научил, че патриотите са взели решение и ще се явят разцепени на предстоящите избори. \r\n \n\t\t\t\t\t\t", "date": "2019.03.29", "title": "Николай Бареков няма да се кандидатира за евродепутат, „Презареди България” обаче влиза в битката за евровота с млади лица"}
{"url": "http://www.bnews.bg/article/259027-miloto_chaka_treto_bebe", "text": "\n Шефът на Сатиричния театър „Алеко Константинов” Калин Сърменов чака трето дете. Актьорът съвсем скоро ще стане баща за пореден път. „Да, информацията е вярна”, потвърди новината Милото. Бебето е от съпругата му Боряна Пашева, на която дори вече й личи добре оформеното коремче. \r\nСъпругата на Сърменов избягваше да се появява в публичното пространство доста време, но след като започна да й личи, двамата прецениха, че няма смисъл повече да пазят събитието в тайна, пише „България днес”. \r\nПолът на третото дете е ясен за родителите, а колегите на Сърменов дори го майтапят, че ще трябва да спи в театъра, ако е момиче. Той има две дъщери — Дария от първия си брак и Димана от настоящата си съпруга. \r\nРомантичната приказка на Калин и съпругата му започва преди години. Той е на 35, а тя само на 17 когато се запознават.  Първата им среща е в коридорите на Сатирата, където смелата Боряна прави решителна крачка към своя любим. „Бях проучила преди това къде му е гримьорната и му подарих цвете”, разказва Боряна. \r\n„И аз отидох при нея, ама тя беше много малка. И викам: „Какво да те правя сега? И я заведох да я черпя една кола и така беше. След това имаше дълъг период, в който се виждахме, чувахме, докато накрая нещата се случиха”, щастлив е към днешна дата Калин Сърменов. \r\n \n\t\t\t\t\t\t", "date": "2019.03.29", "title": "Милото чака трето бебе"}
{"url": "http://www.bnews.bg/article/259038-misis_balgariya_stana_litse_na_dubayski_dizayner_snimki", "text": "\n Най-новата носителка на титлата Мисис България, се оказа и най-успешна. \r\n\r\n Само няколко месеца след като грабна престижната корона за омъжени жени, Станислава Андреева вече е популярна и в арабския свят. Красивата бургазлийка бе избрана за лице на известния арабски дизайнер Али Мохамед и лично по негова покана летя за ОАЕ, където засне стилна, ориенталската фото- сесия. \r\n\r\n Той облича дори шейха на емирствата и част от свитата му. Българската Шехерезада смени няколко традиционни тоалета, наречени абая, които са цяло произведение на изкуството и ще бъдат представени на европейския пазар. Цените им варират около 200 хиляди дирхама и интересното е, че са съшити със златни конци. \r\n\r\n Станислава бе посрещната от местните като истинска звезда и настанена в 7 звездния позлатен хотел Емирейтс Палас, където президентският апартамент е 20 000 долара на вечер. \r\n\r\n \r\n \n\t\t\t\t\t\t", "date": "2019.03.29", "title": "Мисис България стана лице на дубайски дизайнер(СНИМКИ)"}
{"url": "http://www.bnews.bg/article/259036-17_politsai_byaha_ubiti_pri_napadeniya_na_talibanite_v_afganistan", "text": "\n Седемнайсет полицаи бяха убити при нападения на талибаните в Афганистан през последните няколко дни, съобщи БТА. \r\n\r\n Ник Мохамед Назари, говорител на властите в северната провинция Бадахшан каза, че днес са били убити трима полицаи в района Аргандж Хова, където боевете все още продължават. \r\n\r\n Началникът на местната полиция в провинцията, Гулам Дауд Тарахил заяви, че талибаните са предприели масирани нападения в източната провинция Газни, като вчера са атакували два пропускателни пункта и са убили девет полицаи. Според Тарахил талибаните са били отблъснати \"с цената на тежки загуби\", след неколкочасови боеве. \r\n\r\n Заместник-ръководителят на провинциалния съвет Асадулла Какар съобщи, че петима полицаи са били убити вчера в района Шинкай, в югоизточната провинция Забул. Говорителят на талибаните Забиула Муджахид каза, че те поемат отговорността и за трите атаки. Къща в провинцията вчера е била поразена от минометен обстрел, при което са загинали двама души, включително едно дете. \r\n \n\t\t\t\t\t\t", "date": "2019.03.29", "title": "17 полицаи бяха убити при нападения на талибаните в Афганистан"}
{"url": "http://www.bnews.bg/article/259026-v_sozopol_negoduvat_sreshtu_stroezha_na_restorant_varhu_skalite", "text": "\nСобственици на ресторант в Созопол строят върху скалите, за да разширят търговската си площ, предаде Нова телевизия. Местните обаче са на мнение, че постройката е незаконна. \r\n\r\nЖителите посочват, че строежът е от две години и въпреки че инвеститорът твърди, че всичко е законно, те не са убедени в това. \r\n\r\nОт своя страна собственикът на ресторанта Юлия Кючукова обвини хората в лъжа. \r\n\r\n\"Потресена съм от сигналите, които заляха общината. Първо, пуснатите сигнали за изграждане на двуетажна тераса. Това не е вярно. Другата лъжа е, че терасата се разширява. Взела съм мерки, всичко ще бъде премахнато.\", обеща тя. Кючукова обаче обясни, че нещата зависят от областната управа, а те нямат документ за собственост.  \n\t\t\t\t\t\t", "date": "2019.03.29", "title": "В Созопол негодуват срещу строежа на ресторант върху скалите"}
{"url": "http://www.bnews.bg/article/259033-vinetki_za_2_mln_leva_sa_prodadeni_na_koli_s_rumanska_registratsiya", "text": "\n Почти 67 000 електронни винетки на обща стойност над 2 млн. лева са продадени на автомобили с румънска регистрация, което нарежда Румъния на второ място след Турция по брой на чуждестранни шофьори по българските пътища. \r\n\r\n От тях близо 37 000 са за леки коли, а над 30 000 – за тежкотоварни над 3.5 тона. \r\n\r\n Затова министърът на регионалното развитие Петя Аврамова ще запознае румъския си колега Василе-Даниел Сучу с въведената от 1 януари в България електронна винетка и с предстоящата тол такса за тежкотоварните автомобили над 3.5 тона от 16 август тази година. \r\n\r\n С наближаване на Великден и Гергьовден, както и на летния сезон, продажбите на е-винетки на румънски граждани ще се увеличават. Данните показват, че през 2018 г. Румъния заема първо място сред чуждестранните пазари по брой туристически посещения в България – 1 377 009, като спрямо 2017 г. се отчита ръст от 20,9%. \r\n\r\n По Великден и Гергьовден в Балчик, „Албена”, „Златни пясъци”, „Св. Св. Константин и Елена” и други курорти, традиционно идват много румънски гости. Затова е добре водачите да използват всички канали за купуване на електронни винетки. \r\n\r\n Най-бързият и удобен начин за плащане е през интернет. Само след няколко минути винетките са вече активни и може спокойно да се пътува по платената пътна мрежа в страната. Това спестява и време при влизане в България на граничните пунктове. \r\n\r\n Електронни винетки могат да бъдат купени онлайн от интернет страниците www.bgtoll.bg, www.vinetki.bg, http://www.xn--1-7sb.bg/ и чрез безплатно мобилно приложение BGTOLL. Други канали за придобиване са „Български пощи“, офисите на Easy Pay, бензиностанциите ОМВ и „Лукойл“. \r\n\r\n За улеснение на румънските водачи на пункта „Дунав мост“ край Русе работят 4 терминала за самотаксуване и едно гише за продажба на е-винетки, на което може да се плати и в брой. \r\n\r\n На „Дунав мост“ 2 има два терминала за самотаксуване и едно гише за продажба. По един терминал има и на граничните контролно пропускателни пунктове Силистра, Дуранкулак и Кардам. \r\n\r\n Подобрява се и състоянието на пътищата, които се използват най-често от румънските гости. Двамата министри ще обсъдят и транспортната свързаност между България и Румъния. \r\n \n\t\t\t\t\t\t", "date": "2019.03.29", "title": "Винетки за 2 млн. лева са продадени на коли с румънска регистрация"}
{"url": "http://www.bnews.bg/article/259030-barnie_potvardil_brekzit_bez_sdelka_ako_mey_se_provali", "text": "\n\r\nГлавният преговарящ на ЕС за Брекзит Мишел Барние е предупредил, че Великобритания ще се изправи пред Брекзит без споразумение или дълго отлагане на процеса по напускане на Общността, ако сделката не бъде прокарана в Камарата на общините, информира Би Би Си. \r\n\r\nБарние е информирал представителите на страните членки, че дълго отлагане на Брекзит ще принуди държавата да участва на изборите за Европейски парламент. \r\n\r\nСъобщава се, че председателят на Европейския съвет Доналд Туск ще свика извънредна среща на върха преди 12 април, ако споразумението не бъде одобрено до края на деня. \r\n\r\nБарние е казал, че ако още депутати гласуват за постоянен митнически съюз с ЕС, ще променят политическата декларация през следващите два дни.\r\n\r\nДнес британският парламент ще подложи на дебат само споразумението за напускане на ЕС. Политическата декларация за бъдещите отношения с ЕС е изключена.  \n\t\t\t\t\t\t", "date": "2019.03.29", "title": "Барние потвърдил Брекзит без сделка, ако Мей се провали"}
{"url": "http://www.bnews.bg/article/259058-spetssadat_otlozhi_gledaneto_na_myarkata_na_mityo_ochite", "text": "\n Специализираният съд отложи гледането на мярката на Димитър Желязков-Митьо Очите. Причина за това стана постъпило искане от адвоката му съдът да разпореди изготвянето на съдебно-медицинска експертиза, която да установи какво реално е здравословното състояние на Желязков, съобщи bTV. \r\n\r\n Молбата е била уважена и в четвъртък е издадено разпореждане, с което съдът назначава да се направи експертизата. \r\n\r\n От Специализирания съд обясниха, че молбата е постъпила на 22 март. Днес се гледат мерките на Йордан Въчев, Иван Пишиев и Радослав Николов, които се считат за негови съучастници. Магистратите трябват да решат дали да променят мерките им в по-леки. \r\n\r\n Димитър Желязков-Митьо Очите като ръководител на организирана престъпна група за изнудване, принуда чрез заплахи, палежи и разпространение на наркотици, съобщиха от държавното обвинение. Групата е действала от януари 2013 г. до 2 август 2018 г. на територията на Бургас, Ямбол, Несебър и к.к. \"Слънчев бряг\". На съд по същото дело са предадени още 12 лица. Деветима от тях - за участие в ръководената от Желязков група, а 3-ма за престъпления, извършени по поръчение на групата. \r\n\r\n Сред обвиняемите е и дъщерята на Желязков - Станислава, обвинена за събиране на \"такса спокойствие\" от таксиметрови фирми и собственици на търковски обекти в курорта \"Слънчев бряг\". \r\n\r\n Освен като ръкводител на организирана престъпна група, Митьо Очите ще отговаря за 9 деяния, извършени от него и от останалите обвиняеми по негово лично разпореждане. \r\n\r\n Ако бъде признат за виновен по делото, Желязков може да получи 15 години затвор, глоба до 10 000 лева и конфискация на половината му имущество. \r\n \n\t\t\t\t\t\t", "date": "2019.03.29", "title": "Спецсъдът отложи гледането на мярката на Митьо Очите"}
{"url": "http://www.bnews.bg/article/259020-parlamentat_shte_glasuva_ostavkata_na_tsvetanov", "text": "\n Парламентът ще гласува оставката на Цветан Цветанов, като първа точка от дневния ред. На мястото му в Народното събрание като депутат трябва влезе 27-годишният състезател по мотокрос Георги Недев. \r\n\r\n Той е лидер на младежката организация на ГЕРБ във Велико търново. Вчера стана ясно, че депутатът Даниела Дариткова пък ще поеме лидерския пост в парламентарната група на ГЕРБ. Припомням ви, че Цветанов подаде оставка след като избухна скандалът с имотните сделки на хора от властта, купили жилища от „Артекс”, на по-ниски от пазарните цени. \r\n \n\t\t\t\t\t\t", "date": "2019.03.29", "title": "Парламентът ще гласува оставката на Цветанов"}
{"url": "http://www.bnews.bg/article/259025-emiliya_stryaska_bez_stsenichen_grim", "text": "\n Фолкпевицата Емилия и съпругът й Жорж Башур излетяха за английската столица Лондон, видяха папараците на „България Днес“. \r\nИ двамата бяха заложили на безлично облекло, докато се редяха на опашка за проверките на летището – певицата беше по потник, а любимият й с обикновена черна тениска. Емилия и Жорж изглеждаха много влюбени, не се отделяха един от друг и си разменяха шеговити погледи. \r\n  \r\n \n\t\t\t\t\t\t", "date": "2019.03.29", "title": "Емилия стряска без сценичен грим "}
{"url": "http://www.bnews.bg/article/259019-kola_se_obarna_na_tsarigradsko_shose", "text": "\n Автомобил се обърна по таван на булевард \"Брюксел\" в столицата. Инцидентът е станал около 05:20 тази сутрин. \r\n\r\n Автомобилът се движел по бул. „Цариградско шосе\" в посока Пловдив. По информация на МВР жената, която е управлявала автомобила е загубила контрол, и е паднала в детелината. \r\n\r\n  Жената  е откарана в болница без сериозни наранявания, а мъжът, пътувал с нея, е отказал да бъде прегледан. Засега няма информация от полицията за резултатите от алкохолната проба и теста за наркотици на жената, която е шофирала. \r\n \n\t\t\t\t\t\t", "date": "2019.03.29", "title": "Кола се обърна на \"Цариградско шосе\""}
{"url": "http://www.bnews.bg/article/259021-babata_na_azis_vrachuva_na_otvarachkata", "text": "\n Фолк певицата Мария бе гост в онлайн шоуто на Азис, което се излъчва в канала му в Youtube. \r\n\r\n Азис затрупа колежката си с комплименти и ласкателства и не спря да й повтаря колко е красива. Кралят на фолка заяви, че ако била родена в Америка, досега Мария да e е придобила световна слава. Като изненада за гостенката си, Азис бе извикал майка си, леля си и баба си, които да врачуват на Мария. \r\n\r\n Докато хвърля карти, бабата на Азис издаде Мария, че има мъж с кестенява коса до нея, с който много се обичат. Фолк певицата грееше от щастие и призна, че това е истина и много се обичат. Относно бившите си, изпълнителката бе категорична. “Аз винаги съм била фактор за мъжете в живота си..” \r\n \n\t\t\t\t\t\t", "date": "2019.03.29", "title": "Бабата на Азис врачува на Отварачката"}
{"url": "http://www.bnews.bg/article/259041-pentagonat_izbra_nov_shef_za_blizkiya_iztok", "text": "\n Генерал Кенет Франк Маккензи пое управлението на Централното командване на САЩ, което ръководи американските военни операции в Близкия изток, информира АФП. \r\n\r\n На церемония, водена от изпълняващия длъжността министър на отбраната Патрик Шанахан, Маккензи обеща да продължи работата на предшественика си генерал Джоузеф Вотъл, който се пенсионира. \r\n\r\n Вотъл от своя страна каза, че ДАЕШ изгуби \"халифата си\" и мирните преговори с талибаните напредват, но американското военно присъствие в Сирия и Афганистан трябва да продължи. \r\n\r\n Време е да сложим край на тези конфликти, призова Вотъл. \r\n\r\n 62-годишният Маккензи е запознат с Афганистан, тъй като два пъти е служил там, а също и в Ирак. \r\n\r\n По време на изслушване през декември 2018 г. той изрази притесненията си от предсрочното военно изтегляне от Афганистан. \r\n \n\t\t\t\t\t\t", "date": "2019.03.29", "title": "Пентагонът избра нов шеф за Близкия изток"}
{"url": "http://www.bnews.bg/article/259024-razsledvat_versiya_za_umishlen_palezh_za_pozhara_v_psihiatriyata_v_plovdiv", "text": "\nРазследват версия за умишлен пожар, при който вчера загинаха трима души от психиатрията в Пловдив, съобщи bTV. \r\n\r\nРазследващите са категорични, че пожарът няма как да е тръгнал от ел. инсталация или електрически уреди, защото такива в стаята не е имало. \r\n\r\nСпоред прокуратурата в стаята е имало огън. Не е ясно още обаче дали е внесена запалка, или кибрит. \r\n\r\nЕдин от лекарите, опитал да гаси пламъците, е обгазен и настанен в болница. \r\n\r\nЗабранен е достъпът до мъжкото отделение, където е възникнал пожарът. Отделението е напълно изпразнено, тъй като е изцяло опушено. \r\n\r\nПожарът е възникнал само в стаята, в която са загинали тримата мъже. Те са с тежки психически заболявания, проявявали са агресия. \r\n\r\nЦентърът за психично здраве е на подчинение на общината. От там обаче категорично отказват да кажат как се грижат за настанените болни с мотива, че се води разследване. \r\n\r\nТова не е първи инцидент в психиатрията в Пловдив. Преди малко повече от две години там е имало масово сбиване, при което един пациент почина. Прокуратурата тогава не откри виновник за случилото се.  \n\t\t\t\t\t\t", "date": "2019.03.29", "title": "Разследват версия за умишлен палеж за пожара в психиатрията в Пловдив"}
{"url": "http://www.bnews.bg/article/259022-reporterkata_na_kobrata_bila_vip_kompanyonka_dzheni_sushito_vratka_boksyori_i_rapari_v_las_vegas_sreshtu_5_000_dolara_na_vecher", "text": "\n Репортерката Джени Суши, с която боксьорът ни Кубрат Пулев се забърка в скандал, се оказала високоплатена дама на повикване и под прикритие. \r\n\r\n Това разкри пред „Уикенд” източник от антуража на Кобрата. В неделя вечер, след победата си над румънеца Богдан Дину в Лас Вегас, Пулев награби да целува цицорестата госпожица от „Вегас Спортс Дейли”, която тъкмо взимаше интервю от него. Американците възприеха това голяма простащина и сексуален тормоз. Но се оказа, че и разгърдената Джени въобще не е цвете за мирисане, писа „Уикенд“. \r\n\r\n Стана ясно, че Джени Суши направо си го е търсила, след като се умилквала около Кубрат Пулев не само преди и след боксовата вечер, когато двамата пирували на една маса с останалите от екипа на Кобрата, но и на самия ринг. Силиконовата репортерка интервюира българина съвсем разголена отпред, а циците й едва не изхвръкнаха от огромното деколте. Българските зрители имаха чувството, че срещу Пулев стои някоя нашенска чалгарка от софийските бордеи. \r\n\r\n Джени обичала да поляга гола на масата, а нерядко след това и в кревата на някой баровец. Но не безплатно, а срещу тарифа от 5000 долара на вечер. Падала си по рапъри и боксьори, с каквито е пълно в Лас Вегас. Затова нищо чудно, че  се усука така около Кобрата и дори опипваше доста безсрамно тялото му, докато се снимаха заедно.  \r\n\r\n Самият Пулев призна, че е много близък с Джейни Суши. И затова налетял да я целува „като приятел”. Само че целувката не беше точно приятелска, ами от най-сочните – уста в уста. Кобрата добави, че по-късно вечерта след мача двамата са били заедно в компанията. Без обаче да уточни как точно е завършило всичко. \r\n \n\t\t\t\t\t\t", "date": "2019.03.29", "title": "\r\nРепортерката на Кобрата била ВИП компаньонка! Джени Сушито врътка боксьори и рапъри в Лас Вегас срещу 5 000 долара на вечер\r\n"}
{"url": "http://www.bnews.bg/article/259023-mis_balgariya_2017_veronika_stefanova_rodi", "text": "\n Мис България 2017 Вероника Стефанова роди първата си рожба преди минути. Малката Анжела проплака на 29 март в столична болница, научи BLife. \r\n\r\n Днес е един от важните дни в живота на Вероника Стефанова, защото на бял свят се появи нейната първа рожба. Вероника споделя, че любовта ражда любов, най-голямата любов! Щастливата майка сподели, че няма търпение да прекара остатъка от живота си със своята дъщеря. Вероника Стефанова роди здраво момиченце. Името, което избраха заедно с годеника си е Анжела. Честитим на младото семейство и да им пожелаем много семейно щастие! Пожелаваме на Анжела едно безгрижно детство изпълнено с много пакости! \r\n\r\n Позната в медийното пространство като Мис България 2017, Вероника завършва своята бакалавърска степен по политически науки, участва активно в благотворителни кампании, взима участие и в светски предавания. През годините е помогнала на много момичета да се излекуват от коварната болест – анорексия, дори изнася беседи в училища в цялата страна. Миналата година Вероника сподели в социалните медии, че очаква своята първа рожба. Тя разкри и подробности около предложението й за брак. Припомняме, че нейният любим й предложи брак с пръстен, скрит в парче торта. Дори по време на бремеността тя не намали своите участия, а се появи бременна в четвърти месец в столицата на модата – Милано, взимайки участие на Милано Фешън. \r\n \n\t\t\t\t\t\t", "date": "2019.03.29", "title": " Мис България 2017 Вероника Стефанова роди "}
{"url": "http://www.bnews.bg/article/259054-reshavashto_izpitanie_pred_tramp_maduro_se_e_okopal_putin_nastapva", "text": "\n Президентът Тръмп се изправя пред решаващо изпитание за своята външна политика и решителност спрямо Венецуела. Неговата администрация заяви съвсем ясно, че Съединените щати вече не смятат Николас Мадуро за президент и публично подкрепи председателя на венецуелското Национално събрание Хуан Гуайдо като временен лидер на страната. Тръмп стигна дотам, че да прикани въоръжените сили на Венецуела да не изпълняват заповедите на Мадуро. Тези декларации са доста по-силни от \"червената линия\", която президентът Барак Обама очерта около сирийския президент Башар ал Асад. \r\n\r\n Засега натискът на Тръмп не действа. Мадуро се е окопал, а венецуелските военни не са го лишили от подкрепата си. Въпреки че санкциите на САЩ са болезнени, те може да допринасят и за създаването на усещане за обсадена крепост, което втвърдява хватката на режима върху страната. Това се случваше в различна степен в Куба, Северна Корея и Иран. \r\n\r\n Венецуела е сложна, разделена страна, а Мадуро - като наследник на Уго Чавес - има известна подкрепа в бедните и селските райони. Но далеч по-значима роля в укрепването на режима бе явната и голяма помощ на Русия. Сега Москва признава, че е изпратила военен персонал във Венецуела. Два руски военни самолета, пристигнали в края на миналата седмица в страната, докараха стотина войници. \r\n\r\n Това е последният от поредицата ходове на Москва в подкрепа на Мадуро. През изминалите няколко години Русия снабдяваше със зърно, оръжия, кредит и пари в брой смазаното от затруднения правителство в Каракас. Оценките за общите инвестиции на Русия във Венецуела варират от 20 до 25 милиарда долара. Сега Русия контролира почти половината от местния клон на базираната в САЩ петролна компания \"Citgo\", която беше главният източник на приходи за държавата. Венецуелските въоръжени сили използват почти изцяло руско оборудване. \r\n\r\n Венецуелският гамбит изглежда има персонално значение за руския президент Владимир Путин. През последните години, когато венецуелската икономика залиташе и политическата нестабилност се увеличаваше, повечето руски компании напуснаха страната, възприемайки я като прекалено рискова. Но както пише Владимир Рувински в доклад за Центъра \"Уилсън\", руската държавна петролна компания \"Роснефт\" се задържа и даже увеличи подкрепата си за Мадуро. Компанията е ръководена от Игор Сечин, който е в близки отношения с Путин и често е наричан втория най-влиятелен човек в Русия. \r\n\r\n С други думи Путин безрезервно подкрепя Мадуро. Той прави това отчасти за да помогне на стар съюзник и защото така разширява влиянието на Русия върху световните петролни пазари, но най-вече защото прокарва своите основни външнополитически цели - създаването на световна антиамериканска коалиция от държави, която да може да осуетява намеренията на САЩ и да възвести един по-многополюсен свят. Усилията на Путин сякаш целят да се подиграят със САЩ и неговата Доктрина Монро от 1823 г., която предупреждава чуждестранните сили да стоят настрана от Западното полукълбо. \r\n\r\n Големият въпрос пред Вашингтон сега е дали ще позволи на Москва да вземе на подбив още една червена линия на САЩ? Съединените щати и Русия са заели противоположни и несъвместими позиции по този въпрос. И както в случая със Сирия, опасността тук е в това, че ако Вашингтон не подкрепи думите си с дела, след година ще видим един укрепнал режим на Мадуро, подкрепян от руско оръжие и пари. \r\n\r\n Администрацията бе твърда по повод руската намеса във Венецуела. Даже самият Тръмп обяви: \"Русия трябва да излезе\". Но това е необичайно изявление за Тръмп, който почти никога не е критикувал Путин и често е заемал страната на Русия по важни и маловажни въпроси. \r\n\r\n Бившият американски посланик в Москва Майкъл Макфол написа във \"Вашингтон пост\", че Тръмп поддържа забележително последователен модел в подкрепа на външната политика на Путин. Тръмп заплаши да изтегли САЩ от НАТО и обяви изтегляне на американските сили от Сирия. Той публично се разграничи от заключението на собствената си разузнавателна общност, че Москва се е намесвала в изборите през 2016 г., като каза: \"Президентът Путин [. . .] каза, че не е Русия [. . .]. Не виждам причина защо да е така\". \r\n\r\n Майкъл Макфол изтъкна: \"Даже и по дребни теми, маловажни за американските национални интереси, Тръмп заема страната на Путин. Защо Тръмп защитава инвазията на Съветския съюз в Афганистан? Защо Тръмп се опасява, че черногорците може да разпалят Трета световна война? Това са реплики на Путин. Защо президентът на Съединените щати ги повтаря?\". \r\n\r\n Никога не съм твърдял за връзка или конспирация между Русия и Тръмп и съм писал само, че трябва да видим какви доказателства ще представи специалният следовател Робърт С. Мълър Трети. Но истинската загадка остава: Защо Тръмп не желаеше да се противопоставя на Путин по никакъв начин и по никакъв въпрос? И дали Венецуела ще бъде моментът, в който Тръмп най-сетне ще сложи край на своята политика на умиротворяване? \r\n \n\t\t\t\t\t\t", "date": "2019.03.29", "title": "Решаващо изпитание пред Тръмп: Мадуро се е окопал, Путин настъпва"}
{"url": "http://www.bnews.bg/article/259016-mityo_ochite_se_izpravya_pred_spetsializiraniya_nakazatelen_sad", "text": "\n Димитър Желязков-Митьо Очите се изправя пред Специализирания наказателен съд. \r\n\r\n Според прокуратурата той е ръководил организирана престъпна група за изнудване, принуда, заплахи, палежи и разпространение на наркотици. В нея са участвали още 12 души, включително и дъщерята на Желязков - Станислава. \r\n\r\n Тя също получи обвинение преди дни - за събиране на такса „Спокойствие\" от таксиметрови фирми и собственици на търговски обекти в „Слънчев бряг”. \r\n\r\n Ако бъде признат за виновен по делото, Желязков може да получи 15 години затвор, глоба до 10 000 лева и конфискация на половината му имущество. \r\n \n\t\t\t\t\t\t", "date": "2019.03.29", "title": "Митьо Очите се изправя пред Специализирания наказателен съд"}
{"url": "http://www.bnews.bg/article/259017-topadvokat_feminist_vkarala_v_zatvora_bil_kosbi_podpukva_kobrata_za_seksualno_posegatelstvo", "text": "\n Целунатата от Кубрат Пулев Кралица на голото суши е наела топадвокатката Глория Олред за делото срещу българския боксьор. Това съобщи TMZ. Джени Суши интервюира Кобрата след победата му над Богдан Дину и в края получи целувка от българина. \r\n\r\n 77-годишната Глория е една от лидерките на движението за равноправие на жените в САЩ и води един куп дела срещу сексуалното насилие. \r\n\r\n През последните години тя нашумя с това, че е вкарала в затвора Бил Козби. \r\n\r\n В момента тя води делото срещу Робърт Кели, бивш баскетболист и в момента един от най-популярните рапъри в САЩ, който има богатство от над 500 милиона долара. Той е обвинен в посегателство срещу малолетни. \r\n \n\t\t\t\t\t\t", "date": "2019.03.29", "title": "Топадвокат феминист, вкарала в затвора Бил Косби, подпуква Кобрата за сексуално посегателство"}
{"url": "http://www.bnews.bg/article/259029-bivshiyat_mazh_na_kali_tya_mi_izneveri_i_me_zaryaza", "text": "\n Фолк певицата Кали и бащата на третия й син Владимир са в люта битка за сина им Александър. Бившата двойка не може да си подели мирно и кротко малчугана и най-вероятно двамата ще се изправят един срещу друг пред съда заради детето. \r\n\r\n От близо седмица Кали и Владимир взаимно се обвиняват за разпадането на връзката им. Според изпълнителката, бившият й непрекъснато я е обиждал, наричал я неведнъж „лека жена” и подозирайки я в несъществуващи изневери.  \r\n\r\n От своя страна Влади смята, че бившата му любима търси съчувствие от страна феновете си. Туроператорът твърди, че причината за раздялата им е изневяра от страна на фолк дивата.  \r\n\r\n „Не ми е приятно да влизам в тази тема, но съм провокиран от нейни медийни изявления. Не й правят чест интервютата, които дава. Ако аз реша да говоря и кажа нещата такива, каквито са в действителност, ще стане наистина страшно... Сигурен съм, че тя имаше връзка с друг мъж преди нашата окончателна раздяла. Кали е тази, която ме заряза и сложи край на връзката ни. Тя стана непоносима вкъщи, постоянно сърдита, недоволна. Всяка вечер се прибирах с хапче за успокояване, готов за поредната доза негативи. Мразеше ме, обиждаше ме и търсеше начин да се раздели с мен. Казваше, че с мен си е съсипала живота, имала какви ли не оферти“, заяви пред „Уикенд” Владимир.  \r\n\r\n По неговите думи изпълнителката на „Нашата система 4-4-2” не му дава детето от месеци, а той иска да комуникира и поддържа връзка с единствения си син. Битката в съда ще е точно за Александър. Кали иска най-малкият й син да остане при нея и солена издръжка за отглеждането му, но Влади твърдо отказва да дава пари на бившата си, като дори намекна, че ходи да играе хазарт с парите. От години се мълви, че Кали пръска луди пари по казината. Туроператорът държи на своето, а именно, че фолк певицата е прахосница със съмнителен морал и не желае тя да отглежда и възпитава детето им. \r\n \n\t\t\t\t\t\t", "date": "2019.03.29", "title": "Бившият мъж на Кали: Тя ми изневери и ме заряза!"}
{"url": "http://www.bnews.bg/article/259018-sreshtata_na_visoko_ravnishte_mezhdu_balgariya_rumaniya_gartsiya_i_sarbiya", "text": "\n България, Румъния, Гърция и Сърбия – на четиристранна среща в Букурещ. Балканските разговори се случват в този формат за седми път в последните две години и за пръв път през 2019-та. \r\n\r\n Българският, гръцкият, румънският премиер и сръбският президент ще обсъдят транспорта, енергетиката и инфраструктурата на Балканите. \r\n\r\n Преди разговорите им обаче българското и румънското правителство ще заседават заедно. \r\n\r\n   \r\n \n\t\t\t\t\t\t", "date": "2019.03.29", "title": "Срещата на високо равнище между България, Румъния, Гърция и Сърбия"}
{"url": "http://www.bnews.bg/article/259039-dfz_izplati_nad_75_mln_lv_po_shemite_za_plodove_i_zelenchutsi", "text": "\n Държавен фонд \"Земеделие\" изплати на земеделците над 75 милиона лева по схемите за плодове и зеленчуци. \r\n\r\n Повече от 13 700 земеделски стопани, които са заявили площи с плодове и зеленчуци, които са попълнили декларация по образец и които са предоставили документи за реализация на произведената продукция в срок до 31 януари 2019 година, са получили подпомагане по схемите. \r\n\r\n Общият размер на оторизираните средства: \r\n\r\n по Схемата за обвързано подпомагане за плодове (основна група) е 29.982 млн. лева; \r\nпо Схемата за обвързано подпомагане за плодове (сливи и десертно грозде - е 6.561 млн. лева; \r\nпо Схемата за обвързано подпомагане за зеленчуци (зеле, дини и пъпеши) - е 4.444 млн. лева; \r\nпо Схемата за обвързано подпомагане за зеленчуци - е 26.434 млн. лева; \r\nпо Схемата за обвързано подпомагане за зеленчуци оранжерийно производство (СЗо) е 7.680 млн. лева. \r\n\r\n Помощта се определя на хектар при отчитане на изискването за добив, съгласно приложение № 5 от Наредба 3 от 17 февруари 2015 година. \r\n \n\t\t\t\t\t\t", "date": "2019.03.29", "title": "ДФЗ изплати над 75 млн. лв. по схемите за плодове и зеленчуци"}
{"url": "http://www.bnews.bg/article/259032-zatoplyane_prez_pochivnite_dni", "text": "\n Днес ще бъде предимно слънчево с временни увеличения на облачността главно в Централна и Източна България. \r\n\r\n Ще духа умерен североизточен вятър. Максимални температури между 10° и 15°, в София около 11°. \r\n\r\n Над планините ще е предимно слънчево. След обяд ще има временни увеличения на облачността, но ще е почти без валежи. Ще духа умерен, по високите и открити части  - силен североизточен вятър. Максималната температура на височина 1200 метра ще е около 0°, на 2000 метра - около минус 5°. \r\n\r\n През нощта ще преобладава ясно време, на места с незначителна облачност.  Североизточният вятър временно ще отслабне. Минималните температури ще са между минус 3° и 2° и на места в котловините ще се образува слана. \r\n\r\n Утре ще бъде предимно слънчево с временни увеличения на облачността, главно над източната половина от страната. Вятърът отново ще е от североизток – предимно умерен. През деня ще е малко по-топло с максимални температури между 13° и 18°. \r\n\r\n В неделя и понеделник над Западна България ще преобладава слънчево време. Над Централна и Източна ще има повече облачност, но вероятността за валежи е малка. Вятърът ще остане североизточен, в източните райони умерен. \r\n\r\n Температурите слабо ще се повишат и втория ден преобладаващите минимални ще са между 0° и 5°, максималните - 15°-20°. Във вторник ще има по-значителни увеличения на облачността, на отделни места е възможно да превали слаб краткотраен дъжд. От североизток ще проникне малко по-студен въздух и температурите ще се понижат, повече в Източна България. \r\n\r\n В сряда ще има разкъсана облачност, почти без валежи. Вятърът ще се ориентира от югоизток и температурите отново бавно ще се повишават. \r\n \n\t\t\t\t\t\t", "date": "2019.03.29", "title": "Затопляне през почивните дни"}
