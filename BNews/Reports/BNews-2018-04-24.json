{"url": "http://www.bnews.bg/article/240825-23_obvineniya_sreshtu_napadatelya_ot_toronto", "text": "\n Съдът в канадския град Торонто постанови заподозряният Алек Минасян за нападението с микробус да остане в ареста, съобщава АП. \r\n\r\n Срещу Минасян са повдигнати 10 обвинения в убийство първа степен и 13 обвинения в опит за убийство. \r\n\r\n При атаката вчера загинаха 10 души, а други 15 пострадаха. \r\n\r\n Обвиненията срещу 25-годишния бяха повдигнати по време на изслушване пред съдия в канадския град. \r\n\r\n Минасян беше в бели затворнически дрехи с белезници на ръцете. \r\n\r\n Той ще се върне в съда на 10 май. \r\n\r\n От канадската полиция уточниха, че 25-годишният Алек Минасян е бил арестуван 26 минути, след като помете хора на тротоар с взет под наем бял микробус в северната част на Торонто. \r\n\r\n От полицията заявиха, че Минасян не им е бил известен досега и мотивите му са все още неизвестни. Началникът на полицията в Торонто заяви, че действията му \"определено изглеждат умишлени\". \r\n\r\n За момента властите не потвърждават дали става въпрос за тероризъм.  \r\n \n\t\t\t\t\t\t", "date": "2018.04.24", "title": "23 обвинения срещу нападателя от Торонто"}
{"url": "http://www.bnews.bg/article/240831-barekov_udavenata_v_evtin_alkohol_i_darvarski_piar_chrez_samohvalene_evropeyska_mladezhka_konferentsiya", "text": "\n Днес във Фейсбук попаднахме на коментар публикуван от евродепутата Николай Бареков. Коментарът му идва по повод проведената европейска младежка конференция.  Вижте какво написа Бареков в личният си профил в социалната мрежа! \r\n\r\n \r\n\r\n \r\nПо повод удавената в евтин алкохол и дърварски пиар чрез самохвалене европейска младежка конференция: \r\n1. Алкохолът, купен с пари на европейските данъкоплатци е строго забранен. СТРОГО ЗАБРАНЕН! \r\n\r\n 2. Смачканите шунди около господин Борисов в лицето на Р. Бъчварова и ЛилитУ би трябвало да му обяснят, че участие в европейска конференция означава да покриеш поне един цял ПАНЕЛ с прилежащите към него въпроси и мнения на поканените участници. Понякога това продължава 3 до 6 часа с малки почивки по средата, но това е положението, работа си е....Очакванията са много по-големи. Домакинът трябва да предложи иновативни идеи, да изготви програмните документи. Далеч по-отговорна и интелектуална задача от осигуряването на 100 шишета евтина водка примерно.  \r\n\r\n \r\nПравил съм десетки такива и съм участвал в стотици конференции на ЕП по целия свят и знам, че организацията им изисква професионализъм, екипност и уважение към правилата. Просто, ние европейците, гледаме сериозно и отговорно на тези събития като форуми за правене на политика и дипломацията в случая е не е самоцел. Никой млад или било стар кариерист не идва да яде и да пие “на корем”, за да покрие очакванията на домакина, че с това си е изчерпал задачите. \r\n  \r\n \n\t\t\t\t\t\t", "date": "2018.04.24", "title": "БАРЕКОВ: Удавената в евтин алкохол и дърварски пиар чрез самохвалене европейска младежка конференция! "}
{"url": "http://www.bnews.bg/article/240828-otvrat_toma_bikov_govori_za_litsemerieto_v_politikata", "text": "\n   \r\n\r\n Ето обаче какво пише през 2013 г. въпросния депутат до собственика на сайта Афера Веселина Томова- \" Обещавам ви, че ще направя каквото  зависи от мен Бойко Борисов, никога повече да не седне в креслото на министър-председателя.\"  Подобни слова на Биков можем да цитираме много! \r\n\r\n Вероятно самия Биков не помни вече пред кой партиен вожд какво е обещавал и как се е наъгал за депутатското място. Е, същия пристана именно на Борисов, за който обещаваше, че ще направи всичко възможно никога да не седне в креслото на министър-председателя! \r\n\r\n Ама, това изобщо не е политическо лицемерие, това може би според Биков не е и ибрикчийство, но според всеки нормален българин е поведение достойно за презрение, а презрените нямат право да говорят за политическо лицемерие! \r\n  \r\n \n\t\t\t\t\t\t", "date": "2018.04.24", "title": "Отврат! Тома Биков говори за лицемерието в политиката!"}
{"url": "http://www.bnews.bg/article/240812-orlin_pavlov_hlatna_po_mlada_mulatka", "text": "\n Орлин Павлов най-накрая се принуди да признае за новата жена в живота си, с която съвсем наскоро негови фенове успяха да го щракнат, докато двамата пазаруваха в магазин от известна хранителна верига. \r\n\r\n Звездата от „Скъпи наследници“ обясни, че има любовни трепети, заради което е много щастлив, но продължава упорито да държи в тайна коя е младата мулатка, която е успяла да му завърти главата. \r\n\r\n Интересното е, че подобно на екранния си герой в драмеди поредицата „Скъпи наследници“, в реалния живот и Орлин е попадал в любовен триъгълник и се е изправял пред трудната дилема с коя от двете жени, с които е излизал, да продължи да се вижда. Красавецът разкри, че в този момент сложил на кантар всичко, което му допада и което не в отношенията му с момичетата и преценил с коя би му било по-приятно да прекарва времето си. \r\n\r\n Въпреки че вече е на възраст, на която повечето мъже са готови да създадат семейство, Орлин явно все още не е намерил жената, която да направи своя съпруга. Като се има предвид, че според писанията новата му мацка е около 20-те, тя едва ли ще се задържи в обятията му за прекалено дълго време, още повече да стане майка на бъдещите му деца. \r\n\r\n Снощи певецът отбеляза 39-ия си рожден ден, като най-големият му подарък е самостоятелният албум, който подготвя и концертът-промоция, който ще се състои на 1 октомври. В тавата ще участват много негови колеги-музиканти, а в предстоящото шоу ще се включи и лайв бенд. \r\n\r\n Макар че в последно време се изявява повече като актьор, той съвсем не е изоставил музиката и през изминалните месеци й е отделил много време - както за записи, така и за участия. \r\n \n\t\t\t\t\t\t", "date": "2018.04.24", "title": "Орлин Павлов хлътна по млада мулатка"}
{"url": "http://www.bnews.bg/article/240820-dnes_temperaturen_rekord_registriraha_v_silistra", "text": "\n Температурен рекорд беше регистриран в Силистра. Термометрите в града показаха 29.6 градуса, показва справка от метеорологичната обсерватория в града. \r\n\r\n Предишният температурен рекорд за този ден е от 24 април 1950 година - 25.9 градуса. \r\n\r\n Това е втори температурен рекорд през последните няколко дни след регистрирания на 22 април в Силистра. \r\n\r\n Най-топло през месеца през последните около седем десетилетия е било на 6 април 1998 година - 33.2 градуса. \r\n \n\t\t\t\t\t\t", "date": "2018.04.24", "title": "ДНЕС! Температурен рекорд регистрираха в Силистра\r\n"}
{"url": "http://www.bnews.bg/article/240821-kat_i_dai_proveryavat_za_kolani_v_avtobusite", "text": "\n Продължават засилените проверки за автобуси и камиони по пътищата в страната. Акцията започна след поредицата от трагични инциденти на пътя. \r\n\r\n Един от постовете на КАТ и ДАИ днес беше малко преди граничен пункт Калотина. Минава автобус, който пътува от Хамбург към София. Всички пътници имат колани, документите на возилото са изрядни.  \r\n\r\n „Явно и от медийния интерес, забелязва се, че много от гражданите слагат коланите и това води до по-голяма сигурност”, коментира Росен Рапчев от „Пътна полиция”. \r\n\r\n \r\nСнимка: bTV \r\n\r\n Продължават засилените проверки за автобуси и камиони по пътищата в страната. Акцията започна след поредицата от трагични инциденти на пътя. \r\n\r\n Един от постовете на КАТ и ДАИ днес беше малко преди граничен пункт Калотина. Минава автобус, който пътува от Хамбург към София. Всички пътници имат колани, документите на возилото са изрядни.  \r\n\r\n Има ли колани в междуградските автобуси и слагат ли ги пътниците? \r\n\r\n „Явно и от медийния интерес, забелязва се, че много от гражданите слагат коланите и това води до по-голяма сигурност”, коментира Росен Рапчев от „Пътна полиция”. \r\n\r\n Play Video \r\n\r\n В проверката участват и ДАИ, които проверяват техническата изправност и другите нормативни изисквания. Сред най-честите нарушения е липсата на достатъчна почивка за водачите – в това число и между отделните курсове. \r\n\r\n Трябва да се спира на 4 часа и половина. Има обаче и шофьори на тирове, които са откровени – работодателите им ги карат да манипулират тахографите и това води до катастрофи. \r\n\r\n Проверките ще бъдат постоянни, а не временни. \r\n \n\t\t\t\t\t\t", "date": "2018.04.24", "title": "КАТ и ДАИ проверяват за колани в автобусите"}
{"url": "http://www.bnews.bg/article/240823-izvanredno_avtobus_na_gradskiya_transport_se_zapali_v_sofiya_video", "text": "\n Автобус на градския транспорт гори на булевард „Данаил Николаев” в София. Пътниците са евакуирани. Няма пострадали. \r\n\r\n За инцидента съобщи нашия зрител Стоил Иванов. \r\n\r\n На мястото е пристигнала и пожарна. \r\n\r\n ОЧАКВАЙТЕ ПОДРОБНОСТИ!  \r\n\r\n \r\n\r\n   \r\n \n\t\t\t\t\t\t", "date": "2018.04.24", "title": "ИЗВЪНРЕДНО! Автобус на градския транспорт се запали в София(ВИДЕО)"}
{"url": "http://www.bnews.bg/article/240822-dobre_poznat_frantsuzin_e_parviyat_sapernik_na_grigor_v_barselona", "text": "\n 33-годишният Жил Симон ще бъде първият съперник на Григор Димитров на турнира в Барселона. Той успя да победи представителя на Беларус Иля Ивашка с 6:2, 6:4 в първия кръг и в следващия етап ще се изправи срещу българина. \r\n\r\n Всъщност Симон и Димитров се познават добре и са изиграли цели 8 мача помежду си. Французинът, който в момента е номер 70 в света, има положителен баланс - 5:3 победи. \r\n\r\n Григор обаче постигна успехите си в последните години. През 2016 г. двамата играха един срещу друг 4 пъти. Димитров победи в Бризбейн, Синсинати и на \"Уимбълдън\", докато Симон триумфира на клей в Монте Карло и във всички други 4 мач помежду им преди това. \r\n\r\n И въпреки предимството в преките двубои на французина, Григор си остава фаворит. Той е поставен под номер 2 в схемата на турнира в Барселона, където се завръща 5 години след последното си участие. \r\n\r\n Българинът никога не е прескачал втори кръг в надпреварата. \r\n \n\t\t\t\t\t\t", "date": "2018.04.24", "title": "Добре познат французин е първият съперник на Григор в Барселона"}
{"url": "http://www.bnews.bg/article/240824-gen_milanov_nameri_hilyadi_proboyni_v_profesionalizma_pri_aresta_na_ivancheva", "text": "\n \r\nТози арест не бе направен по най-правилният начин. И в целия процес има много странности. Това каза ген. Румен Миланов и изброи много странности и непрофесионални действия на полицаите, следователите и прокуратурата. \r\nТози арест е пред Спортната палата. Но за всяка операция се прави предварителен план. Ако не са го правили, язък за професионализма. Планът цели процесуалност, законност, ако стане грешка,  да се носи отговорност, каза още той. \r\nТова място нанесе щети на градския транспорт и обществеността. Държаха кметица с белезници, за да се се вземат натривки. Но те се вземат веднага, посочи генералът. \r\nЗащо парите се броят на асфалта. Тези две дами бяха там, но не участваха в броенето. Те трябваше да гледат. Така не се прави, категоричен бе експертът. \r\nНеприлично бе да броят  парите на земята. Това ли е ефективността? Така не се прави. Има си ред за тези неща„ Извършват се процесуалните действия по най-интелигентен начин, продължи да изрежда пропуски той. \r\nКъде беше посредникът?, попита генералът. \r\nМиланов коментира и т.н. светене. Прокуратурата прави пресконференция. Гешев каза тука някъде светят ръцете...Това се документира със снимки. Едно е да светят дланите, съвсем друго по носа, отгоре, отдолу, посочи той. \r\nЗащо хората бяха с маски? С маски трябва да са, когато задържаме терористи, наркотрафиканти, при масовите безредици. От кой се крият, от закона. Това е недопустимо. Какво като ги разпознаят. Като ви е страх, има решение. Или се хващаш на тази игра. Има основни принципи на полицейските органи, прокуратура и следствие.  \r\nОстанах с впечатлението, че случаят не бе изпипан. Изявлението прави Ваклин преди два месеца. Били в чужбина и не са дошли за подкупа. Те ще дойдат, по траверсите ще се върнат, пошегува се генералът. \r\nНе искаме гладиоатори, а правов ред, категоричен бе той. \r\n\r\n Гражданско дружение днес поиска пълното отстраняване от прокуратурата на станалия за посмешище Гешов и шефа на КОНПИ, както и запор на имуществото им. \r\n  \r\n \n\t\t\t\t\t\t", "date": "2018.04.24", "title": "Ген. Миланов намери хиляди пробойни в ”професионализма” при ареста на Иванчева"}
{"url": "http://www.bnews.bg/article/240826-chernomorskiyat_flot_na_rusiya_s_boyni_ucheniya_v_sredizemno_more", "text": "\n Фрегатите \"Адмирал Григорович\" и \"Адмирал Есен\", както и патрулните кораби \"Питливи\" и \"Сметливи\", практикуват морска битка като част от бойни учения в Средиземно море. \r\n\r\n Информацията съобщава ТАСС, позовавайки се на пресслужбата на Черноморския флот на Русия. \r\n\r\n В съобщението се отбелязва, че корабите провеждат планирани маневри в далечна оперативна зона. Допълва се, че по време на ученията фрегатите атакуват патрулните кораби, които пък от своя страна се опитват да отблъснат симулираща вражеска атака. \r\n\r\n Също така се тренират ракетни удари по крайбрежни цели, както и подпомагане на кораб, получил поражения по време на битка. \r\n\r\n След завършване на ученията корабите ще продължат да изпълняват мисиите в съответствие с плана на командването. \r\n \n\t\t\t\t\t\t", "date": "2018.04.24", "title": "Черноморският флот на Русия с бойни учения в Средиземно море"}
{"url": "http://www.bnews.bg/article/240808-100_kila_i_deep_zone_project_okradoha_lyusi_ilarionov", "text": "\n Видеото към най-новата песен на Deep Zone Project, в която влиза и рапъра 100 Кила, е взаимствано от други две. Действието се развива пред и в известна кръчма в Банкя, решена в каубойски стил. \r\n\r\n Локацията съвсем не е новооткрита. На следящите стриктно музикалния шоубизнес в България направи впечатление, че там са заснети и други клипове. Например „Триумф на страстта“ на вече несъществуващата дамска група „88“ през (2004-а) и „Мачо“ на годеника на Софи Маринова – Гринго (2016 г.). \r\n\r\n Режисьор на видеата от поп фолк контингента е Люси Иларионов, а на „Папи“ е Добромир Николов. \r\n \n\t\t\t\t\t\t", "date": "2018.04.24", "title": "100 Кила и Deep Zone Project окрадоха Люси Иларионов "}
{"url": "http://www.bnews.bg/article/240816-sled_bezhanskiya_bunt_v_harmanli_11_obvinyaemi_sa_v_neizvestnost", "text": "\n 11 от 21 обвиняеми за бунта в Харманли преди година и половина са в неизвестност. Те не са редовно призовани и не се явиха в съда за старта на делото във вторник. А това стана причина за отлагането му. \r\n\r\n През ноември 2016-а бежанците излязоха на бунт заради забраната да напускат центъра. Тогава те замерваха полицията с камъни и разбиха имущество в халетата. \r\n\r\n Щетите са оценени на над 80 000 лева. Обвиняеми са 21 афганистанци. 10 от тях са настанени в център от затворен тип и днес се явиха в съда, но останалите 11 не са редовно призовани. \r\n \n\t\t\t\t\t\t", "date": "2018.04.24", "title": "СЛЕД БЕЖАНСКИЯ БУНТ В ХАРМАНЛИ: 11 обвиняеми са в неизвестност"}
{"url": "http://www.bnews.bg/article/240795-opernata_prima_sonya_yoncheva_s_nagrada_v_nyu_york", "text": "\n Соня Йончева, пред която се покланя целия оперен свят, получи в Ню Йорк наградата на списание Опера нюз, съобщи БНР. Сред призьорите са още диригентът Уилям Кристи, мецосопраното Фиоренца Косото, тенорът Виторио Григоло, сопраното Хей-Кюнг Хонг. Първите големи сценични изяви на българското сопрано са свързани именно с диригента Уилям Кристи, припомнят музикални критици. Дебютът на Соня Йончева в Метрополитън опера беше преди пет години. \r\n  \r\n \n\t\t\t\t\t\t", "date": "2018.04.24", "title": "Оперната прима Соня Йончева с награда в Ню Йорк"}
{"url": "http://www.bnews.bg/article/240805-madona_v_isteriya_ne_uspya_da_spre_targ_s_gashtite_si_i_intimno_pismo_ot_tupak", "text": "\n 59-годишната американска певица Мадона не успя да спре аукциона с лични вещи и интимни писма, получени от рапъра Тупак Шакур. Съдът установи законността на тези сделки, предадоха американски медии. Както БЛИЦ съобщи, писмо на Тупак Шакур до Мадона от 15 януари 1995 г., написано, докато той лежи в затвора, бе изложено на търг с начална цена 100 хил. долара миналата година. В писмото рапърът се опитва да обясни на Мадона защо е необходимо да се разделят. Мадона е сигурна, че в това е замесена бившата й приятелка Дарлийн Луц, която може би е рпедала записите на аукционната къща. Търгът ще се състои през юли. 22 елемента на Мадоната ще бъдат обявени за търг. Сред тях са бельото й, четката й за коса, както и интимното писмо. \r\n  \r\n \n\t\t\t\t\t\t", "date": "2018.04.24", "title": "Мадона в истерия! Не успя да спре търг с гащите си и интимно писмо от Тупак "}
{"url": "http://www.bnews.bg/article/240811-shterkata_na_hibchev_se_sableche", "text": "\n Лятото идва и дъщерята на националния селекционер Петър Хубчев захвърли дрехи и задръжки. Красивата Кристина показва смело секси тяло на плажа и няма търпение да събира отново тен на морския бряг \r\n„Планът ми за днес? Както винаги–плаж, плуване и бъди секси”, казва госпожица Хубчева. \r\nКристина живее в Айнтрахт в Германия, където работи като възпитател, но при всяка възможност се връща в България, за да се види с баща си. \r\nЦялото семейство заживява в Германия в средата на 90-години и в крайна сметка дъщерята на бившия футболист се установява трайно там. \r\n30-годишната чаровница все още няма мъж до себе си, но ухажори не й липсват. Още повече, че тя често се пуска по бански, но винаги в рамките на приличието. \r\nТя все още не е избрала бъдещия кандидат–зет на Хубчев, още повече, че мнението на баща й е от огромно значение, пише „Телеграф”. Кристина е и една от най-големите му фенки–като често вика в подкрепа на тимовете му от трибуните на стадионите. \r\nНезабравим момент за нея обаче си остава, когато баща й вдига Купата на България с „Берое”. Тогава тя и майка й Поля слизат на терена и успяват да разплачат иначе железния треньор на националния отбор. \r\nСемейството на Хубчев е изключително сплотено, въпреки че е разделено между България и Германия. Синът на селекционера Валери също се е установил в Айнтрахт, където следва „Политика и криминално право” в престижния университет „Гьоте”. \r\n  \r\n \n\t\t\t\t\t\t", "date": "2018.04.24", "title": "Щерката на Хибчев се съблече"}
{"url": "http://www.bnews.bg/article/240800-vizhte_koi_populyarni_lichnosti_u_nas_trakat_s_izkustveni_zabi", "text": "\n Родните звезди винаги са в състояние да превърнат всяка своя стъпка в новина. Особено когато подменят изцяло усмивката си. Много е модерно днес зъбите да са ослепително бели и съответно – изкуствени. Ето защо вече все повече родни звезди инвестират в тази сложна, ултра скъпа и доста болезнена манипулация \r\n\r\n Камелия е една от последните популярни личности, които са избелили зъбите си. Тя е горд собственик на фасети, които струват колкото една лека кола на старо. Сдобила се е с тях в Полша, с много мъки и жертви. Цялата процедура отнела 4 дни, писа \"Шоу\". \r\n\r\n Преслава е пръснала 66 хиляди лева при български стоматолог, който поставил върху зъбите й циркониеви коронки. Това е последният хит сред родния хайлайф. \r\n\r\n Малко след нея и Галена смени зъбките си. При нея резултатът е по-неестествен, тъй като прекалено много са избелени. Тя е броила сумата от 55 000 лева – предните й зъби са изцяло подменени с фасети. Интервенцията направила в Турция. \r\n\r\n Емилия също може да се похвали с изкуствености из устната кухина. Тя инвестирала 15 000 евро преди години за циркониеви импланти, които са по-евтини от изкуствените зъби, но пък се сменят периодично. \r\n\r\n Динозавърката в чалгата Луна се е сдобила с американски импланти, тъй като имала сериозни проблеми. Още  през 2001 г. се решава на болезнената операция – вадят й всички зъби и на тяхно място поставят нови. За новата си усмивка е броила 50 000 лири. \r\n\r\n Катето Евро също е със зъбни импланти. Нейната интервенция бе направена преди няколко години абсолютно на живо по време на международно изложение в столицата. Тя се подложи на операцията заради предстоящ важен филмов проект. \r\n\r\n Суетата не подминава и Калин Врачански. Той има нови фасети, които блестят като порцелан в устата му. \r\n\r\n Алисия също е горда притежателка на чисто нови зъби. Тя е почитателка на интервенции от всякакъв характер, стига крайният резултат да е актив за красотата й. \r\n\r\n Ани Цолова от няколко години се изявява с перлена усмивка. Идеята й дал тогавашния й екранен партньор – Виктор Николаев, който също може да се похвали с изкуствени зъби. Говори се, че Цолова е пръснала 20 бона за пълната промяна. Но тя може да си го позволи, поне в минало време. Припомняме, че водещата бе изритана от Нова за  тлъсти бонуси и укриване на данъци в големи размери. \r\n \n\t\t\t\t\t\t", "date": "2018.04.24", "title": "Вижте кои популярни личности у нас тракат с изкуствени зъби "}
{"url": "http://www.bnews.bg/article/240803-zemetresenie_razlyulya_turtsiya_blizo_40_raneni", "text": "\n 39 души бяха ранени при силно земетресение в югоизточния турски окръг Адияман, предаде Анадолската агенция. Нанесени са сериозни материални щети. \r\n\r\n По официални данни трусът е станал в 3:34 ч. местно време на 7 км дълбочина. Магнитудът е 5,1 по Рихтер. \r\n\r\n Министърът на здравеопазването Ахмет Демирчан обясни, че 35 от ранените са все още в болница, но никой не е с опасност за живота. \r\n\r\n Кадри в социалните мрежи показват разрушени от труса селски къщи. Местната власт ще организира раздаване на палатки за засегнатите семейства. \r\n\r\n Регистрирани са 43 вторични труса с магнитуд между 1,4 и 2,7. \r\n \n\t\t\t\t\t\t", "date": "2018.04.24", "title": "Земетресение разлюля Турция, близо 40 ранени "}
{"url": "http://www.bnews.bg/article/240806-hvanaha_izbyagaliya_zatvornik_ot_plovdiv", "text": "\n Хванаха обявения за общодържавно издирване затворник от Пловдивския затвор, съобщиха от прокуратурата. \r\n\r\n 42-годишният Георги Танчев се е укривал в апартамент в Пловдив, ползван от негов познат, който също е криминално проявен. \r\n\r\n На 10 април Танчев, който излежавал едногодишна присъда за притежание на наркотици, е напуснал външен обект край Пловдив, където работил и не се е прибрал в затвора. \r\n\r\n Дотогава той е изтърпявал наказанието си в Затворническо общежитие от открит тип. \r\n\r\n Предстои прокуратурата да повдигне обвинение спрямо Георги Танчев за бягство от затвора, за което е предвидено наказание до 3 години \"лишаване от свобода\". \r\n \n\t\t\t\t\t\t", "date": "2018.04.24", "title": "Хванаха избягалия затворник от Пловдив"}
{"url": "http://www.bnews.bg/article/240793-modelat_viktoriya_dzhumparova_zaprilicha_na_chicholina", "text": "\n Моделът Виктория Джумпарова сгафи с новите си вежди. \r\n\r\n Манекенката, която преди десетина година бе на върха на славата в манекенските среди, явно се е изложила с пигментацията на веждите си, одумват я злобарки, пише HotArena. \r\nВъпреки че се слави като отявлен естет и ценител на естественото, Вики този път явно не е нацелила гримьора. Или не е нацелила подходящия нюанс, с който да запълни веждите си. \r\n„Неподходящ микроблейдинг! Прилича на Чичолина”, съскат завистнички. \r\nИначе Джумпарова стана известна с участието си в „Къртицата”, където стана ясно, че е имала връзка с женен мъж. \r\n \n\t\t\t\t\t\t", "date": "2018.04.24", "title": "Моделът Виктория Джумпарова заприлича на Чичолина "}
{"url": "http://www.bnews.bg/article/240777-mariana_popova_otvratena_ot_mrasotiyata_v_stolitsata", "text": "\n Поп певицата Мариана Попова е тотално отвратена от мръсотията в София. От известно време изпълнителката и любимият й Веселин Плачков живеят в пернишките околии и нямат никакво намерение да се завръщат в столицата. \r\n\r\n „Наложи ми се да дойда до града. Осъзнавате ли какво си причинявате, като живеете тук?”, запита своите приятели в социалните мрежи, певицата, пише „България днес”. \r\n\r\n Бъдещата майка е твърдо решена да държи децата си далеч от мръсния въздух на големия град. Именно на чист въздух и сред тишина, тя и Веселин Плачков ще отгледат бъдещото си дете. \r\n\r\n Както е известно, Мариана Попова отново е бременна. Певицата вече е в петия месец и очаква момиченце, издаде самата тя. \r\n  \r\n \n\t\t\t\t\t\t", "date": "2018.04.24", "title": "Мариана Попова отвратена от мръсотията в столицата"}
{"url": "http://www.bnews.bg/article/240804-borisov_zavarshil_universitetite_na_tato_i_tsarya_gotvi_se_da_stoi_na_vlast_dokray", "text": "\n \r\n\r\n \r\nТой коментира още, че от Тодор Живков и Симеон Сакскобургготски е научил най-много и те са му „като два университета“. Премиерът разказва как през 90-те охранявал бившия комунистически ръководител Тодор Живков, наричан от народа Тато и говорили за Косово много преди кризата през 1999 г. Борисов признава, че тогава нищо не знаел по темата. \r\n„Той ми каза \"виж там по веригата предай\". Какво Косово, на кой да предам по веригата?! Познаваше много добре ситуацията в света, защото толкова години бе управлявал. Познаваше не само СССР, Близкия изток, Либия, Иран, Сирия. \r\n- Говорихте ли си с него за геополитика? \r\n- Да. Той и Царят са ми като два университета, защото не всеки имаше тази възможност да слуша как разсъждава върхът на комунизма и на монархията. И в една тема и двамата бяха много единни, че България и държавата са над всичко. \r\n- А от Царя какво научихте? \r\n- От Царя - много неща. Като започна от най-елементарните, като отидеш някъде и не трябва да покажеш, че си гладен. Научихме се на обноски. \r\n  \r\n \n\t\t\t\t\t\t", "date": "2018.04.24", "title": "Борисов завършил университетите на Тато и Царя! Готви се да стои на  власт докрай!"}
{"url": "http://www.bnews.bg/article/240809-darin_angelov_pravi_vtoro_bebe_v_parizh", "text": "\n Дарин Ангелов и съпругата му Антония се надяват да се сдобият с французойче догодина. Актьорът и любимата му са на романтично пътешествие до Париж, където правят опити за ново бебе. \r\n\r\n Преди месец Дарин сподели, че иска да има още деца, а вече и прави опити желанията му да се превърнат в реалност. И въпреки че в Париж двойката е била в компанията на дъщеричката си Дария и на няколко приятели, все пак успели да си откраднат време насаме и да потренират за още едно бебе. \r\n\r\n Дали опитите им са били успешни предстои да разберем съвсем скоро, пише Телеграф. Още повече, че актьорът признава, че когато научил, че ще става баща първия път, не могъл да запази новината в тайна. Всъщност точно обратното–не спирал да се радва и да се хвали пред цял свят. \r\n\r\n Той признава, че буквално полудял от радост, когато разбрал, че любимата му Антония е бременна. Дори ходил при приятели със снимка от видеозона. Дария е най-голямата радост на щастливия баща и той прекарва всяка свободна минута с дъщеря си. А сега се надява скоро да я зарадва и с братче, или сестриче. \r\n  \r\n \n\t\t\t\t\t\t", "date": "2018.04.24", "title": "Дарин Ангелов прави второ бебе в Париж "}
{"url": "http://www.bnews.bg/article/240794-paris_hiltan_se_fuka_sas_svatbena_roklya", "text": "\n Парис Хилтън обяви, че най-сетне е успяла да избере перфектната сватбена рокля, с която да встъпи в брак с Крис Зилка. \" \r\n\r\n Избрах я! Толкова е страхотна, че нямам търпение да я видят всички. В момента се прави по поръчка, така че ще бъде наистина специална. Прегледахме много различни възможности, защото сред приятелите си имаме невероятни дизайнери, които са изключително талантливи. Изборът наистина беше труден\", написа в социалните мрежи богата наследница, цитира БГнес. Очаква се 37-годишната певица, актриса, бизнес дама, дизайнерка и понастоящем и диджей да се омъжи за актьора Крис Зилка по-късно тази година. Към момента всички детайли около церемонията се пазят в тайна, но наскоро тя издаде, че креативният директор на \"Мошино\" Джеръми Скот ще създаде за нея специална рокля за афтър партито след сватбата. Хилтън и Зилка са приятели от 8 години, след като се запознават на парти на \"Оскари\"-те. Едва преди две години обаче двамата станаха и двойка. В началото на 2018 пък Зилка й предложи брак по време на романтичната им ски почивка в Аспен и то с огромен пръстен с 20-каратов диамант, струващ повече от 2 млн. долара. \r\n  \r\n \n\t\t\t\t\t\t", "date": "2018.04.24", "title": "Парис Хилтън се фука със сватбена рокля"}
{"url": "http://www.bnews.bg/article/240810-minyorskiyat_protest_priklyuchi_s_osvirkvaniya_za_resorniya_ministar", "text": "\n Протестът на служителите на „Мини Марица – изток” пред енергийното министерство мощно освирка ресорния министър Теменужка Петкова, след като тя излезе, за да коментира пред медиите за какво се е разбрала със синдикатите, но не говори пред недоволните. Стигна се и до кратък сблъсък между демонстранти и полицаи. \r\n\r\n Хората искат увеличаване на цената на въглищата с мотива, че заплатите им са „замразени” от години, а имат нужда и от по-модерна техника. \r\n\r\n „Искам само да отбележа, че мините са на положителен финансов резултат – 7 млн. лева. Увеличени са приходите им спрямо 2016 г. с 56 млн. лева. Колегите получават редовно своите трудови възнаграждения, своите социални добавки. Климатът е добър”, коментира тя. \r\n\r\n Министърът отбеляза, че увеличение на цената на въглищата ще се отрази неблагоприятно на централите от Маришкия басейн. Петкова все пак заяви, че ще посети през следващата седмица мините, за да се запознае с реалната ситуация там. \r\n\r\n „Това, което казахме на министъра, беше, че тя най-вероятно не получава по веригата вярна информация за това, което става в „Марица-изток” – водят я на панорамата да гледа лъскавите хубави багери и горе-долу до там й се изчерпва представата за това, което става в „Марица-изток”, каза Димитър Манолов от КТ „Подкрепа”. \r\n\r\n Междувременно един от миньорите се опита да остави чувал с въглища пред министерството, но беше спрян от полицията. \r\n \n\t\t\t\t\t\t", "date": "2018.04.24", "title": "Миньорският протест приключи с освирквания за ресорния министър "}
{"url": "http://www.bnews.bg/article/240827-polovin_balgariya_nyama_da_hodi_na_pochivka_tova_lyato", "text": "\n 40% от пълнолетните българи планират да ходят на почивка това лято, а повече от половината (55%) не планират. 5% са тези, които не знаят или все още не са взели решение за почивка летния сезон. \r\n\r\n Това сочат данните от проучване на изследователския център „Тренд“ за нагласите на българите към предстоящия летен туристически сезон. Изследването е представително за пълнолетното население на страната и е проведено сред 1004 пълнолетни български граждани по метода „лице в лице“. Теренът на проучването е осъществен между 30 март и 5 април 2018 г. Сондажът е по поръчка на вестник „24 часа“. \r\n\r\n В демографските разбивки се регистрират по-високи нива на планиране на почивка това лято сред младите групи – 18-29 г. и 30-39 г., както и сред живеещите в София. \r\n\r\n Хората на възраст над 60 години и живеещите в селата са сред тези, които в най-малка степен планират да почиват това лято, което може да се обясни с по-трудната мобилност, финансови причини и здравословно състояние. \r\n\r\n Основната причина сред посочилите, че не планират да ходят на почивка това лято, е липсата на финансови възможности (70%), като тук се регистрира и динамика спрямо образователния статус – тези с висше образование и живеещи в столицата в по-малка степен изтъкват финансовия аргумент. \r\n\r\n Една пета от българите, които не планират почивка това лято, декларират, че не са ходили на почивка през летния сезон от между 5 и 10 години. \r\n\r\n Висок е процентът и на тези, които декларират, че не са ходили на почивка през лятото повече от 20 години, като спрямо възрастовите разбивки си личи, че това са в най-голяма степен хората над 70 години. \r\n\r\n За 51% от планиращите водеща опция е българското Черноморие, а 13% пък посочват почивка в планината. Единствено сред живеещите в столицата опцията „чужбина“ е с лек превес (35%) спрямо опцията да се почива на Черно море (34%). \r\n\r\n За планиращите да ходят в чужбина на почивка това лято най-предпочитаното място е Гърция (58%), а след това е Турция (18%). \r\n\r\n Повече от половината българи, които възнамеряват да почиват това лято, споделят, че започват да търсят оферти за настаняване по-малко от 2 месеца преди самата почивка. \r\n\r\n Едва 13% от българите започват да търсят оферти за настаняване повече от три месеца преди самата почивка, а 17% стартират тази дейност между 2 и 3 месеца предварително. \r\n\r\n За всеки четвърти (25%) курортът/ самото място е водещ критерий при плануване на почивката им. Вторият водещ мотив за избор е цената на нощувките – 19%, а наличието на ол инклузив пакети е водещо за избора при 13% от планиращите. \r\n\r\n Близо половината от българите (46%), планиращи почивка това лято, са на мнение, че българските туристи, в сравнение с чуждестранните, не са еднакво обслужвани и не получават същото качество. 37% не споделят това мнение. \r\n \n\t\t\t\t\t\t", "date": "2018.04.24", "title": "Половин България няма да ходи на почивка това лято"}
{"url": "http://www.bnews.bg/article/240792-nedopustimo_darzhavata_platila_za_polugolite_tantsyorki_i_alkohola_na_mladezhkata_konferentsiya_klakyori_rakoplyaskali_na_boyko", "text": "\n Скандалната конференция на младежките европейски лидери в София, за която вече Би Нюз ви съобщи, продължава с още невероятни разкрития по отношение на сбърканата организация, при патрон на европредседателството ЛилитУ Павлова, която или се крие, или току се покаже, да каже, как хубаво върви нашето домакинство. \r\n\r\n Да, ама не, както вече стана ясно. \r\n\r\n \" - статия с това заглавие излезе днес в изданието Euroactiv, която разказва за проведената миналата седмица конференция на Европейския младежки форум в НДК. Част от младежите участници в събитието са останали крайно недоволни от различни организационни недоразумения, като например от безплатния алкохол и танцьорките в бара на партито след конференцията. \r\n\r\n   Лидерът на Европейския младежки форум Луис Алварадо споделил пред Euractive, че младите били крайно фрустрирани от изказването на българския премиер, който дори дал за пример германски министър - баща на седем деца. \r\n\r\n азва Алварадо. \r\n\r\n За ЕМФ е възмутително и това, че всички си тръгнали след речта на Борисов. \"Тук сте, за да говорите с нас, а не НА нас\", казва в своята реч Алварадо. \r\n\r\n , коментира в БТВ Илина Мутафчиева, председател на Националния младежки форум. \r\n\r\n Според нея на конференцията младите хора са били просто украса – за два дни имали 30 минути за въпроси. \r\n\r\n \r\n\r\n Относно билетите идеята е средствата да бъдат възстановени, за да има по-гъвкава опция за младежите – да дойдат по-рано или да си тръгнат по-късно, обяви пък Петър Младенов, председател на Работна група \"Младеж\" към Съвета на ЕС. \r\n\r\n Партито е неформална среща, на която беше дадена възможност на младите хора да продължат комуникацията – да отпразнуват успеха от тази конференция, каза Младенов. И в Малта, и в Естония имаше подобно парти, уточни той. \r\n\r\n На въпрос с какви средства е платено партито Младенов отговори: \"не бяха карани младежите да купуват алкохол, никой не е карал хората да отидат на тази среща\". \r\n\r\n \r\n\r\n По-късно в същото предаване лидерът на БСП Корнелия Нинова определи скандала около младежката конференция като \"тежък шамар за България от младите европейци\". \r\n\r\n \"Това с алкохола и полуголите жени – да, ужасно е, но по-важно е това, което казва президентът на Европейския младежки форум, че това, което се е случило в София, цитирам:  , каза Нинова. \r\n\r\n Междувременно с позиция излезе младежката организация на ГЕРБ. Оттам определиха скандала като спекулация и провокация. \r\n\r\n Извън официалното в медиите, с което се коментира и бляскавата поява на премиера Бойко Борисов, слязъл като Бог от небесата, кого трябва единствено да обожествяват, но не и да разговарят с него, не закъсняха и подробности във Фейсбук. \r\n\r\n Н.С. написа:  \r\n\r\n Излагацията е пълна, г-н премиер и госпожо Павлова!  \r\n \n\t\t\t\t\t\t", "date": "2018.04.24", "title": "НЕДОПУСТИМО: Държавата платила за полуголите танцьорки и алкохола на младежката конференция, клакьори ръкопляскали на Бойко!"}
{"url": "http://www.bnews.bg/article/240797-spipaha_manzhata_ne_e_hitar_kato_pelov_i_kolev", "text": "\n Избягалият преди около 2 седмици затворник Жоро Манджата е арестуван преди малко, научи БЛИЦ от източници на разследването. \r\n\r\n Манджата е задържан близо до пловдивския бул. \"Мария Луиза\" в квартирата на свой приятел наркоман. Той е отведен с белезници. Както първо БЛИЦ съобщи, дни след като софийските затворници духнаха от столичния зандан, Манджата избяга от пловдивския. \r\n\r\n Мъжът, който е наркоман, и лежи в затвора заради наркоразпространение, не се прибра от работа на външен обект. Затворническата управа ще реши какво наказание да бъде наложено на Манджата, а съдът ще има думата с колко ще удължи присъдата му.   \r\n\r\n 42- годишният затворник Георги Танчев - Манджата, който   е излъгал, че отива на среща със сестра си. Наркопласьорът излежава едногодишна присъда за разпространение на наркотици и съдът е постановил тя да бъде изтърпява в затворническо общежитие при общ режим, съобщава \"Трафик\". Съгласно Закона за изпълнение на наказанията и задържането под стража, лишените от свобода, изтърпяващи наказание при първоначален „общ“ режим, могат да полагат труд на външни обекти. \r\nОт Пелов и Колев обаче още няма и следа. \r\n  \r\n \n\t\t\t\t\t\t", "date": "2018.04.24", "title": "Спипаха Манжата, не е хитър като Пелов и Колев!"}
{"url": "http://www.bnews.bg/article/240814-s_nad_10_mln_lv_vazstanovyavat_chast_ot_stolichniya_na_zapaden_park", "text": "\n С малко над 10 млн. лева ще бъде възстановена представителната част на Западен парк в София по Оперативна програма \"Региони в растеж\" 2014-2020 и одобрен проект на Столична община.  \r\n\r\n Проектното предложение е част от Инвестиционната програма на Столична община по Приоритетна ос 1 \"Устойчиво и интегрирано градско развитие\" на Оперативна програма \"Региони в растеж\" 2014-2020. Общият размер на проекта е 10 939 995,34 лв., от които 8 549 999,32 лв. е стойността на безвъзмездната финансова помощ, която се предоставя по ОПРР. \r\n\r\n Основните дейности по проекта са насочени към възстановяване на парка, благоустрояването му и подобряване устройството на представителната му част с максимално запазване на автентичния му вид. Ще бъдат обновени настилките, ще се изградят нови детски площадки, ще се подменят парковото обзавеждане, елементи от техническата инфраструктура и парковото осветление. Ще се изградят видеонаблюдение и поливни системи. \r\n\r\n Проектът е насочен към реализиране на интегрирани мерки за подобряване на градската среда като част от изпълнението на Интегриран план за градско възстановяване и развитие на София. \r\n\r\n Чрез реализацията на проекта ще се подобри и цялостният облик на града, екологичните условия и парковата среда в столицата. \r\n\r\n В една от основните зелени зони на София - Западния парк, ще се подобрят възможностите за обучение, отдих, спорт и прекарване на свободното време на жителите и гостите на града. \r\n \n\t\t\t\t\t\t", "date": "2018.04.24", "title": "С над 10 млн. лв. възстановяват част от столичния на Западен парк"}
{"url": "http://www.bnews.bg/article/240829-ohranitelni_kameri_zasneli_bombeniya_intsident_na_vasil_levski_video", "text": "\n bTV разполага със записите от охранителните камери от мача „Левски” – ЦСКА, който беше белязан от тежък инцидент с пострадали служители на реда. Те бяха ранени от хвърлена бомбичка. \r\n\r\n На записа се вижда мястото, откъдето е хвърлено самоделната бомбичка – секторът на ултрасите от „синята” агитка. Втората камера е запечатала момента, в който се случва инцидентът. \r\n\r\n bTV разполага със записите от охранителните камери от мача „Левски” – ЦСКА, който беше белязан от тежък инцидент с пострадали служители на реда. Те бяха ранени от хвърлена бомбичка. \r\n\r\n На записа се вижда мястото, откъдето е хвърлено самоделната бомбичка – секторът на ултрасите от „синята” агитка. Втората камера е запечатала момента, в който се случва инцидентът. \r\n\r\n На една от камерите, монтирана под козирката на Националния стадион, е уловен моментът на инцидента - хвърлянето на бомбичката и взривът, който пръска стъклена врата и ранява двама полицаи в един от входовете на стадиона. \r\n\r\n Качеството на този клип позволява единствено да се види силуета на човек, който мята предмета. На друг клип пък се вижда част от агитката на \"Левски\", която изглежда е интересна за разследването. \r\n\r\n Ден преди поредното дерби Левски-ЦСКА, задържаният за хвърлената бомбичка, която рани двама полицаи, иска да се споразумее с прокуратурата. Твърди, че бомбичката му била дадена от непознат човек, не се целел в полицаите и първоначално не разбрал какво е станало. \r\n\r\n \r\n\r\n   \r\n \n\t\t\t\t\t\t", "date": "2018.04.24", "title": "Охранителни камери заснели бомбения инцидент на „Васил Левски”(ВИДЕО)"}
{"url": "http://www.bnews.bg/article/240751-bivshiyat_na_kloi_kardashiyan_svalya_edrogardi_matski_v_instagram", "text": "\n Баскетболистът Тристан Томпсън продължава да е в устата на всички. Звездата от НБА кръшна на половинката си Клои Кардашиян в навечерието на раждането на дъщеричката им. \r\nСтана ясно, че това не е единствената му изневяра. Медиите в Америка разкриха, че той е криввал от правия път не веднъж по време на връзката си с риалити звездата. \r\n\r\n Томпсън свалял мадамите в инстаграм. Зарибявал ги с лични съобщения, а след това се срещал с тях. Падал си по екзотични мадами с големи гърди. \r\nКардашиян вече изпъди неверния баскетболист. \r\n \n\t\t\t\t\t\t", "date": "2018.04.24", "title": "Бившият на Клои Кардашиян сваля едрогърди мацки в инстаграм"}
{"url": "http://www.bnews.bg/article/240799-pravo_v_ochite_shtom_ananiev_se_iznenadva_ot_nedovolstvoto_v_zdraveopazvaneto_ne_poznava_zdravnata_sismema", "text": "\n След като здравният министър Кирил Ананиев непрекъснато се изненадва от недоволството, което се поражда в здравеопазването, значи той не познава здравната система. Коментарът е на председателя на Центъра за защита на правата в здравеопазването д-р Стойчо Кацаров, който е на мнение, че, ако Ананиев продължи да се „изненадва“ и занапред, трябва да се потърси решение в човек, който няма да е толкова изненадан от случващото се. Пред Дарик Кацаров посочи като пример реакциите на министъра при протестите на джипита, служители на здравни инспекции, хора с увреждания, болнични директори и пациентски организации. \r\n  \r\n„По повод протеста вчера и той каза, че е изненадан от това, че има протест и от поставените искания, аз си спомням преди няколко месеца, когато имаше протест на пациенти заради наложения мораториум върху въвеждането на иновативните лекарства. Министър Ананиев пак беше изненадан от протеста и от ветото, наложено от президента. Един месец по-късно министър Ананиев беше изненадан от изявлението на професор Камен Плочев относно дълговете на Здравната каса към Европейските здравни осигурителни фондове. При проверката, осъществена малко след това, се оказа, че специалистът по инфекциозни болести Камен Плочев е по-добре запознат колко дължи бюджетът на НЗОК, отколкото специалистът по финанси и бюджети Кирил Ананиев. Малко по-късно министърът беше изненадан, че една негова наредба за медицинската експертиза предизвика многохиляден протест пред Министерски съвет на хора с увреждания и той беше принуден да оттегли тази наредба“, коментира д-р Кацаров. \r\n  \r\n„И сега, ако съберем цялата тази поредица, което става в рамките на няколко месеца, какъв извод можем да направим от това нещо? 100 дни минаха отдавна. Освен това министър Ананиев не е нов за тази сфера. Той отговаряше за бюджета на здравната каса, аз го помня, защото сме седели на една маса 99-та година, когато се въвеждаше здравното осигуряване. Тогава той пак отговаряше за бюджета на НЗОК, като експерт, ръководител и заместник-министър във Финансовото министерство. Тоест той не би трябвало да е изненадан“, допълни той. \r\n  \r\nАко непрекъснато се изненадва от това, което се случва, това означава две неща – че той не познава тази система, посочи още Кацаров. \r\n  \r\n„А ако не познаваш една система, как тогава я управляваш? Дали няма да стигнем до извода, че назначаването на специалист по бюджет и финанси в този момент може би не е най-доброто решение за Здравното министерство. Този въпрос неизменно изниква на дневен ред и ако продължава да бъде изненадан, трябва да се потърси решение в човек, който няма да е толкова изненадан, защото доброто управление е не да следваш протеста и да се чудиш защо протестират, а доброто управление е да предвидиш нещата и да ги решиш“, посочи още председателят на Центъра за защита на правата в здравеопазването д-р Стойчо Кацаров. \r\n \n\t\t\t\t\t\t", "date": "2018.04.24", "title": "Право в очите: Щом Ананиев се изненадва от недоволството в здравеопазването, не познава здравната сисмема!"}
{"url": "http://www.bnews.bg/article/240790-sdvr_zatyaga_reditsite_vizhte_kakvo_obeshtavat_da_napravyat_za_derbito_v_sryada_25_april", "text": "\n Столичната дирекция на вътрешните работи предприема всички необходими мерки за охрана на обществения ред и безопасност на движението в столицата във връзка с предстоящото дерби на 25 април /сряда/ от 18.30 часа на Национален стадион ”Васил Левски”, съобщиха от МВР. \r\n\r\n Преди, по време и след провеждане на спортната среща, полицейските служители ще следят за опазването на обществения ред и за недопускане на инциденти на територията на града. На изградени контролно - пропускателни пунктове в района на спортното съоръжение полицаи ще извършват щателна проверка на всички посетители на футболния мач. Предприети са стриктни мерки за недопускане на посетители, които имат наложена съдебна забрана за посещение на спортни мероприятия. Малолетни ще се допускат на територията на стадиона само с пълнолетен придружител и предварително попълнена декларация, която може да бъде изтеглена от интернет или взета от касите на стадиона. \r\n\r\n Униформените ще следят за недопускане на зрители във видимо нетрезво състояние, както и за носене на забранени предмети и вещи /огнестрелно оръжие, пиротехнически изделия, ножове, палки, боксове, бутилки, в това число и парфюми и чадъри/. Ангажимент по охраната на спортната среща имат  частни охранителни фирми, чиято задача е да следят за опазване на реда на територията на стадиона по време на провеждане на срещата. При дейността си те ще бъдат подпомагани от полицейски служители, които ще се намесват при възникнала необходимост. \r\n\r\n За да бъде избегнато струпване, приканваме зрителите да се възползват от по-ранното отваряне на входовете на стадиона. Вратите за посетители ще бъдат отворени в 16.30 часа. \r\n\r\n Във връзка с провежданата спортна среща,  в следобедните часове  е възможно е да възникне временно затруднение в движението в централната градска част. \r\n\r\n По-рано вътрешният министър заяви, че е решено  , като спешна мярка, след като допуснаха да бъде вкарана самоделна бомбичка, която рани полицаи. \r\n \n\t\t\t\t\t\t", "date": "2018.04.24", "title": "СДВР затяга редиците, вижте какво обещават да направят за дербито в сряда, 25 април!"}
{"url": "http://www.bnews.bg/article/240807-palen_absurd_v_mladost_nyama_koy_da_stane_kmet", "text": "\n Зам.-кметът на Младост Владимир Клисуров е отказал да стане и.д. кмет на района, след като бе посочен от задържаната титуляр на поста Десислава Иванчева в заявлението й за платен отпуск, докато е в ареста, пише ОFFNews. \r\n\r\n Вторият зам.-кмет Румен Русев - освен задържаната с Иванчева нейна заместничка Биляна Петрова, се е съгласил да заеме мястото й и районната администрация е изготвила заповед за това. Документът трябва да бъде подписан от Иванчева, затова пътува към килията й на Векилски 2 за параф. Иванчева обаче едва ли ще подпише заповед за и.д. на Русев, защото той бе посочен от нея като участник в схема за отстраняването й. \r\n\r\n Иванчева, която не е с отнети правомощия като кмет, нито е отстранена от поста, трябва да определи заместника си. \r\n\r\n Другият вариант, предвиден в закона е Столичния общински съвет да определи и.д. кмет между заместниците на титуляра. СОС обаче едва ли ще иска да определи Русев след изявленията на Иванчева за заговор срещу нея от страна на СО и Русев. \r\n\r\n Така хаосът в Младост става огромен, проблем е и факта, че няма кой да подпише заповедта, за да си получат работещите в общината заплатите. \r\n\r\n   \r\n \n\t\t\t\t\t\t", "date": "2018.04.24", "title": "Пълен абсурд в Младост няма кой да стане кмет"}
{"url": "http://www.bnews.bg/article/240819-erdogan_obyavi_che_shte_agitira_v_evropeyski_grad_predi_izborite_prez_yuni", "text": "\n Президентът на Турция Реджеп Ердоган заяви, че през следващия месец планира да проведе предизборен митинг в Европа, но не спомена в коя точно държава ще се проведе, информира ДПА. \r\n\r\n Ердоган каза пред управляващата Партия на справедливостта и развитието в Анкара, че събитието е планирано в спортна зала. \r\n\r\n \"По волята на Аллах през май ние ще проведем първата си среща в спортна зала в Европа. Всичко е подготвено. Към момента не мога да кажа коя е страната\", отбеляза турският лидер. \r\n\r\n През последните дни Холандия, Германия и Австрия обявиха, че няма да позволят турска предизборна агитация преди вота на 24 юни. \r\n\r\n През 2017 г. по време на кампанията преди референдума Ердоган и европейски лидери се скараха, след като същите държави не разрешиха на турски политици да агитират. \r\n\r\n Миналата седмица държавният глава на Турция обяви, че на 24 юни ще се проведат предсрочни парламентарни и президентски избори. \r\n \n\t\t\t\t\t\t", "date": "2018.04.24", "title": "Ердоган обяви, че ще агитира в европейски град преди изборите през юни"}
{"url": "http://www.bnews.bg/article/240798-agentsiyata_za_zakrila_na_deteto_se_samozezira_za_suzanita", "text": "\n Възмутен гражданин е подал сигнал в ДАЗД за клипа, тъй като тийнейджърката се държи непристойно. \"Самосезирали сме се. Ще проверим дали родителите на Сузанита са дали разрешение тя да участват в подобни сцени\", обясниха пред \"Монитор\" от агенцията. Експертите ще се обърнат и към СЕМ. \r\n\r\n Досега фолклегендата Орхан Мурад и съпругата му Шенай демонстрираха пълно съгласие с поведението на наследницата си. Изпълнителят на \"Хиляди слънца\" неведнъж заяви, че тийнейджърката не е по-скандална от другите имена в бранша и по друг начин не може да се пробие в България. \"Ще съдя всеки, който си послужи с обидни думи, измислици и тиражиране на неверни неща по отношение на Сузанита и моето семейство\", закани се той преди време в отворено писмо във Фейсбук. \r\n\r\n Феновете също скочиха срещу клипа на \"К'во става, брат\" и призовават за докладване на неприличното съдържание в YouTube, където видеото вече е на второ място по набиране на популярност. Те забелязаха и прилики с парчето на рапъра Лил Пъмп - Gucci Gang. Това не е първият път, в който певицата трябва да доказва авторски права. \r\n\r\n Песента \"Луцифер и Буда\" беше свалена от платформата за видеосподеляне заради съмнение за плагиатство. Сигнал до сайта беше изпратен от професор Биджан Казем Мисаг, който стои зад мелодията към оригиналната песен - Allahumma Ya Subuhun. Цигуларят е написал музиката преди близо 40 години, а неин запис е направен през 1991 г. от световно признатият продуцент Том Прайс. \r\n \n\t\t\t\t\t\t", "date": "2018.04.24", "title": "Агенцията за закрила на детето се самозезира за Сузанита"}
{"url": "http://www.bnews.bg/article/240780-stolichani_zatvaryat_bul_arsenalski_spasyavat_tramvayna_liniya_6_obshtinata_gazi_obeshtaniya", "text": "\n Жителите на столичния квартал \"Лозенец\" излизат на протест в опит да спасят линията на трамвай №6. Тази вечер от 18.30 часа ще бъде затворен бул. \"Арсеналски\" с настояване да се върне трамвайното трасе на линията. Исканията на протеста са две - запазването на трасето на трамвая към кв. \"Лозенец\" и незабавно пускане на трамвайна линия №6, съобщи в интервю за БНР Борис Бонев от \"Спаси София\".  \r\n\r\n Ние твърдим, че това са едни неспазени обещания, поредните неспазени обещания и още в началото на март предупредихме, че ако до месец трамвайното движение не бъде пуснато, ще последват протести\", каза той.  \r\n\r\n От Общината твърдят, че се чака решение на казуса с бул. \"Ген. Скобелев\".  \r\n\r\n \"За да се развива устойчиво и адекватно един голям град като София, трябва да има адекватна алтернатива на автомобилното придвижване и тя е да има повече градски транспорт. \r\n\r\n Начинът, по който се работи напоследък, а именно умишлено и изкуствено да се опитваме всички да ги вкараме в метрото, не е адекватен, не отговаря на съвременния начин на градоустройство и на планиране на транспортната политика. Трябва да има повече градски транспорт, за да свалим хората от колите, а не да премахваме съществуваща инфраструктура, която на всичкото отгоре наскоро беше ремонтирана и която дава бързи, удобни и директни връзки на кв. \"Лозенец\" с места, с които метрото не може да обслужи, като Женския пазар, като Петте кьошета, площад \"Македония\" и бул. \"Христо Ботев\", обясни Бонев.  \r\n \n\t\t\t\t\t\t", "date": "2018.04.24", "title": "Столичани затварят бул. \"Арсеналски\", спасяват трамвайна линия №6, Общината гази обещания!"}
{"url": "http://www.bnews.bg/article/240802-izrael_predupredi_siriya_ne_izpolzvayte_ruski_raketi_sreshtu_nas", "text": "\n Ако Сирия използва руски ракети срещу въоръжените сили на Израел, ние ще реагираме. \r\n\r\n Това предупреди военният министър на еврейската държава Авигдор Либерман пред Ynet News. \r\n\r\n Либерман направи коментара в отговор на въпрос относно разпространяваната информация, че Москва ще достави на Сирия зенитно-ракетни комплекси С-300. \r\n\r\n \"Едно нещо трябва да бъде ясно - ако някой стреля по нашите самолети, ние ще ги унищожим\", каза Либерман в интервю за израелския сайт. \r\n\r\n За нас е важно доставяните на Сирия руски отбранителни оръжия да не се използват срещу Израел, продължи министърът на отбраната. \r\n\r\n \"Ако ги използват срещу нас, ние ще отвърнем\", закани се Либерман. \r\n\r\n Наскоро руски представители намекнаха, че могат да доставя С-300 на Сирия в отговор на извършените от западни държави удари на 14 април. \r\n \n\t\t\t\t\t\t", "date": "2018.04.24", "title": "Израел предупреди Сирия: Не използвайте руски ракети срещу нас!"}
{"url": "http://www.bnews.bg/article/240782-skalata_pokaza_novorodenata_si_dashterichka", "text": "\n Американският актьор Дюан Джонсън стана баща за трети път. На 23 април се роди бебето Тиана Джиа Джонсън. 45-годишният актьор качи в Instagram снимка с детето върху гърдите си. Според него, след като е присъствал на раждането на момичето, е трудно да изрази степента на любов, уважение и съчувствие към майка му и всички жени по света. \"Аз ти давам думата си, че ще те обичам, защитавам, напътствам и ще те карам да се смееш до края на живота ми. Имам много отговорности в този голям свят, но да бъда твой баща винаги ще бъде най-важното за мен. О, и още нещо ... ти ще се возиш с татко си на големия камион\", пише в поста на Скалата, отнасящ се до дъщеря му. \r\n  \r\n \n\t\t\t\t\t\t", "date": "2018.04.24", "title": "Скалата показа новородената си дъщеричка "}
{"url": "http://www.bnews.bg/article/240796-kat_i_dai_pognaha_shofyorite_za_kolani_sled_tragichniya_intsident_na_trakiya", "text": "\n Масовите проверки на МВР и ДАИ за техническото състояние и поставянето на колани в автобусите и тежки камиони продължават и днес. \r\n\r\n Те започнаха след трагичния инцидент на магистрала „Тракия“, при който загинаха шестима души. \r\n\r\n Днес една от проверките е на около 2 км от ГКПП „Калотина“. Следи се дали шофьорите са почивали според законовите изисквания и дали пътниците поставят обезопасителните колани. \r\n\r\n Досега резултатите показват, че пътниците вече започват да поставят колани, отчете Росен Рапчев от „Пътна полиция“. Такива акции ще се правят възможно най-често, добави той. \r\n\r\n От ДАИ отчетоха, че има нарушения при почивките на шофьорите на автобуси – много от тях карат повече от разрешените четири часа, предаде БТВ. \r\n \n\t\t\t\t\t\t", "date": "2018.04.24", "title": "КАТ и ДАИ погнаха шофьорите за колани след трагичния инцидент на \"Тракия\""}
{"url": "http://www.bnews.bg/article/240745-andzhelina_poludya_ot_revnost_po_brad_pit", "text": "\n Актрисата Анджелина Джоли ревнува бившия си съпруг Брад Пит заради новата му любовница и дори стига до истерия. Това съобщава The Hollywood Gossip, цитиран от БЛИЦ. Този път холивудската звезда побесня, защото бившият й съпруг се увлякъл по професорка по архитектура от Масачузетския технологичен институт. Както става известно в публикацията, Джоли ревнува заради новия роман Пит, защото винаги е искала тя първа от двамата да започне връзка. Според наличната информация, след като е научила за романа на Пит и професорката по архитектура, Джоли е изпаднала в немислима ярост, като дори е загубила съзнание. \r\n  \r\n \n\t\t\t\t\t\t", "date": "2018.04.24", "title": "Анджелина полудя от ревност по Брад Пит"}
{"url": "http://www.bnews.bg/article/240785-institutat_za_patna_bezopasnost_prati_pravitelstvoto_na_popravitelen_i_posochi_konkretni_nezabavni_deystviya_sreshtu_smartnite_sluchai_po_patishtata", "text": "\n \r\n\r\n Още вчера експертите от Института се обявиха срещу приеманите на тъмно промени в Закона за движение по пътищата:  В нашия свят всеки ден по пътищата загиват хора, а във техния свят едни и същи хора обсъждат грешни решения. \r\n\r\n На днешия форум специалистите посочиха: \r\n\r\n Ние сме експерти. В бъдеще може да имаме думата, но сега зависи само от вас. Действия трябва да бъдат предприети, колкото може по-скоро, или много деца на България няма да имат възможност да пораснат достатъчно големи, за да се чуе техния глас. И именно тук вие можете да помогнете, като се присъедините към този призив за действие и приемете Пътна карта за развитие на безопасността на движение по пътищата 2018-20202, която предлага да бъдат изпълнени три стратегически цели. \r\n\r\n Стратегическа цел №1: Ефективно управление на системата за БДП Постигането на тази цел минава през следните етапи: - Създаване и приемане на държавна политика, която да определи правомощия, задължения и отговорности при управление на системата за БДП. Това изисква да бъде определен субекта който носи общата отговорност за БДП. Моделът на споделена отговорност е изчерпан и доказано не ефективен. - Създаване на нов модел за управление на Системата за БДП. - Създаване на държавен експертен орган, който да създаде условия за експертно управление на процесите свързани с сигурността по пътищата на България. Обуславя се от необходимоста за подготовка на устойчива нормативна основа, създаване на методика за събиране на данни, анализирането им, мониторинг върху дейността на всички институции отговорни за БДП, създаване на национални програми, стратегии, план за действие и др.. \r\n\r\n Стратегическа цел №2: Ефективно законодателство Създаване на Кодекс за движение по пътищата. България се нуждае законодателен подход в сферата на БДП, който да обедини и систематизира съществуващите законови и под законови нормативни актове. Кодекса е вид закон, който цялостно урежда определен кръг еднородни обществени отношения и повече никъде не се уреждат. \r\n\r\n Стратегическа цел № 3: Професионално и експертно управление Постигането на тази цел минава през следните етапи: - Създаване на експертен държавен орган за изготвяне на програми за образование по БДП и обучение на водачите на МПС. Изготвяне на методология за създаване на безопасна организация на движението, безопасна инфраструктура, ефективен контрол на движението по пътищата. - Мониторинг върху изпълнение на програмите, методологиите и др.. - Изготвяне на ежемесечни доклади за състоянието на БДП и констатираните несъответствия / експертен държавен орган/. Сега действащата Система за управление на БДП се характеризира със неефективно противодействие на пътнотранспортния травматизъм и липса на изградени механизми за координация и контрол за изпълнение на законови разпоредби и коригиращи действие при установени несъответствия. \r\n \n\t\t\t\t\t\t", "date": "2018.04.24", "title": "Институтът за пътна безопасност прати правителството на поправителен и посочи конкретни незабавни действия срещу смъртните случаи по пътищата"}
{"url": "http://www.bnews.bg/article/240784-ochakvano_apelativnite_sadii_pusnaha_pod_garantsiya_tsveta_taskova_prichinila_katastrofata_kray_vakarel", "text": "\n 5000 лв. парична гаранция постанови Апелативният съд за 29-годишната шофьорка Цвета Таскова, която причини тежката катастрофа с пътнически автобус на АМ „Тракия”. \r\n\r\n Според магистратите има доказателства, че Таскова е автор на престъплението, но и че то е извършено от непредпазливост, тъй като няма данни шофьорката да е имала агресивно поведение на пътя. \"Обвиняемата е без каквито и да било криминални или други прояви. От 11 сведения на нейни близки става ясно, че тя е порядъчен гражданин, който спазва законите на страната\", посочи съдия Весислава Иванова и изтъкна, че проявата й край Вакарел е инцидентна. \r\n\r\n Преди седмица Софийският окръжен съд постанови постоянен арест за жената.  \r\n\r\n \"Не мога да опиша съжалението си и не очаквам да ме разберат. Съжалявам, съжалявам\", заяви пред първоинстанционните магистрати младата жена. Цвета Таскова изказа и съболезнования към загиналите и пострадалите. Според защитата й причината за инцидента може да се намира в кормилната уредба на автомобила, за която все още няма експертиза. Ако това се окаже причина за инцидента, Цвета Таскова не подлежи на наказателна орговорност, заявиха от защитата й. В съда стана ясно още, че младата жена имала планове да работи в Гърция през лятото. Защитата ѝ поиска на Таскова да бъде наложена по-лека мярка. \r\n\r\n Психиатри и психолози са работили с 29-годишната Цвета Таскова, обвинена за катастрофата на автомагистрала \"Тракия\", в която загинаха 6 души, а 26 бяха ранени, защото имало данни, че може да посегне на живота си докато е в ареста. Това разкри нейният адвокат Георги Динев. Тя била изключително съсипана и преживявала случилото се. \r\n\r\n При инцидента на 13 април загинаха шестима души, а над 20 бяха ранени.  \r\n\r\n Според обвинението Таскова не е спазила Закона за движение по пътищата и по непредпазливост се е стигнало до катастрофата.  \r\n \n\t\t\t\t\t\t", "date": "2018.04.24", "title": "Очаквано: Апелативните съдии пуснаха под гаранция Цвета Таскова, причинила катастрофата край Вакарел"}
{"url": "http://www.bnews.bg/article/240791-uilyam_i_katrin_pokazaha_sina_si_parva_snimka", "text": "\n Принц Уилям и съпругата му Катрин показаха сина си. Новият принц на Великобритания се роди в понеделник. \r\n\r\n Кралската двойка излезе пред болница \"Сейнт Мери\" с бебето си. То и Катрин бяха изписани още в деня на раждането, каквато е традицията на Острова. Херцогинята се появи пред народа, вперила любящ поглед в новородения си син. Тя носеше романтична яркочервена рокля с ретро яка от бяла дантела. Тоалетът е на Джени Пакман. Той бе донесен в болницата лично от стилистката на Катрин, която влезе при нея след раждането. \r\n\r\n Херцогинята на Кембридж роди момче в 11 часа в понеделник - на празника на Свети Джордж. Момченцето тежи 3830 г. Таткото принц Уилям е присъствал на раждането. \r\n\r\n Около 18 часа местно той напусна болницата. Малко по-късно пристигна с другите си две деца - принц Джордж и принцеса Шарлот, за да видят за първи път братчето си. Малката бе видимо развълнувана и се въртеше постоянно, за да помаха на всички фотографи. След няколко минути Джордж и Шарлот бяха изпратени отново у дома. \r\n\r\n Детето е пето по линия на наследяване на престола и измества принц Андрю на шеста позиция. Снимката вижте  \r\n \n\t\t\t\t\t\t", "date": "2018.04.24", "title": "Уилям и Катрин показаха сина си (ПЪРВА СНИМКА)"}
{"url": "http://www.bnews.bg/article/240774-kristo_vlyuben_v_po_mlada_adashka_na_bivshata_si", "text": "\n Рапърът Христо Балабанов, известен като Кртисто смени бившата си половинка Кристин Илиева с нейна адашка. \r\nСлед края на 5-годишната си връзка с Кристин Кристо дълго време не успя да продължи напред. Той описваше моделката като най-голямата любов в живота си. Двамата се влюбиха още докато тя беше ученика, но го натири заради постоянната му ревност. Името му бе свързвано с различни девойки и то по-малки от него. В момента той е оставил мимолетните си увлечения в миналото и отново се носи на крилете на любовта. \r\nНовото момиче в живота му се казва Кристина Георгиева. Новото момиче на Кристо е доста по-млада от него. В социалните мрежи тя е скрила годината си на раждане, но от публикуваните снимки става ясно, че е ученичка или студента първи курс. \r\nДвамата се запознават по време на снимките на клипа на Кристо и Ева. Там пламва и любовта им. В профила на рапърът не може да бъде открита тяхна обща снимка, тъй като още не искал да разгласява връзката си. Една от причините била драмата с бившата му, която пострада в катастрофа, след като Дивна предизвика тежка катастрофа, пише „Телеграф“. \r\nВъпреки това Кристо публикува закачливи клипчета в Инстаграм, на които не се вижда лицето на любимата му. Тайната им връзка обаче не е толкова тайна, тъй като двамата често могат да бъдат забелязани да се водят ръка за ръка по столичния бул. „Витоша“. \r\n  \r\n \n\t\t\t\t\t\t", "date": "2018.04.24", "title": "Кристо влюбен в по-млада адашка на бившата си"}
{"url": "http://www.bnews.bg/article/240788-romite_biyachi_na_detsa_v_asenovgrad_iskat_po_malki_prisadi", "text": "\n Ромите, осъдени за побоя над деца-спортисти и техните треньори край Асеновград, обжалват днес присъдите си пред Пловдивския окръжен съд. \r\n\r\n Четирима от общо десетте нападатели получиха ефективен престой зад решетките и сега настояват за освобождаване. \r\n\r\n Районният съд в Асеновград осъди на 12 декември м.г. 11-те обвиняеми за побоя, като петима получиха ефективни присъди от 8 месеца до година и 10 месеца „лишаване от свобода“, останалите шестима бяха осъдени условно. \r\n\r\n Близките на пострадалите деца също са недоволни от решението на Асеновградския районен съд. На днешното заседание частните обвинители и прокуратурата поискаха увеличение на ефективните присъди  на двамата най-активно участвали в побоя. \r\n\r\n Десетки роднини на ромите обсадиха съдебната зала, но бяха помолени да напуснат заседанието, за да не пречат на съда. \r\n\r\n Припомняме, че през юни м.г.  група младежи нападна с камъни и колове деца и треньори от отбора по гребане в Асеновград. След сблъсъците полицията задържа 8 души. \r\n\r\n Конфликтът започва още в понеделник следобед край язовир „40-те извора” по време на тренировка на отбора по кану-каяк от детско-юношеската школа на СК „Асеновец”. Две от момичетата от отбора са в лодката си, но едното губи баланс и пада във водата. За да се качи отново, девойката и приятелката ѝ отиват до брега. Именно там били младежите, които са от ромски произход. Те първоначално предложили помощ на момичетата, които обаче отказали и тръгнали с лодката си навътре към язовира. Тогава младежите станали агресивни. \r\n \n\t\t\t\t\t\t", "date": "2018.04.24", "title": "Ромите биячи на деца в Асеновград искат по-малки присъди"}
{"url": "http://www.bnews.bg/article/240786-tragediya_na_botusha_mlada_balgarka_otkrita_s_razmazana_glava_podozirat_prostitutsiya", "text": "\n Млада българка е намерена убита в Италия. Това е 30-годишната Николина Маринова. Тялото й е открито вчера в Плея ди Катания. Трупът е идентифициран от мобилния екип на полицейското управление, които са направили сравнение с фотокопие на стар документ на жертвата, съобщиха от местната полиция, пише repubblica.it. \r\n\r\n Според следователите, жената може да е била замесена в проституция. Николина е открита с наранявания на главата и лицето си и имала следи от кръв. Когато е бил а намерена, тя била облечена само с няколко дрехи - сако и сутиен. Тялото ѝ е било голо от кръста надолу, облегнато на стена на плаж, сякаш просто е седяло сред купчина от боклуци. Видяно е от случаен турист, преминаващ през мястото. \r\n\r\n Първите медицински изследвания, извършени от доктор Каталдо Рафино, установили, че смъртта е настъпила преди поне три дни, като се изключва сексуално насилие над жертвата. Разследващата група, ръководена от Антонио Салбаго, е извършила кръстосани проверки чрез системата Afis (пръстови отпечатъци.). В крайна сметка, благодарение на контактите, дори с различни посолствата, е била установена самоличност на жената, съобщава catania.livesicilia.it Според местното издание жертвата на престъплението била облечена с пуловер и яке, а от кръста надолу била гола. Вероятно трупът на Николина Маринова бил скрит под купчината с боклук още от миналия петък. Проверява се и версията дали убитата не е била свързана с проституция. Прокуратурата в Катания е образувала дело за разследване за убийство, чака се аутопсия. \r\n  \r\n \n\t\t\t\t\t\t", "date": "2018.04.24", "title": "Трагедия на Ботуша: Млада българка открита с размазана глава, подозират проституция?"}
{"url": "http://www.bnews.bg/article/240787-kradtsite_v_pleven_delikatni_otvaryat_a_ne_razbivat_bankomati", "text": "\n \r\nОще не се знае колко пари са изчезнали от обрания банкомат в плевенския квартал \"Сторгозия\". Той е бил отворен с техническо средство, без да е разбиван. Това съобщи пред \"24 часа\" говорителят на Окръжната прокуратура в Плевен Рени Кирилова. \r\n\r\n Около 15,20 ч. в понеделник служител на охранителна фирма, извършваща инкасо услуги, се обадил в полицията, че е въздействано върху външното тяло на банкомата. При огледа полицаите не открили следи от взлом. \r\n\r\n Иззета е документацията по зареждането, за да се установи липсващата сума. \r\n\r\n По случая е образувано досъдебно производство, уведомен е районен прокурор, съобщи плевенската полиция в Плевен. \r\n \n\t\t\t\t\t\t", "date": "2018.04.24", "title": "Крадците в Плевен деликатни - отварят, а не  разбиват банкомати"}
{"url": "http://www.bnews.bg/article/240830-otkazal_li_se_e_ot_pokazaniyata_si_klyuchoviyat_svidetel_po_sluchaya_s_kmetitsata_na_mladost_petko_dyulgerov", "text": "\n Слух, че свидетелят за подкуп на бившия кмет на “Младост” Петко Дюлгеров се е отказал от своите показания, плъзна днес. При зрелищния арест на Иванчева прокуратурата съобщи, че той е написал доброволно самопризнания от няколко страници. \r\n\r\n Сега е възможно Дюлгеров да се е отказал от тях, след като обвнинението не е спазило обещанието си да не иска постоянния му арест. \r\n\r\n Чухме такива нещо, но не знаем със сигурнот. Не е изключено да е така, каментира Ирен Савова, адвокат на зам. кметицата Биляна Петрова. \r\n\r\n Както ПИК събощи, адвокатите на обвиняемите са получили по телефона покана да се явят утре в националната следствена служба за нови обвинения. \r\n \n\t\t\t\t\t\t", "date": "2018.04.24", "title": "Отказал ли се е от показанията си ключовият свидетел по случая с кметицата на \"Младост\" Петко Дюлгеров?! "}
{"url": "http://www.bnews.bg/article/240769-balgarite_v_london_popilyaha_gala_vav_feysbuk_i_zakriha_predavaneto_y", "text": "\n Известната с \"огромния\" си умствен капацитет и беден речник  - Гала, стана за смях и бе обект на жестоки подигравки от страна на българите, които живеят в Лондон. \r\n\r\n Момичето на късмета, за което всяка тема и гости са \"интересни\", защто няма какво друго да каже, прилагателните и метафорите не са силната му страна, а явно на сценаристите също, се опита да подкани българите в Лондон да се включат на живо за нискорейтинговото й предаване, за да говорят за...раждането на третото бебе в кралското семейство на Уилиям и Кейт! \r\n\r\n Темите в България явно са толкова далеч от мъглявината в главата на блондинката, че никой наболял въпрос от държавните теми, които пряко касаят обикновения човек, не е тема на жълтото и лековато-глуповато предаване на Гала и нейния възлюбен Стефан, освен кралското бебе номер 3. \r\n\r\n Връзкарката Гала, благодарение на отношенията си с фамилията узурпатор на ефира -  Халваджиян, а не на собствените си способности като водещ и автор на тв предаване, се осмели без да размърда двете клетки на сивото си вещество, да потърси българите в Лондон за коментар на атмосферата в английската столица след раждането на бебето. \r\n\r\n Коментарите към нея са повече от съсипващи. \r\n\r\n Самата Гала реши да занимае аудиторията си, след като никой не се е съгласил да говори в ефир на страхотната и интересна тема, която вълнува цялото българско общество у нас и по света, както смята тя, а не както е в действителност. Тя и Стефан пореваха и показаха коментарите, обявиха българите за хейтъри, но не видяха собствената си незначителност. \r\n\r\n Публикуваме част от тях: \r\nVasil Petrov ДА ВИ КАЖА ЧЕСТНО , всичко е отлично в квартала където живея. Чикъните и Дюнер кебапите са пълни, всички мюсюлмани са в джамията също , децата си играят , дилърите раэдават трева беэ пари эаради прекрасния повод и те така .. има положителна енергия. Специялно эа утре ще бъда эает , но эа следващото новородено кралско бебе ще се включа !!  \r\nПоэдрави от кафяв и эабулен Лондон  \r\n\r\n Damyan Pavlov Айдеее..... и тука се опитват да ни докопат.... ама тук не е като в БГ.... за мерси да работим. Администраторите моля Ви, тази група е за българи в Лондон, а не за безплатен обяд от България. Вземете мерки моля. Благодаря. \r\n\r\n \r\nIskren Dimitrov Тя една телевизия,аз не знам някой гледа и я въобще.!? \r\n\r\n Zhivko Kelepov Не случайно ще я свалят от ефир... малко са шматките дето я гледат още.. \r\n\r\n \r\nArso Ovcharov-Aicho Ей сега Уйлям ми се обади да ви свържа, утре иска да се включи директно! \r\nDamyan Pavlov Абе дали тази ..... Гала ще прочете коментарите се чудя аз.... \r\nIskren Dimitrov Няма тя е кон с капаци,има разни лигльовци дето ги четат и я лъжат...здраво,щото,ако и кажат истината може да си посегне...!!! \r\n\r\n \r\nLubomir Bogoichev Това жалко предаване до групите ли стигна да си търси зрители и популярност. Свършиха ли бръмбарите и урината , която пиете/ядете, че вече обсъждате обикновенни клюки. Пуснете един турски сериал по-добре. \r\n  \r\n \n\t\t\t\t\t\t", "date": "2018.04.24", "title": "Българите в Лондон попиляха Гала във Фейсбук и закриха предаването й"}
{"url": "http://www.bnews.bg/article/240789-tsacheva_pak_se_pokri_raboti_li_s_departamenta_po_pravosadie_na_sasht_i_dokade_stignaha_pregovorite", "text": "\n Цялата ситуация е страшно нелепа. Договорът за правна помощ със САЩ не дава никаква защита на българските граждани и аз в момента лично го изпитвам на свой гръб. Това каза пред БНР 29-годишният Желяз Андреев от Добрич, който беше арестуван по искане на американските власти за екстрадиция. \r\n\r\n Младият мъж е обвинен заедно с още петима българи, че са нарушили ембаргото за търговия със Сирия. Те са работили в кол център в София, през който са продавани части за самолети на сирийските авиолинии, за които Вашингтон твърди, че са свързани с терористична дейност. \r\n\r\n Андреев очаква информация от институциите на какъв етап са дипломатическите разговори по казуса. Нямаме информация какво точно се случва в Маями и на какъв етап са разследванията, съобщи той. \r\n\r\n \"Дори нещата тук да се развият благополучно за мен и за останалите българи, ние все още ще имаме повдигнати обвинения в САЩ, а там обвиненията нямат давност. Това означава, че ние можем да останем затворници в собствената си държава. Не можем да напускаме страната. Тази нелепа червена бюлетина (червена бюлетина имат само най-опасните хора в света) не ни позволява въобще да излизаме извън границите на държавата. Доколкото разбрахме, \"падането\" на бюлетината зависи само и единствено от САЩ. Затова е много важно обвиненията да отпаднат там\", посочи Желяз Андреев.  \r\n \n\t\t\t\t\t\t", "date": "2018.04.24", "title": "Цачева пак се покри, работи ли с Департамента по правосъдие на САЩ и докъде стигнаха преговорите?"}
{"url": "http://www.bnews.bg/article/240770-vzemat_ti_knizhkata_ako_poglednesh_politsaya_nakrivo", "text": "\n \r\nСтатистиката за загиналите и ранените по пътищата показва, че всяка следваща промяна на закона за движението по пътищата влошава картината. Нещо повече - същата тази статистика е показател и на неефективна експертиза. \r\n\r\n Най- тъжното е, че управляващите дори не осъзнават, че са превърнали движението по пътищата в огромен социален проблем, който повишава стреса на гражданите. Всяко излизане с автомобил на пътя вече е съпроводено с огромен стрес ще оцелеете ли днес от ловците на държавата. Ние гражданите сме плячката, която трябва да бъде на всяка цена глобена, санкционирана, наказана от ловеца в лицето на дъжавата. За безопасност на пътя и дума не може да става. Държавата се интересува само как да ви накаже и да пълни бюджета с пари. \r\nВ посока наказания и повишаване на глобите са и почти всички промени на Закона за движение  по пътищата. Какъв е резултатът? През 2015 г. и 2016 г. бяха направени най-много промени на закона с цел намаляване на убитите и ранените по пътища на страната, ето какво сочи статистиката в сравнение \r\nс 2012 г.: \r\n\r\n През 2012 г. убитите са 601 души, а ранените са 8193 души. Каква е картината след направените промени на закона през 2015 и 2016 г. ? През 2015 г. убитите са 708, а ранените 8971 души, през 2016 г. убитите отново са 708 души, а ранените вече са 9374 души. Тоест направените промени на закона са увеличили драстично броя на убитите по пътищата и още по-драстично се е увеличил броя на ранените! \r\nПричината непркъснатото увеличаване на санкциите и механизмите за тяхното налагане, което превръща проблема за безопасността на пътя в социален. Тъжното е, че управляващите явно не се интересуват от статистиката, която самите те изготвят, а само от глобите и санкциите и в кой храст катаджията да монтира камерата (снайпера за отстрел на плячката). В тази посока са и предложенията за нов Закон за движение по пътищата. Особено фрапиращ пример е чл. 179, прилагането на когото е уникално. Както вече се шегуват хората само да погледнте полицая накриво и оставате без книжка. \r\n\r\n Тоест управляващите отново не се интересуват от безопасността на пътя, а единствено и само как да увеличат оръжията и текстовете за налагане на глоби. \r\nТази управленческа сбъркана философия ще продължава да взима своите жертви по пътя и хилядите ранени и за съжаление тяхната бройка ще продължи да се увеличава! \r\n  \r\n \n\t\t\t\t\t\t", "date": "2018.04.24", "title": "Вземат ти книжката, ако погледнеш полицая накриво!"}
{"url": "http://www.bnews.bg/article/240771-prieha_dzhordzh_bush_starshi_v_bolnitsa_sled_smartta_na_barbara", "text": "\n Бившият американски президент Джордж Буш-баща е приет в болница в Хюстън заради инфекция, която се разпространила в кръвта му, предаде Ройтерс, цитирайки говорител на семейството. \r\n  \r\n93-годишният Буш е бил приет в Хюстънската методистка болница в неделя, ден след погребението на съпругата му Барбара Буш, посочи говорителят Джим Макграт. \r\n\r\n Той добави, че Буш \"реагира на лечението и изглежда се възстановява\", посочва АП. \r\n  \r\nБарбара Буш, която почина във вторник, 17 април 2018 г., на 92 години, беше погребана в събота. \r\n \n\t\t\t\t\t\t", "date": "2018.04.24", "title": "Приеха Джордж Буш-старши в болница след смъртта на Барбара"}
{"url": "http://www.bnews.bg/article/240783-nechuvana_naglost_toplofikatsiya_sadira_kozhi_s_ogromni_smetki_i_vzema_pari_napred_shte_gi_varnat_prez_avgust", "text": "\n \"Топлофикация\" отново започна да рекетира столичани. Огромни сметки и пари напред дружеството ще вземе от жителите на София, тихомълком, без да предупреди, да си запълни дупките, а после я ги върне, я не ги върне. Няма институция в тази държава, която да спре обаче този монополист. Печално известното дружество скоро чу решение на Върховния адиминстративен съд, че пада такса \"сградна инсталация\", но докато няма произнасяне на последна инстанция, топлото в София ще излиза солено и никой явно не може да спре това. \r\n\r\n Оказа се, че най-скъпото парно за целия отоплителен сезон е през месец март. За това сигнализираха възмутени столичани. Получена сметка показва, че за тази година клиент на„Топлофикация София” дължи 341 лева, а за същия месец миналата година тя е била 171 лева. \r\n  \r\n„Трябва да се има предвид повишението на цената на топлинната енергия с 24%. Месец март е бил по-студен от миналата година. Пиковите месеци декември, януари и февруари, които са най-студените, се обират за сметка на по-топлите месеци. Тоест няма зависимост, че през януари трябва да е най-висока сметката, а през март – най-ниската”, обясни пред NOVA Боян Паунов от „Топлофикация”. \r\n\r\n Той поясни, че сметката за месец април тази година ще е по-ниска от миналогодишната. \r\n  \r\n„Има десетки жалби за това, че сметките за месец март са необяснимо високи. Фактурираните количества са с 30% по-високи за битовите потребители. Като добавим към това 24% по-висока цена и се получават близо 60% средно по-високи сметки през тази календарна година. Това е и причината за недоволството на гражданите”, обясни омбудсманът Мая Манолова. \r\n  \r\nПо думите ѝ липсва разбираема информация до клиентите защо мартенските сметки са в подобни размери. \r\n  \r\n„Причините са в наредбата за топлоснабдяването, която се опитва да разпредели равномерно сметките през отоплителния сезон. За мен това е неудачно решение, защото дава такива отклонения в най-топлия месец да има най-високи сметки. \r\n\r\n „Това увеличение ще бъде коригирано след получаването на окончателните сметки. Това ще стане месеци по-късно и надвзетите суми евентуално ще бъдат компенсирани през месец август”, допълни Манолова. \r\n  \r\n„Върху тези прогнозни фактури не се начислява лихва. Хората могат да платят голямата сума частично. Ако има нещо, което е в повече, с изравнителната сметка ще си го получим обратно”, обясни Деян Дянков, омбудсман на Столичната община за \"Топлофикация София”. \r\n \n\t\t\t\t\t\t", "date": "2018.04.24", "title": "НЕЧУВАНА НАГЛОСТ: \"Топлофикация\" съдира кожи с огромни сметки и взема пари напред, ще ги върнат през август!"}
{"url": "http://www.bnews.bg/article/240773-valentin_radev_obarna_palachinkata_zapochvame_shtatelni_proverki_po_stadionite_no_izteglyame_politsiyata_ot_terena", "text": "\n След като МВР шефът направи поредния си огромен гаф, демонстрирайки тотално непознаване на системата, нито пък как да я ръководи, Валентин Радев вече заговори по друг начин за ужасния инцидент и причините, довелри до него на стадион \"Васил Левски\" по време на вечното дерби, на което бяха ранени полицаи. \r\n\r\n \"Подобрява се състоянието на пострадалата от бомбичка полицайка, следва да се направи и още една операция. Дано всичко се възстанови. \" Това каза вътрешният министър Валентин Радев в ефира на БНТ за случая пострадалата от бомбичка по време на мач полицайка. \r\n\r\n \"Направихме една среща и взехме решение за краткосрочни и дългосрочни мерки - евентуално да се направят и промени в закона. Ако се налагат толкова промени, нека се направи и нов закон за футболното хулиганство. , коментира той. \r\n\r\n \"Едно 24-годишно момиче едва не загуби окото си, нямате си представа колко народ трябваше да бъде разпитан. Не ме интересува на кой отбор е фен, нито искам да му помня името. Аз помня името на Гергана. Такова нещо не може да се случва\", каза още министър Радев. \r\n\r\n \"Изпълняваме каквото ни нареди прокуратурата, казват - ние присъстваме. Ние сме там, защото така е решила прокуратурата, аз не решавам дали е правилно, или не. Ние не можехме да бъдем по-експедитивни, защото това означаваше да оставим хората от прокуратурата да действат сами\", коментира Радев случая със задържането на кметицата на \"Младост\". \r\n\r\n \"На 27 очаквам доклад за случая на летище \"София\". В началото аз си мислех дали това е нагласено, но не трябва да се избързва, има си проверка. Служителите веднага са сменени със служители от Варна и Бургас\", каза Валентин Радев. \r\n\r\n В момента намаляват сигналите, но получаваме още. Някои акции даже се даваха и по телевизиите. Няма гаранция, че не са напуснали границите на страната, но и да са извън България с червена бюлетина ще ги хванем\", каза министър Радев за избягалите затворници. \r\n\r\n \"В момента търсим място за нов затвор с госпожа Цачева, където да бъдат най-опасните престъпници. Премиерът ни го разпореди това\", завърши Радев. \r\n \n\t\t\t\t\t\t", "date": "2018.04.24", "title": "Валентин Радев обърна палачинката: Започваме щателни проверки по стадионите, но изтегляме полицията от терена!"}
{"url": "http://www.bnews.bg/article/240765-borislav_tsekov_do_prodazhnitsite_stefan_kenov_i_sie_dlazhnitsi_s_1_milion_lv_kam_firmi_na_pokrovitelya_im_hristo_kovachki_moshenikat_vinagi_tryabva_da_znae_che_rano_ili_kasno_shte_stane_zhertva_na_po_golyam_moshenik", "text": "\n \"Хитрата сврака, с двата крака\", гласи народната потоворка. Тя важи със страшна сила към момента за онази клика предатели и продажници Стефан Кенов, Кънчо Филипов, Десислава Тодорова, Янко Янков и много други, хванати на къса каишка и подписвали празни листи, а в последствие изиграни от „покровителя“ им Ковачки. Последва запор на банкови сметки на изброените предатели. Както Би Нюз вече съобщи,   Фирмите, които претендират, че са подписвали с тях договори за различни суми, са от орбитата на енергийния бос Христо Ковачки. \r\n\r\n Юристът Борислав Цеков коментира правната и моралната страна на измамата, в която лесно са хлътнали гладните и жадни за власт и пари, хора без качества, влезли в политиката благодарение на Николай Бареков и излъгали доверието на хиляди български граждани. \r\n\r\n *Публикуваме без редакторска намеса. \r\n\r\n \"Цяла тълпа общественно анонимни и неподготвени хора влязоха на гърба на Бареков във властта. Измамиха го и се продадоха за няколко сребърника на Ковачки. Разбира се грешката е на самия Бареков, че се довери на хора от улицата без необходимите качества, защото били \"нови лица\" (и те като Иванчева). Сега тяхното мошеничество се наказва от друго мошеничество. Този на когото са се продали - Ковачки - ги карал да подписват празни листи. И те, големите \"политици\", подписвали на килограм. Е, сега се оказва, че са длъжници за стотици хиляди на фирми на Ковачки. Извод: мошеникът винаги трябва да знае, че рано или късно ще стане жертва на по-голям мошеник.\" \r\n\r\n \r\n \n\t\t\t\t\t\t", "date": "2018.04.24", "title": "Борислав Цеков до продажниците Стефан Кенов и сие, длъжници с 1 МИЛИОН ЛВ. към фирми на „покровителя“ им Христо Ковачки: Мошеникът винаги трябва да знае, че рано или късно ще стане жертва на по-голям мошеник!"}
{"url": "http://www.bnews.bg/article/240766-politologat_ivo_mirchev_stresna_varnenski_mutri_mvr_gramko_oglusha_i_se_pokri_snimki", "text": "\n Политологът Иво Мирчев стана жертва на мутри и безхаберието на МВР, резултат от което е царящото беззаконие в държавата. Бандитите нарушават правилата, а полицията нехае и се крие, вместо да си изпълнява функциите. \r\n\r\n Докато си търси място на паркинг във Велико Търново, Мирчев е заплашен от мутри, само защото ги е помолил да си дръпнат лимузините, с които са заели 5 паркоместа. Без кой знае каква изненада, след сигнал до телефон 112, никой не идва да му помогне, а за оказалия се в \"компанията\" на дебеловратите Мирчев остава само да импровизира и да се моли да разберат, че отдавна не сме в 90-те години и вече навсякъде снимат камери. \r\n\r\n Ето какво разказа в профила си във Фейсбук политологът: \r\n\r\n *Публикуваме без редакторска намеса.  \r\n\r\n \"Мислите си, че мутрите са изчезнали? Или МВР се бори с тях? Днес на път за Варна спирам в McDonald's Велико Търново. Няма нито едно място за паркиране. Но пък 5 места са заети от два автомобила, а ресторантът е наобиколен от 7-8 мутри (явно шефът яде вътре). Отварям аз прозореца и отправям молба към най-умно изглеждащата да премести едната лимузина, за да мога да паркирам. Мутрата очевидно е в шок от тая молба и около 5 секунди опитва да я осмисли. Накрая ми казва... \"да изчезвам да не стане лошо\", разказа Мирчев във Фейсбука си.  \r\n\r\n \"Аз естествено им правя снимки и се обаждам в полицията, защото не считам за нормално през 2018 г. да ни се случват тези неща. Мутрите са впечатлени от нахалството ми да искам да освободят излишно заетите паркоместа и ме наобикалят. Полиция не дойде. Обаждането на 112 бе безсмислено. Малко преди да започне комуникацията на примитивно ниво, ги посъветвах да са внимателни, защото има камери на паркинга... В крайна сметка 20 секунди след случката те се бяха изпарили. Подозирам, че се респектираха от 7 г. Мартин, който бе с мен и им каза, че не иска да вижда мутри. P.S. Ще черпя този, който успее да свали записите от видеокамерите на Макдоналдс във Велико Търново\", разказа още политологът. \r\n\r\n След запитване от bTV от пресцентъра на МВР обявиха, че са се обърнали към ОДМВР – Велико Търново. „От областната дирекция уточниха, че на тел. 112 и в дежурната част на областната дирекция не е получаван сигнал за подобно нарушение“, се казва в отговора на министерството. \r\n\r\n Мирчев обаче предостави запис на разговора, от който се чува как съобщава за заплахите и му отговарят, че сигналът е предаден на полицията. \r\n\r\n Мирчев добави, че след като е публикувал снимките във фейсбук профила си, са последвали коментари от типа: „Оставете ги тези в Търново, вижте какво става в моя град“. Фактите са, че МВР не работи, не съдейства и въпреки че със сигурност в него има добри професионалисти, очевидно не се управлява добре, коментира той. \r\n\r\n \r\n\r\n   \r\n \n\t\t\t\t\t\t", "date": "2018.04.24", "title": "Политологът Иво Мирчев стресна варненски мутри, МВР гръмко оглуша и се покри! (СНИМКИ)"}
{"url": "http://www.bnews.bg/article/240764-goreshta_prognoza_no_v_nyakoi_rayoni_shte_ima", "text": "\n Нощта бе ясно, а днес времето ще е слънчево. След полунощ от запад облачността, предимно средна и висока, се увели, а около и след обяд ще се развива и купесто-дъждовна облачност. На места, главно в планинските райони, ще има краткотрайни валежи от дъжд с гръмотевици. Минималните температури ще са от 8° до 13°, а максималните ще са между 26° и 31. \r\n\r\n По Черноморието ще духа слаб до умерен югоизточен вятър и там максималните температури ще са по-ниски, между 17° и 20°. Такава е прогнозата на Националния институт по метеорология и хидрология (НИМХ) към БАН, съобщава дежурният синоптик Боряна Маркова, цитирана от Фокус.   \r\n\r\n Атмосферното е по-високо от средното за април и ще остане без съществена промяна. По Черноморието ще бъде предимно слънчево. Около и след обяд от запад обачността ще се увеличи. Ще духа слаб до умерен югоизточен вятър. Максималните температури ще са между 18° и 20°. Температурата на морската вода е 12-13°. Вълнението на морето ще е 1-2 бала. \r\nВ планините ще бъде предимно слънчево и топло. В следобедните часове ще се развива купесто-дъждовна облачност и на отделни места ще има краткотрайни валежи с гръмотевици. Ще духа слаб до умерен вятър от запад-северозапад. Максималната температура на височина 1200 метра ще е около 21°, на 2000 метра – около 14°. \r\n\r\n  И през следващите дни ще остане топло и предимно слънчево, но малко по-неустойчиво. В следобедните часове над Западна и Централна България ще се развива купеста облачност и на места, повече в планините и планинските райони, ще има краткотрайни валежи от дъжд, в отделни райони с гръмотевици. Минималните температури най-често ще са между 9° и 14°, а дневните - между 25° и 30°. \r\n  \r\n \n\t\t\t\t\t\t", "date": "2018.04.24", "title": "Гореща прогноза, но в някои райони ще има..."}
{"url": "http://www.bnews.bg/article/240738-rushi_videnliev_komentira_falshiva_novina_ne_chakame_vtoro_dete", "text": "\n \"Не чакаме второ дете. Щастливи сме с това за този момент. Дай Боже, след време да имаме и още наследници.\" Така коментира Руши Видинлиев писанията, че с жена му - моделката Таня Илиева, чакат второ дете, което трябвало да се роди в началото на следващата година. През 2016 г. се появи първородният им син в столична АГ болница. Преди да дебютира като баща, Руши направи тотален ремонт на къщата си в полите на Витоша, пише \"България днес\". \r\n \n\t\t\t\t\t\t", "date": "2018.04.24", "title": "Руши Виденлиев коментира фалшива новина: Не чакаме второ дете!"}
{"url": "http://www.bnews.bg/article/240767-ninova_kam_tsvetanov_da_ne_komentira_neshta_koito_ne_razbira_upravlenieto_na_gerb_nestabilnost", "text": "\n Корнелия Нинова сподели кои са двата варианта да приключи сагата с кметицата на Младост - единият е да бъде осъдена тук, а другият е да се стигне до съд в Страсбург. \"Сега ще кажат, че сме искали румънски модел и ни го дават, но нека не забравяме, че той завършва със затвор. Предстои да видим дали тук ще се случи така, или ще се окаже просто пиар\", каза лидерът на БСП пред Хекимян в сутрешния блок на bTV. \r\n\r\n По повод обвиненията на Цветан Цветанов към президента Румен Радев, че едва ли не е държавен предател, Нинова цитира държавния глава от КСНС: \"Президентът Радев много хубаво се обърна към Цветанов. \"Въздържайте се да коментирате неща, които не разбирате\". Цветанов отправя едно от най-тежките обвинения, а именно за предателство, шпионаж и измяна. Предупредих го няколко пъти да внимава как се държи, защото това ще стигне до Страсбург. Кога Министерски съвет ще пожелае от Цветанов да си плати за изказванията. Президентът публикува и декларацията, с която посочи, че няма никакво да намерение да излизаме от НАТО и ЕС. Атаката срещу Радев и абсолютно целенасочена, защото ги е страх от високия му рейтинг.  \r\n\r\n Нинова попита индиректно и премиера Борисов кога ще вземе решение Цветанов да плати за всички загубени зела в стасбург именно заради неговите акции, които сега ще плаща обикновения данъкоплатец. Ако Борисов е обиктивен, за какъвто се представя, трябва да го направи, подкани го Нинова. \r\n\r\n Соцлидерката сподели също защо иска да бъдат намалени депутатските отпуски. Тя смята, че щом един човек, който работи тежък физически труд може да си почине за 30 дни, то депутатите, чиято работа е чисто интелектуална, нямат нужда от 80 дни почивка.  \r\n\r\n Нинова е категорична и по въпроса за ЧЕЗ. \"Ние искаме държавата да купи ЧЕЗ. Не можем да национализираме другите дружества, те не се продават. В конституцията пише, че държавната и частната собственост са равнопоставени. Вече се изяснява коя е г-жа Гинка Върбакова. Излизат 20-тина фирми, които са свързани с нея и семейството й, а прокуратурата се е заела да разследва всичко. Ще видим какво ще се случи\", обясни тя.  \r\n\r\n \"Оценката ми за управлението на ГЕРБ в последната една година мога да я опиша с една дума - нестабилност.  Почти всяка седмица някой протестира - лекари, хора с увреждания. Безуспешна политика по важните въпроси - здравеопазване, образование\", така завърши лидерът на опозиционната партия, като даде своята оценка за управлението на ГЕРБ в последната година.  \r\n  \r\n \n\t\t\t\t\t\t", "date": "2018.04.24", "title": "Нинова към Цветанов: Да не коментира неща, които не разбира! Управлението на ГЕРБ - НЕСТАБИЛНОСТ!"}
{"url": "http://www.bnews.bg/article/240740-smyah_svetovnata_matematika_machila_chernata_zlatka_kakvo_e_obrazovanieto_na_rodnite_vip_ove", "text": "\n Голяма част от родните знаменитости са добили популярност в сферата на модата, музиката или киното, но в действителност години наред са учили с амбицията за съвсем друга реализация. \r\nЗлатка Димитрова е завършила икономика в Бургас. Това било желание на майка й., Златка се хвали, че не й е било трудно да учи. Най-трудно ми беше със световната математика“, отсича плеймейтката, която заради лапсус вместо за икономика говореше с убеждението за световната математика. \r\nМалцина знаят, че сексапилната плеймейтка Ася Капчикова е изследвал дебрите на философията в Софийския университет. „Завърших философия, беше приятно и честно казано ми се отдаваше. Истината е, че никога не съм обмисляла да се занимавам с това. Имах теория и практика, преподавах в едно училище, докато бях студентка. Беше част от обучението ми“, споделя пред „Телеграф“ красавицата. \r\nПлеймейтката Маги Бадер се хвали с отлична диплома от средното си образование. Миската е завършила информационни технологии, но никога не е мислила да се занимава с това. „Все още ме бива, смея да твърдя, че съм добра с компютрите“, казва Маги. \r\nРапърът Атанас Колев се прослави като талантлив изпълнител, но едновременно с това мечтае за зашеметяваща кариера в областта на медицината. \"Когато има желание, има начин винаги! Искам силно и двете неща да ми се случват и не пестя усилия. След десет години се виждам като успешен рапър в чужбина или като лекар, който би останал да се развива тук“, казва Наско. \r\nДруга позната звезда от малкия екран е Наум Шопов-младши. Мачото разкри, че ще специализира пластична хирургия. 24-годишния Наум смята медицината да е основната му професия. През изминалата година той се похвали, че е завършил семестриално и вече е лекар-стажант. \r\nМис България Тамара Георгиева и моделката Глория Петкова се определят като хора на изкуството. Тамара е завършила Художествената академия, занимава се основно с дизайн. \r\nМанекенката Глория Петкова, популярна с участието си в „Биг Брадър“, също разкри, че е смятала да изкарва прехраната си с картини. Тя се завърна окончателно в България и ще гради семейните си отношения тук и очаква първото си дете. \r\nСузанита има план резерва, ако с музиката и скандалите не успее – ще бъде фризьорка. Това, което феновете не знаят е, че малката дива учи за фризьорка. Онези, които са наясно с избора й са категорични, че уроците са безсмислени за Сузи, която едва ли ще смени микрофона с ножицата. \r\n  \r\n \n\t\t\t\t\t\t", "date": "2018.04.24", "title": "СМЯХ! \"Световната математика\" мъчила Черната Златка + какво е образованието на родните \"ВИП-ове\""}
{"url": "http://www.bnews.bg/article/240779-lili_chukna_79_opava_brachki_s_krem_za_16_bona_kakvi_podaratsi_poluchi_oshte", "text": "\n Уникален ръчно направен крем, струващ около 16 хиляди лв. е сред най-скъпите подаръци за рождения ден на Лили Иванова. \r\n\r\n Днес примата на естрадата навършва 79 години. А творението на козметиката е направено в белгийски дрогерии и за него е използвана плацента, издават пред \"Телеграф\" от антуража на певицата. С крема Лили се маже по шията - да стяга кожата. От няколко дни примата е буквално затрупана от дарове за ЧРД. На първо място са цветята, а почитатели и приятели много добре знаят, че тя обича белите. Засипвана е и от различни форми на шоколад, предимно натурален. Има и украшения, също множество красиви картички. Бдителни съседи казват, че звездата направо трябва да отдели не една, а две стаи от апартамента на ул. \"Оборище\" в столицата, за да разположи всичките подаръци, Сред даровете имало и няколко огромни плюшени играчки. \r\n  \r\n \n\t\t\t\t\t\t", "date": "2018.04.24", "title": "Лили чукна 79, опъва бръчки с крем за 16 бона + какви подаръци получи още"}
{"url": "http://www.bnews.bg/article/240778-izvanredno_spetsaktsiya_udari_koruptsiyata_v_dai_blagoevgrad", "text": "\n Специализираната прокуратура провежда мащабна акция в ДАИ - Благоевград, съобщи \"24 часа\". \r\n\r\n Проверяват се служители на агенция \"Автомобилна администрация\" в областния град. В сградата на инспекцията са влезли прокурори от спецпрокуратурата, както и разследващи. \r\n\r\n По първоначални данни в спецоперацията има задържани служители. \r\n\r\n Над 10 служители на ДАИ в Благоевргад са арестувани, твърди БЛИЦ, позовавайки се на ва независими източника. Спецмагистратите са действали съвместно с колегите си от ГДБОП. Операцията е била толкова изненадваща, че корумпираните служители на автомобилната администрация не са могли изобщо да реагират. Белезниците са оковали китките им, а след това са били натоварени в патрулните автомобили директно към полицейския участък в Пиринския край. \r\n\r\n Акцията е започнала в 6 часа сутринта. \r\n\r\n Те са искали подкупи от транспортни фирми с цел те да не бъдат санкционирани, като сумите са варирали от 300 до 600 евро. \r\n\r\n ! \r\n  \r\n \n\t\t\t\t\t\t", "date": "2018.04.24", "title": "Извънредно: Спецакция удари корупцията в ДАИ-Благоевград!"}
{"url": "http://www.bnews.bg/article/240768-uzhas_v_toronto_van_ubi_10_rani_15_vodachat_e_arestuvan_no_ne_e_terorist_smyatat_vlastite", "text": "\n Общо десет души са загинали, а 15 са ранени, след като ван се вряза в пешеходци в канадския град Торонто, съобщиха световните агенции, като се позоваха на началника на полицията Марк Сандърс. \r\n\r\n По-рано полицията съобщи за деветима загинали и 16 ранени при инцидента, който стана на оживено кръстовище в северната част на града в 13.30 часа местно време. Ванът се качил на тротоара и започнал да блъска пешеходците. \r\n\r\n Полицията задържа водача Алек Минасян, 25-годишен жител на предградието Ричмънд хил. \r\n\r\n Водачът на вана, врязал се в хора по обед вчера в Торонто, е действал \"преднамерено\" и властите привилегироват тезата, че става дума за изолиран акт, който не е насочен срещу \"националната сигурност\" на Канада, предаде Франс прес. Десет души загинаха, а 15 бяха ранени в резултат на врязването на превозното средство в хората. \r\n\r\n \"Това действие категорично изглежда преднамерено\", заяви Марк Сандърс, началникът на полицията на Торонто. Трагедията се разигра в момент, в който в града се провежда среща на министрите на външните работи и на обществената сигурност на страните от Г-7. Срещата продължава и днес, както е предвидено, съобщи канадският външен министър Кристия Фрийланд. \r\n\r\n Канадският министър на обществената сигурност Ралф Гудейл каза, че \"информациите, с които властите разполагат на този етап, показват, че случилото се по никакъв начин не е свързано с националната сигурност\". \r\n\r\n Канадският премиер Джъстин Трюдо каза, че е опечален от новината за \"трагичния и безсмислен атентат, станал в Торонто\". После от канцеларията му уточниха пред Франс прес, че понятието \"атентат\", изречено на френски от Трюдо, не е използвано, за да наведе на мисълта, че става дума за \"терористична връзка от естество, което да застрашава националната сигурност\". \r\n\r\n Водачът на вана бе бързо арестуван и бе идентифициран като Алек Минасян, на 25 години, роден в Ричмънд Хилс, което е северно предградие на Торонто. \r\n\r\n Хронологията на събитията от вчера показва, че в 13,26 ч. местно време вчера полицията получила обаждане на спешния си телефон за хора, пометени от превозно средство близо до улица Йънг, една от най-оживените в Канада, намираща се в центъра на Торонто. Белият ван, врязал се в хората, се движел бързо, преминавайки от платното, върху тротоарите, където се разхождат под обедното слънце много хора. Колата изминала близо километър. В 13,52 ч. местно време, тоест 26 минути след първото обаждане, е арестуван мъж, близо до вана, спрял на тротоара с ударена предна част. \r\n\r\n Засега мотивите на задържания мъж, шофирал вана, остават неизвестни. Мъжът е непознат на службите за сигурност. В момента на задържането му, той размахвал предмет с лявата си ръка, изправен срещу полицай, който го държал на мушка, показват кадри в социалните мрежи. После се оставил да бъде закопчан с белезници на земята от полицая. Мъжът не е бил въоръжен. \r\n\r\n Очевидци разказват за ужаса, който са изпитали при вида на бързодвижещия се ван. Очевидка разказва, че е видяла как жена е била запратена от връхлетялата я кола върху стъклена автобусна спирка. \r\n \n\t\t\t\t\t\t", "date": "2018.04.24", "title": "УЖАС в Торонто: Ван уби 10, рани 15, водачът е арестуван, но не е терорист, смятат властите"}
{"url": "http://www.bnews.bg/article/240776-shok_v_turtsiya_ima_raneni_ot_trus_s_magnitud_5_4", "text": "\n 39 засега са ранените при земетресение с магнитуд 5,4 бала по скалата на Рихтер, разлюляло тази нощ югоизточния турски окръг Адъяман, съобщи телевизия Си Ен Ен-Тюрк. \r\n\r\n От Обсерваторията в Босфорския университет в Истанбул уточниха, че трусът е бил регистриран в 3.34 часа местно време и е бил на дълбочина от 14 км, а епицентърът е бил в района на град Самсат. Последвали са 8 вторични труса с магнитуд до 2,7 бала по скалата на Рихтер.  \r\n\r\n Земетресението е усетено и в съседните провинции, като е предизвикало голяма паника сред населението. По първоначални данни 13 души са ранени.   \r\n\r\n По данни на турската телевизия НТВ ранените при труса са 18. \r\n\r\n Турският премиер Бинали Йълдъръм заяви, че няма загинали при земетресениет. \r\n\r\n Нанесени са обаче големи материални щети на редица сгради. Правителството започна работа за оценяване на нанесените щети и необходимостта от оказване на помощ, заяви премиерът, цитиран от телевизия НТВ. \r\n\r\n В ефира на телевизията бяха показани кадри от Адъяман, на които се вижда, че са нанесени сериозни щети на редица едноетажни и двуетажни сгради и има разрушения. \r\n \n\t\t\t\t\t\t", "date": "2018.04.24", "title": "Шок: В Турция има ранени от трус с магнитуд 5,4!"}
{"url": "http://www.bnews.bg/article/240775-zadavat_se_predsrochni_parlamentarni_izbori", "text": "\n \r\nЗадават се предсрочни парламентарни избори и това ясно прозира от поведението на  Обединените патриоти, които са в насипно състояние и ГЕРБ. Все повече се нагнетява и недоволсто от малоумните законодателни инициативи на тоалетния министър, чрез които се нанася огромна вреда върху поминъка на хората. Последен такъв пример е явния отпор на кметове от черноморските общини, които не са съгласни с шумовите промени предлагани от WC министъра. По- интересно е поведението на Шкембе войводата и неговите хайдуци! \r\n\r\n Същите са силно притеснени от нови избори, тъй като една голяма част от въпросните войводи ще трябва да поемат пътя към подсъдимата скамейка и затвора. Останалите ще трябва да се спряват с още по-трудна задача и тя е с кого да се коалират? Задачата е повече от трудна, защото историческата справк сочи, че Шкембе войводата е предал всичките си коалиционни партньори и е изгубил доверието дори и на най-дребните политически играчи. \r\n\r\n При WC министъра задачата може да се опише като отичане в канала! С предателския си характер и жаждата за власт и пари тоалетният министър прогони най-истинските лица на партията си като Димитър Байрактаров, Ангел Божидаров, Велизар Енчев, Кръстьо Кръстев,Стоян Стоянов и много други. На практика  партията на тоалетния министър се е превърнала в група алкохолици, които си търсят компания. Компания обаче никой не желае да им прави, дори умиращото СДС прояви разум и стигна до бой в редиците си, но не желае да си има работа с вмирисана партия като НФСБ. \r\n\r\n При партия Атака нещата са като на източния фронт - всичко е ясно! Ще се веят руски знамена, ще пее Йосиф Кобзон и въобще ще се акцентира на българо-руската дружба, но и тук недоверието е огромно, въпреки, че Волен е доказал през годините изборните си способности. Като цяло Бойко сготви патриотарите, проведе европредседателството и ги изпраща на бунището. Остава един огромен спектър, който може да бъде зает само от граждани, които са доказани имена и лица, всъщност това е и единствената възможност за пълен мандат изкаран от програмно правителство с ясни приоритети и политики в полза на народа! \r\n  \r\n \n\t\t\t\t\t\t", "date": "2018.04.24", "title": "Задават се предсрочни парламентарни избори!"}
{"url": "http://www.bnews.bg/article/240772-feysbuk_s_drastichni_merki_sreshtu_publikatsiite_s", "text": "\n Компанията Фейсбук заяви, че е премахнала или поставила под предупреждение 1,9 милиона публикации с екстремистко съдържание, свързани с Ислямска държава или Ал Кайда, през първите три месеца на тази година, което е двойно повече спрямо предишното тримесечие, предаде Ройтерс. \r\n  \r\nНай-голямата социална мрежа в света също така публикува вътрешната си дефиниция за \"тероризъм\" за първи път в рамките на усилия за по-голяма прозрачност по отношение на вътрешните операции на компанията. \r\n  \r\nЕвропейският съюз оказва натиск върху Фейсбук да премахва публикациите с екстремистко съдържание колкото се може по-бързо. \r\n  \r\nОт 1,9-те милиона публикации с екстремистко съдържание, по-голямата част са били премахнати, а малка част са получили предупредителен етикет, тъй като служели за информационни или антитерористични цели, посочи компанията. \r\n \n\t\t\t\t\t\t", "date": "2018.04.24", "title": "Фейсбук с драстични мерки срещу публикациите с..."}
