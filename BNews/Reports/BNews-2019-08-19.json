{"url": "http://www.bnews.bg/article/262921-hotelieri_protiv_ideyata_za_zoni_v_kurortite", "text": "\n Хотелиери в Несебър и Слънчев бряг започват подписка срещу новите промени в Закона за туризма, предвиждащи разделяне на националните курорти на зони за парти и зони за семейна почивка, съобщава bTV. \r\n\r\n От Асоциацията на заведенията настояват южната част на Слънчев бряг, където са големите дискотеки, да стане зона за парти туризъм и там ограниченията за шума да не са толкова драстични. \r\n\r\n От Съюза на хотелиерите пък предлагат, ако се изграждат такива парти зони, те да са извън територията на курортите. \r\n\r\n Някои хотелиери пък са на мнение, че няма нужда от нови зони и всички заведения трябва да спазват нощния час. \r\n\r\n По думи на зам.-председателя на Българската хотелиерска и ресторантьорска асоциация Веселин Налбантов във всяка зона трябва да има заведения за развлечение, като съгласно закона те трябва да бъдат обезшумени. \r\n\r\n Според Лиляна Арсова - директор на дирекция \"Туристическа политика\" в Министерство на туризма, дори да бъде обособена парти зона в курортите, след 11 ч. заведенията трябва да преустановят работа или да са достатъчно обезшумени. \r\n\r\n Друго предложение на бранша е парти туристите да идват след 15 септември. \r\n \n\t\t\t\t\t\t", "date": "2019.08.19", "title": "Хотелиери против идеята за зони в курортите"}
{"url": "http://www.bnews.bg/article/262926-kak_zabogatya_semeystvoto_na_kmeta_na_bansko_i_unikalniya_biznes_na_zhenata_mu_snimki_i_dokumenti", "text": "\n За кмета на Банско Георги Икономов е писано много. Особен интерес сред обществеността предизвика новопостроената къща на семейство Икономови, която според експерти струва стотици хиляди, а вероятно и милиони левове. За златните баня и тоалетна, дори е трудно да се говори и пише при страхотната бедност, която тресе България. За това ви предоставяме линк, чрез който да разгледате уникалната къща на кмета:  \r\n\r\n Според нас важният въпрос е разполага ли семейство Икономови със средства чрез които да си позволи този лукс? Ще ви въведем в дебрите на нашето журналистическо разследване, което е подчинено на  документи и имуществени декларации на кмета Георги Икономов. \r\n\r\n През юли 2009 г. Георги Икономов е избран за народен представител и от тогава неговото имуществено състояние и това на съпругата му стават публично достояние чрез имотната му декларация. Ето я и самата декларация:   От декларираната информация се вижда, че семейство Икономови са  длъжници, а доходите от дивиденти и възстановени заеми са меко казани съмнителни. Семейство Икономови декларират, че са закупили  1/6 от къща с двор в Банско за скромните 20000 лева като произхода на средствата е възстановен заем, на кого са дали този заем и деклариран ли е пред НАП остава загадка. Още по интересно е, че семейството са предоставили и заем на собствената си фирма \"Иванико Тур\" ООД, като Георги Икономов е заел 49000 лева, а съпругата Павлина е заела 24200 лева. И тук става много интересно! Павлина Икономова е декларирала доход от дивиденти за 22000 лева от \"СМТЛ \"ПОЛИ ДЕНТ\"ЕООД през 2009 г. Проверка в търговския регистър обаче показва, че фирмата не е изплащала дивиденти през 2009 г. и дори го е удостоверила с протокол на Общото събрание съставен от Павлина Икономова:  \r\n\r\n   \r\n\r\n \r\n\r\n Интересно къде са бляли проверяващите институции или просто не са смеели да проверяват депутат от управляващата партия ГЕРБ. Проверка на финансовите очети на фирмата \"ИВАНИКО ТУР\" ООД показават, че няма предоставени заеми, вероятно декларираните договори са симулативни, но отново поставяме въпросът къде са били Сметната палата и НАП ? Запомнете и името на фирмата \"СМТЛ \"ПОЛИ ДЕНТ\"ЕООД. Тази фирма според нас трябва да бъде изучавана в икономическите и криминалните учебни заведения. От отчетите на фирмата се вижда, че срещу вложени 1000 лева фирмата печели колосалните 39000 лева. Според криминалисти това е класическа форма за пране пари, а се оказва, че видно от декларациите на кмета Георги Икономов именно тази фирма е основен източник на доходи за съпругата Павлина Икономова под формата на изплатени дивиденти. Особен интерес представлява имуществената декларация на кмета Георги Икономов за 2014 г.:  Оказва се, че кмета Икономов е бил истински ясновидец и е декларирал през 2014 г. закупен през 2015 г. парцел. Тоест през 2014 г. кмета е декларирал предварително парцел, който ще бъде закупен от съпругата му през 2015 г, Всеки ясновидец би завидял на тези способности. Ние просто трябва да попитаме контролните институции Сметна палата и НАП как проверяват управляващите? Дали това не е ярък пример, че всеки с власт без проблем може да си препере колкото си иска крадени пари? Дали същото не е правило и семейство Икономови и как да вярваме, че не е прало крадени пари това семейство, с които е придобило скъпата си къща?  \r\n\r\n Следва продължение! \r\n\r\n   \r\n \n\t\t\t\t\t\t", "date": "2019.08.19", "title": "Как забогатя семейството на кмета на Банско и уникалния бизнес на жената му!?- снимки и документи "}
{"url": "http://www.bnews.bg/article/262928-velikobritaniya_e_golemiyat_gubesht_ot_brekzit_bez_sdelka", "text": "\nОбединеното кралство ще пострада най-много от сценарий Брекзит без споразумение. Това предупреди говорителката на Европейската комисия Наташа Берто на редовната си ежедневна пресконференция.\r\n\r\nБерто добави, че от своя страна Европейският съюз е напълно подготвен за тази възможност, съобщава \"Ройтерс\".\r\n\r\nВъпреки това говорителката подчерта, че излизането на Великобритания от ЕС без споразумение никога няма да бъде предпочитан вариант за Брюксел.\r\n\r\nБританският премиер Борис Джонсън многократно е заявявал, че е готов да извади Обединеното кралство от ЕС със или без споразумение на 31 октомври. От своя страна Брюксел многократно подчертава ангажимента си към вече договореното споразумение с бившия британски премиер Тереза Мей, което обаче беше блокирано от британския парламент три пъти.\r\n\r\nЕвропейската комисия към настоящия момент не смята за необходимо да предприема допълнителни мерки за подготовка за Брекзит без споразумение.\r\n\r\nТова (Брекзит без споразумение) очевидно ще причини големи затруднения както за гражданите, така и за компаниите, като ще има значителни негативни последици в икономически план. Те обаче ще бъдат усетени много по-сериозно във Великобритания, отколкото в 27-те страни членки на Европейския съюз\", изтъкна Берто.\r\n\r\nМеждувременно опозиционната Лейбъристка партия ще направи всичко възможно, за да предотврати Брекзит без споразумение на 31 октомври, заяви лидерът на лейбъристите Джереми Корбин.\r\n\r\nКорбин призова противниците на Брекзит без сделка в парламента да гласуват за сваляне на правителството чрез вот на недоверие, за да може Лейбъристката партия да сформира временно правителство, което да осуети излизането от Европейския съюз без сделка. \n\t\t\t\t\t\t", "date": "2019.08.19", "title": "Великобритания е големият губещ от Брекзит без сделка"}
{"url": "http://www.bnews.bg/article/262927-martin_trifonov_ostava_za_postoyanno_v_aresta", "text": "\n\r\nМартин Трифонов остава за постоянно в ареста, съобщава Нова телевизия. Защитата на обвиняемия обяви, че няма да обжалва мярката. \r\n\r\nДнес окръжната прокуратура в Сливен внесе в съда искане за налагане на мярка за неотклонение \"задържане под стража\" спрямо Трифонов, срещу когото са повдигнати три обвинения - за блудство, изнасилване и убийство на малолетно момиче. Според прокуратурата смъртта на 7-годишната Кристин е причинена с особена жестокост и по особено мъчителен за жертвата начин. \r\n\r\nПрипомняме, жестокото убийство на детето беше извършено в четвъртък в сливенското село Сотиря. Днес в Сливен е обявен ден на траур. \r\n\r\nМартин Трифонов е обвинен в убийство, блудство и изнасилване. Той беше настанен в болница под засилена полицейска охрана, след като след няколкочасови преследвания и оказване на съпротива беше настигнат и прострелян от полицията. \r\n\r\nВчера обвиняемият направи пълни самопризнания, а майката на убитото дете настоя той да получи доживотен затвор. \n\t\t\t\t\t\t", "date": "2019.08.19", "title": "Мартин Трифонов остава за постоянно в ареста"}
{"url": "http://www.bnews.bg/article/262924-menidzharat_na_grisho_iska_da_prilapa_zlatno_parche_ot_sofiya_po_shemata_pogrebite", "text": "\n \r\n\"Моли, но защо ти е всичкият този морал? Понеже нямам пари.\". Великата мисъл на американската писателка Рита Мей Браун продължава да е актуална и днес. Поне що се отнася до мениджъра на Григор Димитров - Георги Стоименов и фамилия Берберян. От документи, с които Агенция БЛИЦ разполага става ясно, че Стоименов е поискал от държавата 30 декара земя с мотива, че иска да изгради върху нея тенис академия. Мотивът, който Стоименов и Григор Димитров излагат пред министър-председателя Борисов е, че върху терена ще се вдигне спортно съоръжение, което ще помага за развитието на младите таланти. Но така ли е наистина? \r\n\r\n Или просто става въпрос за копиране на скандалната замяна на 15 панелни апартамента срещу златен парцел в местността \"Погребите\" в квартал \"Лозенец\", на който е построен тенис клуб \"Малееви\", в които Стоименов е акционер. \r\n\r\n Поразителна прилика или просто \"Копи пейст\" Годината е 1996 г. С молби до Столична община №№ ТП 94-00-4/9.05.1996 г. и 94-Ю-18/26.08.1996 г. майката на Мануела Малеева Юлия Берберян и зет й Георги Стоименов заявяват интерес за проучване и проектиране на спортен комплекс в местността „Погребите” в София и за закупуване на терен за изграждане на учебно-тренировъчен тенис-комплекс. \r\n\r\n С молба от 2 октомври 1996 г. до тогавашния кмет Стефан Софиянски двамата молят за указания как да се проведе процедурата за отстъпване правото на строеж и построяване на комплекса в местността „Погребите”. Прилагат и три варианта на градоустройствени проучвания, които отговарят на изискванията и намеренията им за изграждането му. Няколко месеца по-късно, на 27 март 1997 г. общинският съветник от СДС в СОС Мария Храброва внася докладна записка, с която предлага Общинският съвет да вземе решение за замяна на златния терен за определен брой жилища, намиращи се на територията на столицата. Теренът е в кв. „Лозенец”, местността „Погребите”, парцел I с площ 20 830 кв.м. и с оценка 151 744 долара. \r\n\r\n Следва втора докладна записка, този път от зам.-кмета Венцислав Николов, в която той предлага на СОС да вземе решение за извършването на замяна на парцела в „Погребите” срещу жилищни имоти, собственост на Юлия Берберян. С решение № 4, записано в протокол № 30/14.07.1997 г., СОС дава съгласие да се извърши замяна на имот – частна общинска собственост в м. „Погребите”. \r\n\r\n По това време Юлия Берберян вече е депутат от ОДС, сините имат абсолютно мнозинство в парламента и се кълнат, че ще борят корупцията. За нуждите на замяната и с оглед решението на СОС в периода 15 октомври - 3 декември 1997 г. фамилия Берберян купува 15 панелни жилища, пръснати в столичните квартали „Надежда”, „Младост”, „Люлин”, „Овча купел”, „Слатина”, „Суха река”, „Дружба”, „Хр. Смирненски”, „Връх Манчо”, ул. „С.Димитров-Шабан” и други. Закупените апартаменти стават съпружеска собственост на Юлия Манук Берберян и нейния съпруг Георги Юпитеров Малеев. На 18 февруари 1998 г. в изпълнение решение № 4 по протокол № 30/14.07.1997 г. на СОС и заповеди № РД-56-39/19.01.1998 г. и РД 56-137/03.02.1998 г. на кмета Стефан Софиянски бил сключен договор за замяна на недвижими имоти между Софийска община, представлявана от кмета Софиянски, и семейство Юлия Берберян и Георги Малеев. \r\n\r\n По силата на договора правото на собственост върху 15 апартамента е прехвърлено на Софийска община, а парцелът в местността „Погребите” с площ около 21 дка става собственост на родителите на днешната велика антикорупционерка Мануела. Впоследствие Берберян и Малеев инициирали процедура за апортиране на голяма част от придобития въз основа на договора за замяна терен в „Тенис Малеева” АД, в което акционери през този период били Юлия Берберян, Катерина Малеева и Магдалена Малеева. \r\n\r\n На 1 май 1998 г. общото събрание на дружеството с участието на Юлия Берберян, Магдалена и Катерина Малееви, в присъствието на Георги Малеев и председателя на Съвета на директорите и изпълнителен директор зетя Георги Стоименов, взема решение за увеличаване на капитала на дружеството с апортна вноска, състояща се от 17 000 върху 20 830 идеални части от парцела в местността „Погребите”. Колосално разминаване в цените По данни на няколко агенции за недвижими имоти, когато столичните общинари заедно с Юлия Берберян и съпруга й разиграват аферата с парцела в „Погребите”, средната цена на една двустайна „панелка” в София е 18 000 долара. Тоест приблизителната сума, с която тенисфамилията влиза в сделката, е около 270 000 долара. \r\n\r\n В техния случай 1 кв.м. е оценен от абсолютното мнозинство на СДС в СОС на около 18 долара. Това означава, че цената на всички 20 800 кв. м е 374 400 долара. С други думи, всяка една от 15-те панелки на Берберян и Малеев е оценена от общинарите на около 25 000 долара. \r\n\r\n Само за сравнение - през 1998 г. Стефан Софиянски продаде на д-р Торао Токуда 26 000 кв. м в същата местност „Погребите” за около 1 млн. долара или за около по 39 долара за кв. м. Друг е въпросът, че реалната пазарна цена на един незастроен квадратен метър в кв. „Лозенец”, където се намира местността „Погребите”, е около 500 долара. \r\n\r\n Скандалната сделката продължава да е обект на разгорещени спорове и до днес. Близо 20 години по-късно все още няма данни фамилия Берберян или Георги Стоименов да са подпомогнали със собствени средства или безплатни тренировки дори едно българско момче или момиче. Вместо това изградения с уж благородна кауза тенис клуб \"Малееви\" продължава да печата пари в полза на собствениците си, в това число и на мениджъра на Гришо Георги Стоименов. От ценоразписа на клуба е видно, че цените за тренировки в частния клуб на Берберян могат да си съперничат с тези в Монте Карло или Лондон. \r\n \r\n\"Моли, но защо ти е всичкият този морал? Понеже нямам пари.\". Великата мисъл на американската писателка Рита Мей Браун продължава да е актуална и днес. Поне що се отнася до мениджъра на Григор Димитров - Георги Стоименов и фамилия Берберян. От документи, с които Агенция БЛИЦ разполага става ясно, че Стоименов е поискал от държавата 30 декара земя с мотива, че иска да изгради върху нея тенис академия. Мотивът, който Стоименов и Григор Димитров излагат пред министър-председателя Борисов е, че върху терена ще се вдигне спортно съоръжение, което ще помага за развитието на младите таланти. Но така ли е наистина? Или просто става въпрос за копиране на скандалната замяна на 15 панелни апартамента срещу златен парцел в местността \"Погребите\" в квартал \"Лозенец\", на който е построен тенис клуб \"Малееви\", в които Стоименов е акционер. \r\n\r\n Поразителна прилика или просто \"Копи пейст\" Годината е 1996 г. С молби до Столична община №№ ТП 94-00-4/9.05.1996 г. и 94-Ю-18/26.08.1996 г. майката на Мануела Малеева Юлия Берберян и зет й Георги Стоименов заявяват интерес за проучване и проектиране на спортен комплекс в местността „Погребите” в София и за закупуване на терен за изграждане на учебно-тренировъчен тенис-комплекс. С молба от 2 октомври 1996 г. до тогавашния кмет Стефан Софиянски двамата молят за указания как да се проведе процедурата за отстъпване правото на строеж и построяване на комплекса в местността „Погребите”. \r\n\r\n Прилагат и три варианта на градоустройствени проучвания, които отговарят на изискванията и намеренията им за изграждането му. Няколко месеца по-късно, на 27 март 1997 г. общинският съветник от СДС в СОС Мария Храброва внася докладна записка, с която предлага Общинският съвет да вземе решение за замяна на златния терен за определен брой жилища, намиращи се на територията на столицата. Теренът е в кв. „Лозенец”, местността „Погребите”, парцел I с площ 20 830 кв.м. и с оценка 151 744 долара. Следва втора докладна записка, този път от зам.-кмета Венцислав Николов, в която той предлага на СОС да вземе решение за извършването на замяна на парцела в „Погребите” срещу жилищни имоти, собственост на Юлия Берберян. С решение № 4, записано в протокол № 30/14.07.1997 г., СОС дава съгласие да се извърши замяна на имот – частна общинска собственост в м. „Погребите”. \r\n\r\n По това време Юлия Берберян вече е депутат от ОДС, сините имат абсолютно мнозинство в парламента и се кълнат, че ще борят корупцията. За нуждите на замяната и с оглед решението на СОС в периода 15 октомври - 3 декември 1997 г. фамилия Берберян купува 15 панелни жилища, пръснати в столичните квартали „Надежда”, „Младост”, „Люлин”, „Овча купел”, „Слатина”, „Суха река”, „Дружба”, „Хр. Смирненски”, „Връх Манчо”, ул. „С.Димитров-Шабан” и други. Закупените апартаменти стават съпружеска собственост на Юлия Манук Берберян и нейния съпруг Георги Юпитеров Малеев. На 18 февруари 1998 г. в изпълнение решение № 4 по протокол № 30/14.07.1997 г. на СОС и заповеди № РД-56-39/19.01.1998 г. и РД 56-137/03.02.1998 г. на кмета Стефан Софиянски бил сключен договор за замяна на недвижими имоти между Софийска община, представлявана от кмета Софиянски, и семейство Юлия Берберян и Георги Малеев. По силата на договора правото на собственост върху 15 апартамента е прехвърлено на Софийска община, а парцелът в местността „Погребите” с площ около 21 дка става собственост на родителите на днешната велика антикорупционерка Мануела. Впоследствие Берберян и Малеев инициирали процедура за апортиране на голяма част от придобития въз основа на договора за замяна терен в „Тенис Малеева” АД, в което акционери през този период били Юлия Берберян, Катерина Малеева и Магдалена Малеева. \r\n\r\n На 1 май 1998 г. общото събрание на дружеството с участието на Юлия Берберян, Магдалена и Катерина Малееви, в присъствието на Георги Малеев и председателя на Съвета на директорите и изпълнителен директор зетя Георги Стоименов, взема решение за увеличаване на капитала на дружеството с апортна вноска, състояща се от 17 000 върху 20 830 идеални части от парцела в местността „Погребите”. Колосално разминаване в цените По данни на няколко агенции за недвижими имоти, когато столичните общинари заедно с Юлия Берберян и съпруга й разиграват аферата с парцела в „Погребите”, средната цена на една двустайна „панелка” в София е 18 000 долара. Тоест приблизителната сума, с която тенисфамилията влиза в сделката, е около 270 000 долара. В техния случай 1 кв.м. е оценен от абсолютното мнозинство на СДС в СОС на около 18 долара. Това означава, че цената на всички 20 800 кв. м е 374 400 долара. С други думи, всяка една от 15-те панелки на Берберян и Малеев е оценена от общинарите на около 25 000 долара. \r\n\r\n Само за сравнение - през 1998 г. Стефан Софиянски продаде на д-р Торао Токуда 26 000 кв. м в същата местност „Погребите” за около 1 млн. долара или за около по 39 долара за кв. м. Друг е въпросът, че реалната пазарна цена на един незастроен квадратен метър в кв. „Лозенец”, където се намира местността „Погребите”, е около 500 долара. Скандалната сделката продължава да е обект на разгорещени спорове и до днес. \r\n\r\n Близо 20 години по-късно все още няма данни фамилия Берберян или Георги Стоименов да са подпомогнали със собствени средства или безплатни тренировки дори едно българско момче или момиче. Вместо това изградения с уж благородна кауза тенис клуб \"Малееви\" продължава да печата пари в полза на собствениците си, в това число и на мениджъра на Гришо Георги Стоименов. От ценоразписа на клуба е видно, че цените за тренировки в частния клуб на Берберян могат да си съперничат с тези в Монте Карло или Лондон. \r\n \r\n \r\nНяма нищо лошо една тенис фамилия дала три прекрасни тенисистки на България да богатее и трупа несметни количества пари. Да, наистина няма нищо лошо в това, стига въпросната фамилия да бе подала ръка на няколко наши младежи или девойки по пътя към световната тенис слава. Вместо това ставаме свидетели на безспорния апетит за нови печалби от страна на възпитаника на ХТИ Георги Стоименов. Менижираният от него състезател Григор Димитров игра за последно за България преди повече от 5 години. След това Гришо достигна до висотите на световния тенис и сякаш забрави откъде е тръгнал. Нещо повече националните ни състезатели му се обидиха жестоко след като той не ги поздрави поне с \"Добър ден\" на олимпийските игри в Рио де Жанейро през 2016 година. Скандалът избухна след като лекоатлетът Тихомир Иванов направи публично достояние конфузното поведение на Гришо. Само преди година бившият участник в основната схема на US Open и състезател за България за \"Купа Дейвис\" Радослав Лукаев, написа във Фейсбук: \"Гришо, пиша ти тук, защото така реши да не искаш да имаш контакт с никой от бившите тенисисти на България, защото ти сам избра така да бъде. Говориш, че си националист, който милее за държавата, и се гордееш да се състезаваш под БГ флаг. Можеш ли да отговориш защо след като стана голяма звезда, се скри в имението си в Монте Карло и спря да контактуваш с нас! \r\nТи по никакъв начин не помагаш на българския тенис\". \r\n\r\n \r\nт високомерното поведение на Григор Димитров към българския национален отбор по тенис личи, че поне на този етап той няма намерение да играе за България на Купа \"Дейвис\" и най-вероятно ще пропусне Олимпиадата. Наложи се дори премиерът Борисов да го призове да се състезава за Родината. Но вместо положителен отговор, мениджърът на Гришо продължава да иска и да иска. Земя. Българска земя. Земя, в която са погребани костите на българските национални герои. Земя, която е дала на България велики личности и спортисти. Земя, която е плодородна и ще продължи да ражда плодове, които да ни изпълват с гордост. Земя, която не бива да бъде превръщана в терен за печалба на неблагодарни хора, които й обърнаха гръб. \r\n \r\n \r\n \r\n \r\n \r\n \r\n  \r\n \n\t\t\t\t\t\t", "date": "2019.08.19", "title": "Мениджърът на Гришо иска да прилапа златно парче от София по схемата \"Погребите\"!"}
{"url": "http://www.bnews.bg/article/262930-barekov_s_razbivasht_komentar_za_vinetu_i_indiantsite_koito_mu_spretnaha_zagovor", "text": "\n В 4 серия на “Винету” вождът е заловен и вързан с ластичка на едно дърво, а Ташунко Сапа - WCимеонов и Дебелата Мечка Каракачанов се готвят да го шибат с “Лулата на мира”, след като са изпъдили брат си Малкия Бял вожд от вингвама да се скита сам в прерията. \r\n\r\n Николай Бареков- Фейсбук \r\n\r\n \r\n\r\n   \r\n \n\t\t\t\t\t\t", "date": "2019.08.19", "title": "Бареков с разбиващ коментар за Винету и индианците, които му спретнаха заговор!"}
{"url": "http://www.bnews.bg/article/262911-nikolay_barekov_s_razbivasht_komentar", "text": "\n В ерата на “умните и красивите” в България е по-лесно и рентабилно да си анонимен и да си съчиниш сам биографията на 47 години и да станеш за една нощ министър от мъпетите, член на СЕМ или на КФК, КЗК.... или посланик, отколкото да имаш 30 години такава пред очите на целия народ( както е в моя частен случай). Това написа Николай Бареков във Фейсбук профила си. \r\n\r\n \r\n\r\n   \r\n \n\t\t\t\t\t\t", "date": "2019.08.19", "title": "Николай Бареков с разбиващ коментар!"}
{"url": "http://www.bnews.bg/article/262923-vlyazohme_v_top_20_na_nay_zamarsyavashtite_sas_seren_dioksid_darzhavi_v_sveta", "text": "\n България е единствената държава в Европейския съюз, класирана в топ 20 на най-големите замърсители със серен диоксид в света. Това показва изследване на \"Грийнпийс\" - Индия, озаглавено \"Глобална база данни на най-горещите точки на замърсяване със SO2\". \r\n\r\n Другите две страни от Европа, които влизат в класацията, са Сърбия и Украйна. \r\n\r\n От екологичната организация посочват, че основните източници на серен диоксид в страната ни са централите от Маришкия басейн (ТЕЦ \"Марица-изток 2\" и ТЕЦ \"Брикел\"), както и ТЕЦ \"Бобов дол\". \r\n\r\n \"Класацията е тъжен факт, който говори за нежеланието на управляващите в България да погледнат фактите. Още по-тъжно е, че с цената на всичко пазят внушението, че въглищните динозаври са жизнено важни за страната\", коментира Меглена Антонова от \"Грийнпийс\" - България. Според нея това изправя страната ни пред криза, тъй като забавяме създаването на национални стратегии за регионите и тяхното развитие отвъд въглищата и не кандидатстваме за средства от създадените за целта фондове. \r\n\r\n От \"Грийнпийс\" - България подчертават, че заради неглижирането на нормите за серен диоксид срещу България има заведено дело от Европейската комисия. \r\n\r\n Припомняме, това е второто дело срещу страната ни пред Съда на ЕС във връзка с качеството на въздуха, след като през 2017 г. България беше осъдена за високите норми на фините прахови частици. \r\n\r\n От екологичната организация изтъкват, че твърдението за евтината енергия от въглищата в Маришкия басейн отдавна е мит, напомняйки, че в края на 2018 г. правителството плати 360 млн лв., за да спаси от фалит ТЕЦ \"Марица-изток 2\". \r\n \n\t\t\t\t\t\t", "date": "2019.08.19", "title": "Влязохме в топ 20 на най-замърсяващите със серен диоксид държави в света"}
{"url": "http://www.bnews.bg/article/262922-trima_ubiti_turski_voynitsi_sled_navlizaneto_na_turtsiya_v_siriya", "text": "\n Трима души са били убити и 12 са били ранени при въздушни удари срещу турски военен конвой, пренасящ боеприпаси, след като той навлезе в Северна Сирия по-рано днес, отправяйки се за контролираната от бунтовниците и опозицията провинция Идлиб, съобщиха от турското военно министерство, цитирани от световните осведомителни агенции. \r\n\r\n Анкара осъди атаката, която \"нарушава споразуменията и сътрудничеството с Русия\". \r\n\r\n Засега не е ясно дали сирийски правителствени или руски военни самолети са ударили близо до турския военен конвой, но събитието отбелязва рязка ескалация на напрежението в северозападната провинция Идлиб, където сирийските войски провеждат настъпление от седмици насам. \r\n\r\n Сирийската държавна новинарска агенция САНА уточни, че турският конвой е навлязъл в Сирия, за да помогне на бунтовниците в град Хан Шейхун, които се сражават срещу сирийските правителствени сили. САНА определи действията на Турция като \"акт на агресия\". \r\n\r\n Офанзивата заплашва не само града, който е под контрола на бунтовниците от 2014 г., но също така и да обкръжи бунтовниците в единствената друга територия, която контролират в съседната провинция Хама. \r\n\r\n Анкара подкрепя някои от бунтовниците в Северозападна Сирия и разположи сили в Идлиб съгласно споразумения с Русия, която е най-големият съюзник на сирийския президент Башар Асад. \r\n\r\n Сирийското външно министерство разкритикува остро Турция, изтъквайки, че конвоят се състои от бронирани бойни машини, натоварени с боеприпаси и се е насочил към Хан Шейхун, голям град в Идлиб под контрола на бунтовниците, като провинцията е последната тяхна крепост в страната. \r\n\r\n Частната турска новинарска агенция DHA съобщи, че сирийски правителствени самолети са ударили по маршрута на турски военен конвой, състоящ се от бойни машини и военнослужещи. Турската агенция добави, че конвоят се бил насочил към два турски наблюдателни поста в района, когато е попаднал под обстрела на сирийските военновъздушни сили. \r\n\r\n В информацията се допълва, че конвоят не е могъл да продължи, тъй като маршрутът между Маарет ал Нуман и Хан Шейхун е бил ударен, като намерил укритие на безопасно място. Турската агенция не съобщи за жертви. \r\n\r\n Сирийският център за наблюдение на правата на човека, чието седалище е във Великобритания, посочи, че въздушните удари, за които се смята, че са извършени от Русия, са ударили близо до магистралата и са принудили турския конвой от близо 25 превозни средства да спре. \r\n\r\n Очевидец е казал, че турски военен конвой, в който са били и бунтовници, съюзници на Турция, е навлязъл в Идлиб, но е бил спрян заради тежки бомбардировки там. \r\n\r\n Позовавайки се на източник от сирийското външно министерство, САНА подчертава, че конвоят, натоварен с боеприпаси, няма да повлияе на \"решимостта на Сирийската арабска армия да продължи да се бори срещу останките на терористите\" в Хан Шейхун или другаде. \r\n\r\n Полковник Мустафа Бакур от бунтовническата групировка \"Джаиш ал Иза\" заяви, че в покрайнините на града се водят битки. Бойци са пристигнали за подсилване на фронтовата линия, каза той, включително някои от Националната армия, подкрепяна от Турция бунтовническа сила, която е разположена близо до сирийско-турската граница. \r\n \n\t\t\t\t\t\t", "date": "2019.08.19", "title": "Трима убити турски войници след навлизането на Турция в Сирия"}
{"url": "http://www.bnews.bg/article/262912-zhestoka_statistika_do_yuli_2019_godina_ubitite_detsa_sa_30_ot_tyah_maloletni_sa_26", "text": "\n След убийството в Сотиря, цяла България се потресе от случая на убитото седемгодишно дете в едно далечно-далечно село. И всички си задаваме първия въпрос – кой е виновен, пишат от Националната мрежа за децата. \r\n\r\n Чуват се призиви за публичен линч, особено след като се разбра, че и вероятният убиец, и жертвата са роми. Обвиняваме родителите, които са оставили детето само – да изпадне в подобна ситуация. А те са далече – на гурбет – и детето се отглежда от баба си и дядо си. Възмущаваме се от институциите, които не са си свършили работата. Коментираме сигурността в малките населени места, в които няма полиция. \r\n\r\n Убийство като това в Сотиря се прибавя към статистиката за 2019. Само за до юли  убитите деца са 30 – от тях малолетни са 26. Случаите на деца, пострадали от престъпления – 1917. В същото време, подадените сигнали за насилие над дете са 1106, от които случаи са разкрити 387. \r\n\r\n „Такива случаи като  баща хвърля детето си от мост, съсед пребива дете на площадка, непознат оставя в локва кръв малко момче, пастрок пребива детето си, съпруг пребива съпругата си и отвлича детето им… Всичко това е тази година. И трябва да бъде допълнено с отчетен двоен ръст на убийствата на жени в последните три години“ , пише в социалните мрежи  Стан Додов от НМД. \r\nУсловията за възможност са толкова видими и крещят в лицата ни, когато се види общото между отделните случаи – системна неадекватност и основателно недоверие в институциите, все по-трудна за прикриване, стихийна мъжка агресия и не на последно място – унищожени връзки между хората в семейството, в квартала, в града. Между тях се преплитат нищета, мизерия, отчуждение, откъснат, неравен достъп до задоволяване на базови нужди. По един или друг начин всичките важат без изключение за всеки един случай на насилие, станал известен през медиите – с или без фатален край, над жени или над деца. Всъщност всичко това е ярък показател за некадърното управление и провала на Каракачанов в сектор сигурност! \r\n \n\t\t\t\t\t\t", "date": "2019.08.19", "title": "Жестока статистика! До юли 2019 година убитите деца са 30 – от тях малолетни са 26."}
{"url": "http://www.bnews.bg/article/262929-s_8_mln_lv_ot_evropa_remontirat_speshnata_pomosht_v_severozapada", "text": "\n\r\nМинистерството на здравеопазването е обявило обществена поръчка за ремонт на 34 обекта от извънболничните структури на Спешната помощ в Северозападна България. Обектите се намират на територията на областите Видин, Враца, Ловеч, Монтана и Плевен. \r\n\r\nОбществената поръчка и в изпълнение на Проект \"Подкрепа за развитие на системата за спешна медицинска помощ\", финансиран по ОПРР 2014-2020\", и договор за безвъзмездна финансова помощ по Оперативна програма \"Региони в растеж\" 2014-2020, съфинансирана от Европейския съюз, чрез Европейския фонд за регионално развитие. Една от дейностите по проекта е изпълнението на интервенции в инфраструктурата на системата за Спешна медицинска помощ чрез изпълнение на строителство на общо 235 обекта на СМП на територията на цялата страна, в това число изграждане на нови сгради, реконструкция, ремонт, преустройство, подобряване на достъпа за лица с увреждания и на прилежащото им околно пространство. Общият бюджет на проекта възлиза на 163 987 815.62 лева, като в тази сума влиза и закупуването на 400 нови линейки, оборудвани с медицинска техника и апаратура за нуждите на спешната помощ в страната. \r\n\r\nМинистерството на здравеопазването ще обявява до края на месец септември поетапно обществените поръчки за строителство за останалите обекти на територията на цялата страна, като предстоят да се стартират още 6 обществени поръчки за извършване на строително-монтажни работи за нуждите на извънболничните структури на спешната помощ на територията на цялата страна и 7 обществени поръчки за извършване на строително-монтажни работи за нуждите на 34 спешни отделения на болници на територията на цялата страна. \n\t\t\t\t\t\t", "date": "2019.08.19", "title": "С 8 млн. лв. от Европа ремонтират Спешната помощ в Северозапада"}
{"url": "http://www.bnews.bg/article/262913-pochina_zhorzh_ganchev", "text": "\n На 79-годишна възраст почина известният общественик и политик Жорж Ганчев. За това съобщи кръщелникът му Стоян Бончев в социалната мрежа Фейсбук. \r\n\r\n Поклонението ще е в петък в църквата \"Света София\". \r\n\r\n Жорж Ганчев е роден на 29 август 1939 година под името Георги Ганчев Петрушев. \r\n\r\n През младостта си се изявява като спортист - шампион на България по фехтовка, играе баскетбол в \"Академик\", София. Следва в Националната спортна академия при Ференц Магяр (Модьор). \r\n\r\n В началото на 60-те години се жени за британска поданичка, емигрира в чужбина. Завършва Британската академия по фехтовка и по-късно в САЩ Театралния институт на Лий Страсбърг и Експерименталния филмов колеж \"Шеруд Оукс\" в Холивуд. \r\n\r\n В началото на 70-те е световен шампион по фехтовка при професионалистите. Става главен треньор на Лондонския клуб по фехтовка и треньор на олимпийския отбор по фехтовка на Великобритания. \r\n\r\n Между 1973 и 1988 година се изявява като режисьор, сценарист в театъра, гост-лектор в Американската академия за драматични изкуства, продуцент в киното и театъра на Англия и САЩ. Автор е на 7 филмови сценария в Холивуд, пиеси (продуцирани в Холивуд), книги и поезия, изявявал се е също и като актьор с епизодични роли в Холивуд. \r\n\r\n След 10 ноември 1989 година участва в учредяването на СДС. През 1990 година основава партията Български бизнес блок и остава неин първи председател до 1996 година, когато съпартийците му устройват комплот и му взимат името на партията. \r\n\r\n Участва в президентските избори през 1992 година, получава 17% от гласовете, което го нарежда на 3-то място сред кандидатите на първия тур. Депутат е в 37-ото и 38-ото народно събрание. В парламента е председател на парламентарната група на Бизнесблока (1995 - 2001), оглавявал е парламентарната Комисия за радио, телевизия и съобщения. С решение 2/1995 г. на Конституционния съд пълномощията му като народен представител са прекратени предсрочно от 13 април същата година (по време на 37-ото НС) поради двойно гражданство (американско). \r\n\r\n Председател е на Националното патриотично обединение (НПО), учредено през 2004 г. НПО участва в новата Коалиция на розата. \r\n\r\n Автор, продуцент и водещ на предаването \"Жорж в действие\" по \"ТВ 2000\" през 2005 г., автор на стихосбирки и мемоари. Президент на Българската баскетболна асоциация (1995 - 1997). Почетен гражданин на щата Оклахома, САЩ. \r\n\r\n На президентските избори през 2016 г. се кандидатира за президент от Християн-социалния съюз, заедно с Кольо Парамов. \r\n\r\n През последните години Жорж Ганчев беше автор и водещ на предаването \"При Жорж\" по телевизия \"Евроком\". \r\n \n\t\t\t\t\t\t", "date": "2019.08.19", "title": "Почина Жорж Ганчев"}
{"url": "http://www.bnews.bg/article/262917-vazrastna_zhena_dade_4_000_leva_na_alo_izmamnitsi", "text": "\n Възрастна жена от Търговище е дала над 4 000 лева при телефонна измама. Въвеждането в заблуждение е станало на 15 август, ден по-късно пострадалата е подала сигнал в Районното управление, съобщават от Областната дирекция /ОД/ на МВР в Търговище. \r\n\r\n При обаждането на стационарен телефон е използван предлог - \"помощ на полицията\". Жената трябвало да окаже съдействие на полицейски служители, провеждащи операция по задържането на извършители на телефонни измами. \r\n\r\n Отнета й била сумата от 4 320 лева, които тя оставила до паркиран автомобил, уточниха за БТА от Дирекцията. \r\n\r\n Случаят се разследва в досъдебно производство. \r\n \n\t\t\t\t\t\t", "date": "2019.08.19", "title": "Възрастна жена даде 4 000 лева на ало измамници"}
{"url": "http://www.bnews.bg/article/262918-katastrofa_zatvori_am_hemus_pri_devnya", "text": "\n Катастрофа затвори АМ \"Хемус\" при Девня, съобщават от полицията. \r\n\r\n Пътният инцидент е станал около 10.23 часа в участък, където се извършват ремонтни дейности. \r\n\r\n Ударили са се камион с ремарке и микробус с платформа, на която е имало два автомобила. Един човек е пострадал, като до момента няма информация за състоянието му. \r\n\r\n Заради катастрофата магистралата е затворена в двете посоки от пътен възел \"Девня\" до пътен възел \"Неофит Рилски\". Екипи на \"Пътна полиция\" пренасочват движението към стария път Варна - София. \r\n \n\t\t\t\t\t\t", "date": "2019.08.19", "title": "Катастрофа затвори АМ \"Хемус\" при Девня"}
{"url": "http://www.bnews.bg/article/262925-shte_ritam_zadnika_na_pulev_chak_do_balgariya", "text": "\n Бившият световен шампион в тежка категория Тайсън Фюри (28-0-1, 20 с нокаут) разкри какви са били възможните съперници за него за предстоящия му двубой. Както вече стана ясно, една от опциите е бил Кубрат Пулев. Кобрата обаче отказа да се изправи срещу британеца на 14 септември в Лас Вегас. \r\n\r\n “Ние предложихме на Кубрат Пулев, Александър Поветкин, Чарлс Мартин, Тревър Брайън, Джарел Милър… списъкът продължава и продължава…” – заяви Фюри пред ESPN. \r\n\r\n “Всички тези момчета или не можеха да се бият с мен, или не желаеха. Стигнахме до Ото Валин, който каза, че приема. Толкова е просто всичко. \r\n\r\n Аз обаче не съм изненадан от решенията им, защото ще ритам задниците им. На единия обратно до България (Пулев), на другия до Русия (Поветкин) – всеки ден от седмицата, а в неделя по два пъти”, изцепи се Тайсън Фюри. \r\n \n\t\t\t\t\t\t", "date": "2019.08.19", "title": "Ще ритам задника на Пулев чак до България"}
{"url": "http://www.bnews.bg/article/262919-kaloyan_metodiev_e_noviyat_shef_na_kabineta_na_radev", "text": "\n Политологът Калоян Методиев е новият началник на кабинета на президента Румен Радев. \r\n\r\n Той заема мястото на Иво Христов, който беше избран евродепутат. \r\n\r\n Методиев е член на Стратегическия съвет към президента, който беше създаден през март. \r\n\r\n Той е роден на 24 април 1976 г. в град София. През 1994 г. завършва 133 СОУ \"Ал. С. Пушкин\" с хуманитарен профил и руски език. През 2001 г. се дипломира като магистър по политология в Софийския университет \"Св. Климент Охридски\", където специализира Външна политика и Национална сигурност. Стажант в Европейския парламент в Брюксел. Доктор по политология. \r\n\r\n Автор на книгите \"Поколения и възраст в политиката. Българският преход\" (2012) и \"Западните Балкани и България (политика, дипломация, сигурност)\" (2016). Автор на стотици статии и интервюта на политическа и социална тематика. \r\n\r\n От 2001 г. до 2003 г. е международен секретар на Младежкия съюз на демократичните сили (МСДС), която след това и оглавява. В периода 2004 - 2006 г. е зам.-председател на Демократични европейски младежки общности със седалище в Копенхаген. \r\n\r\n На парламентарните избори през лятото на 2005 г. е водач на листата на ОДС за област Търговище. \r\n\r\n На 9 ноември 2005 г. напуска СДС заедно с по-голяма част от членовете на НИС на МСДС и областните председатели на организацията. \r\n\r\n През 2007 г. е сред основателите на политическа партия Общество за Нова България (ОНБ). Председател е от 2007 до 2013, когато се оттегля от активна политическа дейност. \r\n\r\n През 2011 г. става доктор по политически науки след като защитава дисертация на тема \"Генерационна динамика и биологично възрастови фактори в българската политика (1989 - 2007)\". \r\n\r\n От 2010 до 2019 г. е хоноруван преподавател в катедра \"Политология\" на Софийския университет. \r\n\r\n От 2012 до 2017 е асистент в ЮЗУ \"Неофит Рилски\", където води курсове по Политически маркетинг, Институции на съвременната държава, Политически партии, Имиграционни политики, Енергийни политики, Съвременна политическа история на Балканите. \r\n\r\n От 2015 г. година е политолог и главен анализатор на Института за стратегии и анализи. \r\n \n\t\t\t\t\t\t", "date": "2019.08.19", "title": "Калоян Методиев е новият шеф на кабинета на Радев"}
{"url": "http://www.bnews.bg/article/262914-chelna_katastrofa_blokira_podbalkanskiya_pat_sofiya_burgas", "text": "\n Катастрофа блокира Подбалканския път София - Бургас, съобщава Нова телевизия. \r\n\r\n Пътният инцидент е станал край село Габарево тази сутрин. \r\n\r\n Бус се е сблъскал челно с лек автомобил. За да избегне пореден удар, шофьор на джип е направил рязка маневра и е изхвърчал в канавката. \r\n\r\n При катастрофата е пострадал 42-годишен мъж. \r\n \n\t\t\t\t\t\t", "date": "2019.08.19", "title": "Челна катастрофа блокира Подбалканския път София - Бургас"}
{"url": "http://www.bnews.bg/article/262916-tramp_obmislya_morska_blokada_na_venetsuela", "text": "\n Президентът на САЩ Доналд Тръмп е предложил на съветниците си да проучат въпроса за морска блокада на Венецуела, съобщава \"Спутник\" по информация на информационния портал \"Аксиос\". \r\n\r\n Тръмп е предложил да бъдат разположени военни кораби на Съединените щати по крайбрежието на латиноамериканската страна, които да попречат на вноса на продукти по море. \r\n\r\n Медията съобщава, че Министерството на отбраната е отхвърлило идеята с мотива, че тя е неосъществима от правна гледна точка и би предполагала много усилия от страна на ВМС на САЩ. \r\n\r\n Пентагонът не прие на сериозно предложението на Тръмп, тъй като не сметна идеята за особено практична, пише \"Аксиос\". \r\n\r\n Припомняме, този месец Тръмп заяви, че обмисля възможността да блокира Венецуела, но не разкри повече подробности. За подобна блокада обаче биха били необходими повече средства, от тези, с които разполагат Военноморските сили на Съединените щати, посочва \"Аксиос\". Медията пише и че служители от Белия дом са уверили, че Тръмп няма да изпраща сухопътни войски в региона. \r\n \n\t\t\t\t\t\t", "date": "2019.08.19", "title": "Тръмп обмисля морска блокада на Венецуела"}
{"url": "http://www.bnews.bg/article/262920-bedstveno_polozhenie_v_svishtov_smetishteto_otnovo_plamna", "text": "\n Бедствено положение е обявено в Свищов, съобщава БНР. Причината е, че пожарът на старото сметище се възобнови. \r\n\r\n Запалила се е западната част на сметището, което се намира на десетина километра от Свищов и няколко села. \r\n\r\n В района има силно задимяване. \r\n\r\n По думи на кмета на Свищов Генчо Генчев положението към момента е \"изключително сериозно\". \r\n\r\n На място работят четири автомобила на противопожарната служба. Пристигат и автомобили от Белене, АЕЦ \"Козлодуй\", Горна Оряховица и Полски Тръмбеш. \r\n\r\n Кметът увери, че няма опасност за населението и на този етап не се налага евакуация на хората от вилната зона, която е на около 50 метра от пожара. \r\n\r\n Все още не е ясно какво е довело до възобновяването на огъня. \r\n\r\n Припомняме, пожарът на старото сметище край Свищов започна в сряда и обхвана 50 декара. През почивните дни тлеещото депо обгази града. По-рано днес кметът заяви, че има първоначални сведения за умишлен палеж на сметището. \r\n \n\t\t\t\t\t\t", "date": "2019.08.19", "title": "Бедствено положение в Свищов - сметището отново пламна"}
{"url": "http://www.bnews.bg/article/262915-agrion_razdvizhva_pazara_na_zemya_s_partseli_na_razsrocheno_plashtane", "text": "\n Засилен интерес към земеделските земи, предлагани от „Агрион“, отчетоха от компанията за управление на поземлени активи. Дружеството продава апетитни парцели в цялата страна на цени, започващи от 300 лв./дка. За продажба са предложени над 5000 ниви в 700 землища от цялата страна. „Най-силно е търсенето на наши терени около Шумен, Плевен, Бургас и Стара Загора“, казаха от „Агрион“. Пълна информация за големината и местоположението на парцелите, които дружеството продава може да се намери на адрес https://www.agrion.bg/bg/zemq/sellingform, на националния телефон 080011166  или на място, в офисите на компанията. Там купувачите могат да получат абсолютно безплатно експертни съвети, правни консултации и информация за пазара.  \r\n\r\n Според анализатори, едно от най-силните предимства на земеделското дружество е възможността замята да бъде купена на вноски, за период от 3 години, при минимално първоначално авансово плащане.  От разсрочено плащане се възползват както големите фирми, които купуват сериозно количество земя, така е малки земеделски производители, които ще имат възможност да купят съседни парцели без да им се налага да плащат накуп за парцелите. По този начин те могат свободните си пари в техника или по-качествени семена, което води до по-ефективно и модерно земеделие. \r\n\r\n Покупката на земя е отлична възможност за земеделските стопани да окрупнят парцелите си и да разширят стопанствата си. Комасацията увеличава производителността и намалява разходите. Окрупняването на терени помага и формирането на по-добра цена на земеделските площи. Стойността на комасираните имоти е доста по-висока от средната за даден регион, дори и да се сравняват терени от едно и също землище, категорични са експертите в бранша.  По официални данни на Министерство на земеделието, храните и горите средният размер на земеделските терени у нас е едва 5.5 дка., което е едно от най-ниските нива в ЕС. Общата площ със селскостопанско предназначение е в страната ни е около 52 млн. дка, но тя е раздробена на близо 25 млн. парчета. \r\n\r\n  „С продажба на атрактивни имоти искаме да искаме да дадем възможност на повече хора да печелят от развитието на селското стопанство и от притежаването на земеделска земя“, казаха от „Агрион“. \r\n\r\n   \r\n\r\n Силен интерес към земята на „Агрион“ има и от инвеститори, които търсят подходящи терени, за да вложат свободните си средства. Голяма част от тях са българи, живеещи зад граница или такива с високи доходи, които през годините са спестили средства. Ниските лихви по банковите депозити стимулират хората да търсят по-високодоходни инструменти, каквито са инвестициите в земеделска земя. Земята се отличава с ниска волатилност и висока доходност при нисък финансов риск. Тя не се влияе от политически и икономически процеси и, според експертите, следващите няколко години цената й ще продължава да се покачва. Покупката на земя може да донесе сигурни доходи на купувачите, ако впоследствие решат да я отдават под наем или аренда. Сметките показват, че при добро планиране, при покупката на земеделска земя, доходността може да надхвърли 5%, което е значително повече от възвращаемостта при инвестиционните фондове или депозитите в банките. \r\n\r\n   \r\n \n\t\t\t\t\t\t", "date": "2019.08.19", "title": "\"Агрион\" раздвижва пазара на земя с парцели на разсрочено плащане "}
{"url": "http://www.bnews.bg/article/262909-porednata_ludost_na_mon_na_shipka_balgariya_e_spasila_rusiya_ot_ogromen_voenen_pozor", "text": "\n \r\nОт МОН за пореден път ни изумиха с учебник, който все още не е влязъл в часовете по история, защото не е минал на обществено обсъждане с родители и преподаватели, но според авторите на учебника. \r\nПри боевете на Шипка, България е спасила Русия от огромен военен позор, \r\nзащото родното ни опълчение буквално е разгромило турската армия, а това е спасило трона на цар Александър II, който е нападнал Турция вероломно заради факта, \r\nче те не са се съгласили да изпълнят и са отхвърлили Лондонският протокол за реформи в империята. \r\nСпоред авторите на учебника, нашите опълченци са в основата на това Русия да спечели войната и да бъде обявена за победител, което пък изобщо не е било благоприятно за нашите съотечественици, \r\nзащото порядките и съжителството с турците в империята били и трябвало да бъдат променени. \r\nРусия пък за благодарност за това, че сме я спасили от световен военен позор на свой ред ни е поробила, за да изчерпва нашите природни ресурси. \r\n  \r\n \n\t\t\t\t\t\t", "date": "2019.08.19", "title": "Поредната лудост на МОН: На Шипка България е спасила Русия от огромен военен позор ?"}
{"url": "http://www.bnews.bg/article/262910-grigor_lilov_samohaknalata_se_darzhava", "text": "\n Не е необходимо да хакваш някоя институция - \r\nинформацията у нас се валя на улицата. Държавата сама се е хакнала - от министерствата през общините до ВУЗ и всякакви институции \r\n\r\n В тази връзка онзи ден (29 юли) видният програмист Светлин Наков съобщи във Фейсбук група по темата програмиране за тежък проблем с личните данни в Търговския регистър заради грешна конфигурация на сървър на Агенцията по вписванията. \r\n\r\n С една обикновена заявка в Гугъл: търсене на ЕГН в сайта му (https://www.google.com/search?q=ЕГН+site%3Abrra.bg) излизат личните данни на хората: трите имена, ЕГН, домашен адрес, данни за лична карта, финансова информация, даже и копие на личния подпис, както е бил подаден към държавата. \r\nНаков даде примери и с най-лесен достъп до лични и търговски данни и в сайтовете на Министерството на здравеопазването, Министерството на земеделието, разни общини и обяви конкурс за начинаещи \"бели хакери\" по всякакви институции. \r\n\r\n Постът му беше премълчан практически от всички медии у нас, макар че разтресе държавата и тя се разтича, макар и засега само за Търговския регистър. \r\n\r\n Ден по-късно от \"Биволь\" съобщиха, че са се свързали с КЗЛД и Националния център за действие при инциденти в информационната сигурност (CERT) относно Търговския регистър. Данните са премахнати от световната търсачка. Според информацията в Биволь били засегнати около 60 000 лица ( бел.: забележете, че толкова на брой са посочените резултати от скрийншота, който даде Наков. Колко са били в действителност, никой не е анализирал) \r\n. \r\n\"Биволь\" може и да има доверие на държавните институции, но аз нямам. \r\nСъс същата заявка - този път от днес открих лични данни на двата първи резултата на лица, които излизат. Открих и ЕГН-та им - чрез Комисията за финансов надзор (където сега е шеф доскорошният шеф на НАП - онзи, под чийто патронаж институцията събирала години наред недопустими лични данни на населението - виж поста ми по-надолу). \r\n\r\n Давам скрийншотове и като Светлин Наков без претенции за авторство оставям на биволци да чепкат проблемите и сигнализират държавните институции. \r\n________________________ \r\nАз няма да се обръщам официално към тях. Реално цялата държава Българя се е самохакнала чрез държавните институции, общините и др. обществени структури. \r\n________________________ \r\n\r\n Сещам се в тази връзка за една среща преди доста години с мои американски колеги, носители на \"Пулицър\" (най-голямата награда за журналистика) Те трябваше да ни учат как се прави разследване - т.е. да разкрием например, че Хари Смит всъщност е Уйлям Джоунс. \r\nЗейнаха, когато разбраха и им демонстрирах, че това не е никакъв проблем у нас. Зейнаха и когато разбраха, че най-добре е сам да си разследваш вместо в редакционна група (практиката там), че в редакцията на медията, в която работиш, е най-добре и за тях, и за теб да не знаят нито какво разследваш, нито как разследваш и че всъщност най-тежкият проблем на едно разследване у нас е как да осигуриш поместването му в твоята или каквато и да е медия, как да го оповестиш на обществеността. \r\nНа раздяла ми от все сърце ми пожелаха \"Господ да ви пази от вашата мафия, медиите й и държавата ви\". \r\n\r\n \r\n\r\n   \r\n \n\t\t\t\t\t\t", "date": "2019.08.19", "title": "Григор Лилов: Самохакналата се държава"}
