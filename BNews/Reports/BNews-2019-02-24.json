{"url": "http://www.bnews.bg/article/257272-29_godishen_prebi_do_smart_baba_si_vav_velingrad", "text": "\n 29-годишен преби до смърт баба си във Велинград, съобщиха от полицията. \r\n\r\n Сигналът за тежкото престъпление бил подаден тази сутрин. Пристигналият полицейски екип е задържал на място 29-годишен местен жител. \r\n\r\n По първоначална информация между него и майка му избухнал скандал, при който синът я нападнал и ударил многократно. От побоя тя е получила повърхностни наранявания. Впоследствие мъжът е нахлул в стаята, където лежала болната му баба на 71-години и й нанесъл фаталните удари. Жената е починала на място. \r\n\r\n Пробите за употреба на алкохол и наркотични вещества на задържания са отрицателни. \r\n\r\n Все още се изясняват обстоятелствата около престъплението. По случая е образувано досъдебно производство. \r\n \n\t\t\t\t\t\t", "date": "2019.02.24", "title": "29-годишен преби до смърт баба си във Велинград"}
{"url": "http://www.bnews.bg/article/257266-lavina_padna_blizo_do_hotel_v_tirol_izdirvat_otseleli", "text": "\n Лавина затрупа няколко души в австрийската област Тирол край границата с Германия днес следобед и в момента се провежда спасителна операция, предадоха Асошиейтед прес и ДПА. \r\n\r\n Един скиор е мъртъв, а други четирима са спасени, съобщи австрийската полиция. \"От четиримата спасени живи, един е ранен\", заяви говорителят на полицията Майкъл Едер. По думите му петимата са били на излет по ски бягане, когато са били ударени от лавината, паднала извън ски пистата в залесена част. На този етап няма никакви подробности за самоличността или националност на пострадалите. \r\n\r\n Спасителната акция е затруднена, тъй като огромна снежна маса е затрупала шосетата, водещи към мястото на лавината, и се използват само хеликоптери. На място работят пожарникари, полицаи и обучени кучета, издирващи затрупаните. \r\n\r\n \"Ние продължаваме да търсим други, които лавината да е погребала, но сега става тъмно и ще стане все по-трудно да се намери някой\", допълни Едер. \r\n\r\n Снежната грамада е минала покрай хотел в залесена местност, северно от езерото Планзее, но не е засегнала самата сграда на хотела.  \r\n\r\n В същия регион Тирол - на 35 км от Ландек, близо до границата с Швейцария, на днешния ден преди точно 20 години падна една от най-смъртоносните лавини в историята на Австрия. Тогава 31 души загиват, пометени от тоновете сняг. \r\n \n\t\t\t\t\t\t", "date": "2019.02.24", "title": "Лавина падна близо до хотел в Тирол, издирват оцелели"}
{"url": "http://www.bnews.bg/article/257274-vot_po_brexit_v_parlamenta_shte_ima_do_12_mart", "text": "\n Депутатите ще могат да кажат последната си дума по сделката за Brexit по време на парламентарния вот, който ще се състои до 12 март. Това заяви британският премиер Тереза Мей преди да замине за срещата на върха ЕС–Арабската лига в египетския курорт Шарм Ел-Шейх, съобщават Ба Би Си и БГНЕС. \r\n\r\n Тя заяви, че преговорите с ЕС „все още продължават“. По-рано министърът на околната среда Майкъл Гоув призова министрите от кабинета да не подкрепят вот в Камарата на общините, който да забави Brexit. Според Гоув „ще е погрешен ход“, ако колегите му Грег Кларк, Амбър Ръд и Дейвид Гоук подкрепят вота, което би отложило датата на развода между Брюксел и Лондон, която в момента е 29 март. \r\n\r\n В самолета за Шарм Ел-Шейх Тереза Мей беше категорична, че напускането на ЕС със сделка и навреме на 29 март все още „е осъществимо“. Британският премиер даде ясно да се разбере, че няма да предприеме действия срещу министри, които са заявили, че ще гласуват за отлагане на Brexit, ако не бъде сключено споразумение с ЕС. Според нея удължаването на процеса „няма да реши проблема“.  \r\n \n\t\t\t\t\t\t", "date": "2019.02.24", "title": "Вот по Brexit в парламента ще има до 12 март"}
{"url": "http://www.bnews.bg/article/257275-rodzhar_uotars_ot_pink_floyd_podkrepi_prez_2013_borisov_i_protesta_sreshtu_oresharski_a_dnes_maduro_i_venetsuela", "text": "\n Фронтменът на легендарната група „Пинк Флойд“ Роджър Уотърс публикува видео в подкрепа на Венецуела с гневно послание към Доналд Тръмп, съобщава The Independent. \r\n\r\n „Не нахлувайте! Това е горда независима нация и тя може да се справи сама“, казва рок-звездата в обръщението си, като мачка кукла-карикатура на американския президент. \r\n\r\n Уотърс никога не е спестявал споделянето на политическите си възгледи, уточнява изданието и добавя, че преди това е призовал за културен бойкот на Израел, а бандите, ангажирани със Супер-купата, да маркират Джулиан Асандж като герой на Австралия. \r\n\r\n В яростното си видеосъобщение той акцентира на икономическата и хуманитарната криза, в която е затънала Венецуела, и настоява САЩ да премахне санкциите върху южноамериканската страна. На концерта, организиран от президента социалист Николас Мадуро, трябва да се пее „Долу ръцете от Венецуела“, казва Уотърс и е категоричен, че помощта от САЩ е предшественик на преврат или инвазия в тази страна. \r\n\r\n Възхищавам ви се отдалеч, със сигурност от 1998 година или преди това, коментира той събитията на границата с Колумбия. „Наблюдавах ви отдалеч как устоявате на всички опити на великата имперска власт да унищожи революцията ви. Съпротивлявахте се през 2002-а и сега се противопоставяте пак. Аз абсолютно осъждам тези ужасни санкции, които се използват срещу вас, срещу всеки един от вас“, заключава Уотърс. \r\n\r\n Съоснователят на „Пинк Флойд“ Роджър Уотърс изнесе втори концерт пред българската публика на 4 май 2018 г. Аудиовизуалното шоу включваше огромно летящо надуваемо прасе с образа на Доналд Тръмп и „стена“, минаваща през цялата зала. Преди това през 2013 г. той бе гастролирал у нас със спектакъла си „Стената“. Тогава турнето му съвпадна с протестите срещу кабинета „Орешарски“ и той ги подкрепи от сцената, на която светна надписът „оставка“. \r\n \n\t\t\t\t\t\t", "date": "2019.02.24", "title": "Роджър Уотърс от Пинк Флойд подкрепи през 2013 Борисов и протеста срещу Орешарски, а днес Мадуро и Венецуела!"}
{"url": "http://www.bnews.bg/article/257269-aresti_predi_futbolnoto_derbi_mezhdu_levski_i_tsska", "text": "\n Няколко футболни фенове са били арестувани преди дербито между \"Левски\" и ЦСКА от 23-ия кръг на Първа професионална лига, което се играе на националния стадион \"Васил Левски\". \r\n\r\n Един от инцидентите с привърженици се е случил на ъгъла на бул. \"Евлоги и Христо Георгиеви\" и бул. \"Драган Цанков\". Очевидци твърдят, че младеж е напръскал представител на органите на реда със спрей, а след това е бил задържан. Друг полицай е пострадал след като е бил ударен с камък. \r\n\r\n Представители на \"синята\" и \"червената\" агитка са си спретнали боеве, които са били потушени след бърза реакция на органите на реда.  \r\n\r\n Към 11:30 ч. в полицията бил получен сигнал за скандал, възникнал между две групи фенове двата тима в района на бул. \"Ситняково\" , близо до търговски център. По първоначални данни, при спиране на светофар, от два автомобила изскочили общо деветима, които започнали да трошат автомобилите на опонентите си. \r\n\r\n На място светкавично пристигнали екипи на полицията. Благодарение на бързата им реакция разрастването на скандала е  предотвратено. Част от участниците са леко пострадали, други опитали да избягат, но са задържани и отведени в столични полицейски управления. \r\n\r\n Минути преди 12:30 ч. пред стадион \"Васил Левски\" е възникнало сбиване между две големи групи, всичките фенове на \"Левски\". При предприетите действия за овладяване на ситуацията са пострадали двама полицейски служители, по които били хвърлени предмети. Те са откарани в болница за оказване на медицинска помощ. Част от участниците в скандала са задържани.  \r\n\r\n Мачът между \"Левски\" и ЦСКА е оценен като високорисков от полицията. Преди да влязат на стадиона привържениците бяха щателно проверявани, а по усмотрение на органите на реда около стадиона не се допускат автомобили, освен колите на градския транспорт. \r\n \n\t\t\t\t\t\t", "date": "2019.02.24", "title": "Арести преди футболното дерби между \"Левски\" и ЦСКА"}
{"url": "http://www.bnews.bg/article/257268-patreotite_na_pravyat_felatsio_na_kiro_domuschiev_sled_kato_go_plyuha_predi_dva_mesetsa", "text": "\n Валентин Касабов, депутат от НФСБ, 24 февруари 2019 година: „Приветствам сделката на Домусчиев за Нова телевизия. Той е силен човек и застана до Валери Симеонов, когато майките искаха оставката му… Приветствам една такава сделка и една такава голяма медия да се окаже в ръцете на един читав и за мен вътрешно силен човек.“ \r\n\r\n Валентин Касабов, депутат от НФСБ, 18 юли 2018 година: „ГЕРБ продадоха държавата за 58 млн. лева. Страшно е когато в България има царе. Преди това имахме един цар Киро, сега имаме цар Киро 2.“ \r\n\r\n Предаване на Валентин Касабов по СКАТ тв: http://www.skat.bg/products.php?type=10&genre=3208 \r\n\r\n Измекярщина патриотска. \r\n\r\n Източник: afera.bg \r\n \n\t\t\t\t\t\t", "date": "2019.02.24", "title": "ПатрЕотите на Правят фелацио на Киро Домусчиев, след като го плюха преди два месеца"}
{"url": "http://www.bnews.bg/article/257270-pozhar_bushuva_v_severnata_chast_na_ostrov_korsika", "text": "\n Пожарникари се борят с голям пожар край малко градче на френския средиземноморски остров Корсика, предаде Асошиейтед прес, цитирана от БТА.  \r\n\r\n Според властите на префектура От-Корс в северната част на острова бурните ветрове, духащи от два дни, са причинили около 20 спонтанни пожара. Над 1500 акра земя са опожарени край град Каленцана, но не са засегнати къщите в самото градче и не се съобщава за сериозно пострадали хора. \r\n\r\n Според властите самият град вече е извън опасност, но пожарът все още не е овладян. За борба с него са мобилизирани около 110 полицаи и пожарникари.  \r\n \n\t\t\t\t\t\t", "date": "2019.02.24", "title": "Пожар бушува в северната част на остров Корсика"}
{"url": "http://www.bnews.bg/article/257276-nzok_dalzhi_285_mln_lv_kam_evropeyski_darzhavi", "text": "\n Националната здравноосигурителна каса (НЗОК) дължи на европейски дължави за лечение на български граждани над 285 млн. лв. Сумата е към 31 декември 2018 г. Това става ясно от отговор на министър Кирил Ананиев на писмен въпрос до депутатката от БСП д-р. Валентина Найденова.  \r\n\r\n През юни 2018 г. тогавашният шеф на касата проф. Камен Плочев бе принуден да си тръгне от поста, за което настояваха управляващите от ГЕРБ, а поводът бе осветляването на данни за задълженията на България съм здравните системи на страни от ЕС. Заради проблема той изпрати писмо в Народното събрание с искане за актуализиране на бюджета. \r\n\r\n В резултат бе обвинен, че не познава закона и е \"прескочил\" Наздорния съвет на НЗОК, към който трябвало да се обърне първо. Нещо повече - министерствата на финансите и здравеопазването отричаха натрупаната сума към февруари 2018 г. да е 271 млн. лв., като 133 млн. лв. от тях - просрочени. Изпълнителната власт твърдеше, че просрочване има за едва 7,6 млн. лв. В крайна сметка се разбра, че верните числа са тези на проф. Плочев, но няколко месеца по-късно той все пак напусна НЗОК, а на негово място бе избран проф. Дечо Дечев. \r\n\r\n Според данните към края на 2018 г. общата сума на задълженията към европейски държави е 285 822 000 лв., като просрочени са 135 289 000 лв. лечебни заведения, казва в отовора си  от петък министърът на здравеопазването Кирил Ананиев. Той твърди, че в рамките на миналата година са направени срещи и са предприети мерки за разсрочено изплащане на натрупаните дългове. Най-големи са те съм държавите Германия и Австрия. В рамките на миналата година са разплатени малко над 70 млн. лв.  \r\n \n\t\t\t\t\t\t", "date": "2019.02.24", "title": "НЗОК дължи 285 млн. лв. към европейски държави"}
{"url": "http://www.bnews.bg/article/257271-hilyadi_protestiraha_v_sarbiya_sreshtu_vuchich", "text": "\n В събота вечер в Белград и около 60 сръбски градове се състояха протестите под мотото \"Един от пет милиона\". \r\n\r\n Протестите се провеждат в Белград всяка събота от началото на декември и в последните седмици и в други сръбски градове. Мотото бе измислено, след като Вучич отхвърли протестите, като каза, че той няма да се огъне, \"дори и вие да сте 5 милиона\".  \r\n\r\n Една от характеристиките на протеста бе лепенето на афиши в тунела под площад Теразия, в които се изреждат \"всички лъжи на Александър Вучич\". \r\n\r\n Гражданите носеха и медицински маски за защита в знак на протест срещу неотдавнашното посещение на президента Вучич и фотографирането му с дете в Хематологично-онкологичната болница по време на грипна епидемия. \r\n\r\n Поставени бяха кутии, в които гражданите пускаха подписани от тях екземпляри на Договора с народа, приет миналата събота от опозиционния Съюз за Сърбия. \r\n\r\n За първи път снощи се състояха и протести в чужбина, във Виена и в Прага, предаде БТА. \r\n\r\n Непосредствено преди началото на протеста в Белград бе формирана Асоциация на свободните съветници от почти 700 общински съветници от цяла Сърбия, които блокират работата на общинските съвети. \r\n\r\n Те подписаха Договора с народа и приеха Манифест, с който се задължават да водят постоянен диалог с гражданите, да защитават техните интереси, да се борят за по-големи правомощия на местните власти и да защитават всички съветници, които са подложени на \"политическата престъпност на режима\" на президента Вучич. \r\n \n\t\t\t\t\t\t", "date": "2019.02.24", "title": "Хиляди протестираха в Сърбия срещу Вучич"}
{"url": "http://www.bnews.bg/article/257273-kameliya_vbesi_kolezhkite_si_zashtoto", "text": "\n Феновете на попфолка са категорични, че Камелия няма аналог на българския музикален пазар. Дългогодишната й всеодаденост към професията й се отблагодари с армия от заклети почитатели, които я боготворят и не пропускат нейна изява. \r\n\r\n Дори колежките й недоумяват магията, която притежава чалга дивата и вече над 20 години успява да запази силните си позиции в жанра. \r\n\r\n Напоследък се наблюдава едно затишие в лекия жанр. Дойде време за отсяване на наистина добрите изпълнители и лека-полека другите си отидоха. \r\n\r\n В момента работещите звезди са малко, а причината е, че все по-малко от тях могат да напълнят клубовете. А при празно заведение няма как да се избият високите хонорари.  \r\n  \r\n \n\t\t\t\t\t\t", "date": "2019.02.24", "title": "Камелия вбеси колежките си, защото...\r\n"}
{"url": "http://www.bnews.bg/article/257260-frantsiya_prizova_germaniya_da_oblekchi_pravilata_za_iznos_na_orazhie", "text": "\n Френският министър на икономиката Брюно Льо Мер заяви, че Германия трябва да облекчи стриктните си правила за износ на оръжие за страни извън ЕС, за да помогне на отбранителната индустрия, предаде Ройтерс. \r\nФранция се оплаква, че съвместните проекти за производство на оръжие се бавят поради отказа на Берлин да разреши издаването на разрешения за износ на оръжие за Саудитска Арабия, която е важен клиент. През ноември Германия реши да откаже издаването им заради убийството на саудитския журналист Джамал Хашоги в консулството на Рияд в Истанбул. Германските власти не забраниха официално изпълнението на одобрени сделки, но призоваха индустрията да се въздържа от подобни доставки отсега нататък. \r\n\r\n Френският министър на икономиката Брюно Льо Мер заяви, че Германия трябва да облекчи стриктните си правила за износ на оръжие за страни извън ЕС, за да помогне на отбранителната индустрия, предаде Ройтерс. \r\nФранция се оплаква, че съвместните проекти за производство на оръжие се бавят поради отказа на Берлин да разреши издаването на разрешения за износ на оръжие за Саудитска Арабия, която е важен клиент. През ноември Германия реши да откаже издаването им заради убийството на саудитския журналист Джамал Хашоги в консулството на Рияд в Истанбул. Германските власти не забраниха официално изпълнението на одобрени сделки, но призоваха индустрията да се въздържа от подобни доставки отсега нататък. \r\n \n\t\t\t\t\t\t", "date": "2019.02.24", "title": "Франция призова Германия да облекчи правилата за износ на оръжие"}
{"url": "http://www.bnews.bg/article/257265-maduro_skasa_diplomaticheski_otnosheniya_s_kolumbiya", "text": "\n Президентът на Венецуела Николас Мадуро заяви днес, че правителството му прекъсва дипломатическите отношения с Колумбия, предадоха световните агенции. \r\n\r\n \"Скъсваме дипломатическите отношения с Колумбия\", каза Мадуро на митинг в Каракас. \r\n\r\n По думите му Венецуела ще изгони някои колумбийски дипломати заради помощта на Колумбия за усилията на опозицията за внасяне на хуманитарна помощ. \r\n\r\n \"Търпението е изчерпано, не мога да търпя повече, не можем да продължаваме да се примиряваме с това колумбийската територия да бъде използвана за атаки срещу Венецуела. По тази причина реших да скъсам всички политически и дипломатически отношения с фашисткото правителство на Колумбия\", заяви той. \r\n\r\n Мадуро каза, че колумбийският посланик и консулски персонал ще трябва да напуснат Венецуела до 24 часа. \r\n\r\n По-рано на границата между Венецуела и Колумбия избухнаха сблъсъци между военни и цивилни. Войници от Националната гвадрия на Венецуела напуснаха постовете си. \r\n\r\n Миналата нощ венецуелският президент Николас Мадуро частично затвори границата с Колумбия. На бразилската граница, която е затворена от вчера, венецуелски войници убиха двама души, които се опитаха да преминат огражденията. Според някои съобщения, оттам вече е влязъл камион с хуманитарна помощ. \r\n\r\n   \r\n \n\t\t\t\t\t\t", "date": "2019.02.24", "title": "Мадуро скъса дипломатически отношения с Колумбия"}
{"url": "http://www.bnews.bg/article/257267-kultovo_zavedenie_v_kavarna_izgorya_do_osnovi", "text": "\n Едно от знаковите заведения в Каварна - бистро \"Старият мост\" на брега на морето е изгоряло до основи миналата нощ. \r\n\r\n Едно от знаковите заведения в Каварна - бистро \"Старият мост\" на брега на морето е изгоряло до основи миналата нощ. \r\n\r\n Заведението не е работело, било е в ремонт. \r\n\r\n Оперативно-следствена група изяснява причината за инцидента. Не се изключва и версията за умишлен палеж. Според комисар Димитров, по-вероятно е причината да се окаже друга. \r\n\r\n Началникът на РД \"ПБЗН\" няма информация дали обектът е бил застрахован. \r\n\r\n   \r\n\r\n   \r\n \n\t\t\t\t\t\t", "date": "2019.02.24", "title": "Култово заведение в Каварна изгоря до основи"}
{"url": "http://www.bnews.bg/article/257254-do_8_chasa_na_den_asistentska_grizha_shte_osiguryava_darzhavata_na_hora_s_uvrezhdaniya", "text": "\n От 40 минути до 8 часа на ден асистентска грижа ще осигурява държавата на деца и пълнолетни хора с увреждания чрез законите за личната помощ и за хората с увреждания. Таванът на нужните часове ще се определя от степента на зависимост или на затруднение на съответния човек, записана в неговата индивидуална оценка на потребностите. \r\n  \r\nТова предвижда методиката за извършване на тази индивидуална оценка, публикувана за обществено обсъждане. \r\n\r\n Оценката ще включва и самооценка от страна на човека с увреждане, а според заявените в самооценката потребности хората ще имат достъп до различни видове финансова подкрепа. Личната помощ чрез асистент ще бъде достъпна само за децата с трайни увреждания и за пълнолетните хора с 90 и повече процента на увреждането и право на чужда помощ. Прилагането на индивидуалната оценка започва от 1 април. \r\n  \r\nОценката на потребностите ще се прави по модела на Световната здравна организация, който най-общо включва физическата, интелектуалната и психическата годност на човека, възможността му да извършва действия спрямо околния свят и желанието му да извършва такива действия. \r\n  \r\nИндивидуалната оценка ще се подготвя от социалните дирекции, а целта й ще бъде получаването на подробна информация за потребностите на човека от подкрепа и за това как участва в обществения живот. Оценката ще включва три компонента - информация за човека, попълнена от самия него, констатации на социалния работник, който води неговия случай, и заключения от какво има нужда този човек, включително финансова помощ, социални услуги, насочване към образование и заетост. \r\n\r\n Когато даден човек заяви в самооценката си, че има нужда от медицинско изделие или от рехабилитация, това ще е базата, на която заедно с нужните документи и спазване на изисквания, ще се отпуска финансова помощ. \r\n  \r\nКолкото до личната помощ чрез асистент, тя ще бъде насочена към децата с 50 и повече процента на увреждането и право на чужда помощ, децата с 90 и повече процента на увреждането и без право на чужда помощ, както и към пълнолетни с 90 и повече процента и с право на чужда помощ. \r\n  \r\nПо колко часа на ден асистентът ще помага на съответния човек, ще се определя от степента на зависимост на човека, която варира от първата умерена степен до четвъртата тотална степен. Броят на часовете ще се пресмята по формула, но максималният брой не може да надвишава 40 минути на ден за хората от първата степен и 8 часа на ден - за най-зависимите лица с увреждания. \r\nТова лимитиране на часовете ще продължи поне до края на 2020 г., а след това политиката спрямо хората с увреждания ще се поеме от новата Държавна агенция за хората с увреждания. \r\n \n\t\t\t\t\t\t", "date": "2019.02.24", "title": "До 8 часа на ден асистентска грижа ще осигурява държавата на хора с увреждания"}
{"url": "http://www.bnews.bg/article/257264-grigor_podnovi_trenirovki_na_korta", "text": "\n Първата ни ракета Григор Димитров поднови тренировки на корта и по всяка вероятност ще се завърне в игра съвсем скоро. \r\n\r\n Григор лекуваше травма в дясното рамо, която го накара да откаже участие на турнирите в Ротердам и Акапулко. \r\n\r\n Това му коства 300 точки за световната ранглиста и мястото му в топ 30 на тениса. \r\n\r\n Добрата новина е, че след почивката, която си взе след Откритото първенство на Австралия, Григор поднови заниманията си на корта. \r\n\r\n Следващият му турнир в програмата е Мастърса в Индиън Уелс, който започва на 4 март. \r\n \n\t\t\t\t\t\t", "date": "2019.02.24", "title": "Григор поднови тренировки на корта"}
{"url": "http://www.bnews.bg/article/257257-snegovalezh_i_losho_vreme_paraliziraha_gartsiya", "text": "Фронтменът на легендарната група „Пинк Флойд“ Роджър Уотърс публикува видео в подкрепа на Венецуела с гневно послание към Доналд Тръмп, съобщава The Independent. „Не нахлувайте! Това е горда независима нация и тя може да се справи сама“, казва рок-звездата в обръщението си, като мачка кукла-карикатура на американския президент. Уотърс никога не е спестявал споделянето на политическите си възгледи, уточнява изданието и добавя, че преди това е призовал за културен бойкот на Израел, а бандите, ангажирани със Супер-купата, да маркират Джулиан Асандж като герой на Австралия. В яростното си видеосъобщение той акцентира на икономическата и хуманитарната криза, в която е затънала Венецуела, и настоява САЩ да премахне санкциите върху южноамериканската страна. На концерта, организиран от президента социалист Николас Мадуро, трябва да се пее „Долу ръцете от Венецуела“, казва Уотърс и е категоричен, че помощта от САЩ е предшественик на преврат или инвазия в тази страна. Възхищавам ви се отдалеч, със сигурност от 1998 година или преди това, коментира той събитията на границата с Колумбия. „Наблюдавах ви отдалеч как устоявате на всички опити на великата имперска власт да унищожи революцията ви. Съпротивлявахте се през 2002-а и сега се противопоставяте пак. Аз абсолютно осъждам тези ужасни санкции, които се използват срещу вас, срещу всеки един от вас“, заключава Уотърс. Съоснователят на „Пинк Флойд“ Роджър Уотърс изнесе втори концерт пред българската публика на 4 май 2018 г. Аудиовизуалното шоу включваше огромно летящо надуваемо прасе с образа на Доналд Тръмп и „стена“, минаваща през цялата зала. Преди това през 2013 г. той бе гастролирал у нас със спектакъла си „Стената“. Тогава турнето му съвпадна с протестите срещу кабинета „Орешарски“ и той ги подкрепи от сцената, на която светна надписът „оставка“. ", "date": "2019.02.24", "title": "Снеговалеж и лошо време парализираха Гърция"}
{"url": "http://www.bnews.bg/article/257256-nasa_dade_zelena_svetlina_za_poleta_na_novata_kapsula_na_speys_eks", "text": "\n Американското космическо ведомство даде зелена светлина за полета на новата капсула на \"Спейс екс\" до Международната космическа станция (МКС), предадоха световните агенции. \r\nСлед полученото разрешение ракета-носител \"Фалкон-9\" на частната компания \"Спейс екс\" ще изведе в орбита капсулата \"Пилотиран Дракон\" на 2 март. Стартът ще бъде осъществен от космическия център \"Кенеди\" на НАСА в щата Флорида. Но за тестовия полет на борда на капсулата няма да има астронавти, а само манекен със сензори и апаратура, облечен в космически костюм на \"Спейс екс\". \r\n\r\n Полетът, предвиден за 2 март, ще бъде идентичен с този, с който трябва да се отправят към МКС двама астронавти по-късно тази година, евентуално през месец юли. Капсулата разполага със седем места. Тя трябва да се скачи с орбиталната станция на 3 март, след което ще се разкачи и ще се завърне отново на Земята на 8 март. Целта на сегашния тестов старт е да се установи колко сигурен ще бъде полетът, преди той да бъде изпълнен с астронавти на борда. \r\n\"Спейс екс\" има доста богат опит в полетите до МКС от 2012 г. насам, отбелязват световните агенции. За този период компанията осъществи 15 полета до орбиталната станция с товарната версия на капсулата \"Дракон\". Сега предизвикателството е много по-голямо, тъй като критериите за сигурност при пилотирани полети са значително по-високи. \r\n \n\t\t\t\t\t\t", "date": "2019.02.24", "title": "НАСА даде зелена светлина за полета на новата капсула на „Спейс екс“"}
{"url": "http://www.bnews.bg/article/257255-erdogan_pokani_tramp_v_turtsiya", "text": "\n Президентът на Турция Реджеп Ердоган има намерение да се срещне с американския си колега Доналд Тръмп. Това обяви самият той в интервю на живо за телевизия CNN Turk. \r\nПо думите на турския президент, отношенията му с Тръмп са „много добри“, което позволява „да бъдат решени много проблеми“. „Получих от него покана да посетя САЩ, но му отговорих, че първо го очаквам в Турция“, каза Ердоган и уточни, че срещата може да се състои след 31 март. \r\n\r\n Турският държавен глава заяви още, че отношенията между Анкара и Русия се развиват интензивно, а за турско-сирийската граница коментира, че трябва да бъде под контрола на Анкара. \r\nЕрдоган направи изявлението си, след като в петък високопоставен представител на американската администрация заяви, че Вашингтон ще остави около 400 военни в Сирия. \r\n\"Ако трябва да има буферна зона по нашата граница, тя трябва да бъде под наш контрол. Защото това е моята граница\", заяви Ердоган. \r\n\r\n През декември Тръмп нареди изтеглянето на общо 2000 американски военни в Сирия, заявявайки, че „Ислямска държава“ е победена. Решението му беше подложено на критики от съюзници и американски конгресмени. В четвъртък президентът на САЩ прие да остави около 200 военни, които заедно с 800 до 1500 военни на европейски съюзници на САЩ ще създадат буферна зона в Североизточна Сирия, съобщи представител на американската администрация, цитиран от Ройтерс. \r\nАнкара смята кюрдската милиция \"Сили за защита на народа\", която контролира региона и беше ключов съюзник на САЩ срещу „Ислямска държава“, за терористична група. Турция е заплашвала неведнъж с военна намеса срещу милицията на изток от р. Ефрат, където е планирано да се разположи буферната зона. \r\n \n\t\t\t\t\t\t", "date": "2019.02.24", "title": "Ердоган покани Тръмп в Турция"}
{"url": "http://www.bnews.bg/article/257259-pochina_kralyat_na_holivudskite_myuzikali_stenli_dounen", "text": "\n \r\n\r\n \r\n\r\n \r\n\r\n \r\n\r\n   \r\n\r\n На 94-годишна възраст  \r\n", "date": "2019.02.24", "title": "Почина „кралят на холивудските мюзикъли“ Стенли Доунен"}
{"url": "http://www.bnews.bg/article/257261-13_dushi_se_otroviha_s_vagleroden_oksid_sled_kafe_na_vaglishta_v_germaniya", "text": "\n 13 души се отровиха с въглероден окис на парти в германския град Крефелд, след като сварили кафе на печка с въглища, предаде ДПА. \r\n\r\n Според представители на пожарната седем души се оплакали от пристъпи на прилошаване малко след сваряването на кафето снощи.Те отишли в болницата за помощ. \r\n\r\n След това спасителните служби отишли в апартамента и открили още трима души с аналогични симптоми. Други трима пациенти били открити в собствените си апартаменти. \r\n\r\n Въглеродният оксид се появява при изгарянето на въглища или газ в условия, където притокът на въздух е ограничен. Газът без мирис може да доведе до загуба на съзнание и смърт от задушаване.  \r\n \n\t\t\t\t\t\t", "date": "2019.02.24", "title": "13 души се отровиха с въглероден оксид след кафе на въглища в Германия"}
{"url": "http://www.bnews.bg/article/257263-vechno_derbi_s_novi_trenyori_v_presledvane_na_zakasaliya_lider", "text": "\n \r\n\r\n Левски и ЦСКА се изправят един срещу друг на националния стадион \"Васил Левски\" от 13 часа, мачът може да наблюдавате на живо в ефира на Diema Sport. \r\n\r\n Разтърсвани от проблеми извън терена, двата тима са доста неубедителни с играта си. Но импулсът за тях идва от факта, че в подобна ситуация е и шампионът Лудогорец. \r\n\r\n Три поредни грешки на разградчани и 7 изгубени точки на старта на пролетта означават, че евентуален успех на ЦСКА днес ще приближи 'червените\" на две точки от върха. Победа на Левски пък изравнява \"сините\" с днешния им съперник и ги приближава на 5 точки от Лудогорец. Равенството би могло да се нарече самоубийствено, но по никакъв начин няма да сложи край на амбициите на двата тима за позицията, която им приляга най-добре - първата. \r\n\r\n   \r\n\r\n Левски и ЦСКА се срещат с новите си наставници, назначени малко преди старта на първенството. \r\n\r\n Символичният домакин в синьо, ще бъде воден от Георги Дерменджиев. Той е най-успешният треньор у нас през новия век, но постиженията му са с тима на Лудогорец. \r\n\r\n За него това ще бъде дебют в голямото дерби на българския футбол. \r\n\r\n Преди дни Дерменджиев каза, че не му е първият голям мач в кариерата и притеснение няма. Това е така, но всички знаем, че никой мач у нас не може да се сравнява с този между двата софийски гранда. Дербито си е дерби. \r\n\r\n Дерменджиев също така призна за психологически проблем в отбора. Сякаш нормално, предвид турбулентните времена на \"Герена\". \r\n\r\n Смяна на собствеността, която до скоро бе мистериозна и доста несигурна. Съставът бе раздиран от проблеми на административно ниво. \r\n\r\n Чисто игрово, сериозната раздяла бе със звездата Габриел Обертан. Бяха привлечени опитни играчи като Валери Божинов и Живко Миланов, които обаче не са на линия за днешния мач заради травми. \r\n\r\n В състава дойде и капитанът на Берое Мартин Райнов, който се очаква да започне от първата минута. \r\n\r\n Бурната зима за Левски бе съпроводена от доста промени, но на административно ниво. В играта на тима, радикални промени във философията, сякаш няма. \r\n\r\n \"Сините\" изиграха два слаби мача срещу Локомотив (1:1) и Витоша (2:0), но проблемите там сякаш са в главите на играчите. \r\n\r\n Не така стоят нещата при ЦСКА. \r\n\r\n \"Червените\" направиха сензационна треньорска рокада седмица преди началото на шампионата. \r\n\r\n Нестор Ел Маестро бе заменен от Любослав Пенев. Човек с опит в родния футбол, а и \"Българска армия\" за него е като втори дом, както самият той се изрази. \r\n\r\n За разлика от колегата си, някогашната деветка на ЦСКА има доста срещи с Левски и като играч, и като наставник. \r\n\r\n Пенев влезе рано във фолклора на цесекарите с попадение на \"Герена\" за победа с 3:1, когато бе едва на 19 г. през 1985-а. После вкара ключови голове в два финала за Купата на България (1987 и 1989 г.), пак спечелени от \"червените\". \r\n\r\n Като треньор загуби решаващ мач за титлата с 0:2 през пролетта на 2009-а, а месеци по-късно отмъсти със същия резултат в следващото дерби. \r\n\r\n Времето на Пенев за работа с играчите бе доста кратко, а тук говорим за две различни философии. Докато Ел Маестро залагаше на сигурността, стабилната игра в защита, то Пенев иска агресия и атаки. \r\n\r\n Тази промяна и то седмица преди мачовете, явно дойде в повече на играчите, които на моменти изглежда хаотични на терена. Някак неорганизирани. Забеляза се най-вече във Варна, при загубата от Черно море с 0:2. \r\n\r\n Не е маловажен и фактът, че \"Българска армия\" напусна Кирил Десподов - футболист №1 на България за миналата година. Играч, който измъкваше \"червените\" в доста мачове в последните 18 месеца. \r\n\r\n Мачът на пръв поглед изглежда така, сякаш по-малко слабият ще победи. \r\n\r\n Но това дерби всъщност може да се окаже решаващо за сезоните на двата тима, както и за изхода на шампионата.  \r\n\r\n Победа на ЦСКА тотално ще завърже битката за титлата. Само 2 точки разлика с Лудогорец и предстояща плейофна фаза на Първа лига. За Левски пък ще остане битката в запазването на третата позиция. \r\n\r\n Успех на \"сините\" пък ще им даде сериозен психологически допинг в първенството. \r\n\r\n Левски ще е равен с \"червените\" и на пет точки от Лудогорец, което изглежда доста сериозен пасив, но предвид слабата форма на разградчани, ще позволи на тима от \"Герена\" да мечтае. \r\n\r\n Предстои дерби с доста въпросителни и неясноти. Това е големият мач между \"сини\" и \"червени\". \r\n\r\n   \r\n\r\n   \r\n\r\n \r\n\r\n   \r\n \n\t\t\t\t\t\t", "date": "2019.02.24", "title": "Вечно дерби с нови треньори, в преследване на закъсалия лидер"}
