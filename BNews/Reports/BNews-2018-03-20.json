{"url": "http://www.bnews.bg/article/238888-opasnost_obyaviha_parva_stepen_na_gotovnost_pri_visoki_vodi_na_dunav", "text": "\n Налага се обявяване на първа степен на готовност при високи води на р. Дунав. По информация на Изпълнителната агенция „Проучване поддържане на река Дунав“ се очаква речният отток на реката да достигне 11000 кубически метра/s.  \r\nОчаква се повишение на водните нива и в следващите дни във връзка с прогнозните очаквани валежи, с водни количества над средногодишните стойности, както и повишаването на нивата на големите притоци в участъка над „Железни врата“. \r\nПредвид получената информация и във връзка с възложените от Закона за защита при бедствия функции на Главна дирекция пожарна безопасност и защита на населението, е създадена организация и са предприети съответните превантивни действия за информиране на органите на изпълнителната и местна власт, диспечерските пунктове на електроразпределителните и ВИК дружества за очакваните опасни явления. Същевременно служителите на оперативните центрове при районните дирекции от пожарна безопасност ще следят актуалната информация за водните нива, както и за залетите или застрашени от заливането участъци. Съвместно с органите на местната власт ще се организира наблюдение на речното корито на р. Дунав, както и на критичните участъци, съгласно Плановете за управление на риска от наводнения, защитните съоръжения и всички участъци на дунавските диги. Ще бъдат приведени в готовност техническите и помощни средства за провеждане на операции за ограничаване и ликвидиране на наводнения. \r\nСъщевременно има готовност и за информиране на населението чрез местните средства за масово осведомяване за предприети действия за ограничаване и ликвидиране на последствията от наводнения и правилата за безопасно поведение и действия. \r\nБлагодарение на предприетите съвместни действия на пожарникари и местната власт на община Карнобат са предотвратени последствия от преливането на язовирите „Екзарх Антимово“ и “Козаре“, след падналия проливен дъжд. Сигналът за това е получен днес към 09.30 часа. За да бъдат предпазени от наводнение къщи, разположени в ниската част на с. Сърница, са подготвени и разположени 200 чувала с пясък Няма информация за застрашени хора, загинали и пострадали хора. \r\nДир.бг припомня, че днес министърът на икономиката Емил Караиванов заяви, че в страната има 150 опасни язовира. Той обяви още, че се създава държавно предприятие, в което ще се прехвърлят общинските язовири. Утре вероятно една от темите в Министерски съвет ще бъде превенцията и поддръжката на язовирите.  \r\n  \r\n \n\t\t\t\t\t\t", "date": "2018.03.20", "title": "Опасност: Обявиха първа степен на готовност при високи води на Дунав!"}
{"url": "http://www.bnews.bg/article/238880-desi_tsoneva_zamina_za_maldivite_zakusva_s_shampansko", "text": "\n Миналия петък Деси съобщи в социалните мрежи, че е пристигнала на Малдивите. Оттогава тв водещата не спира да изпраща поздрави и целувки на своите последователи. \r\n\r\n Не е ясно дали Деси е заминала сама, с приятелки или с любим мъж, но вчера тя написа: \"Ако искаш да откриеш истинската любов, започни, раздавайки я...\" \r\nЦонева отседна в луксозния комплекс Niyama Private Islands, който предлага кулинарни деликатеси, спа процедури и куп забавления. \r\nДеси се похвали с интересна закуска: \"Послушните момиченца закусват с шампанско.\" Отиде и на парти в подводен ресторант, където позира на тъмно, изрисувана с флуоресцентна боя. \r\nЦонева зарадва приятелите си и с няколко снимки от плажа и сподели: \"Чаша Совиньон блан , кокосов орех , разказите на Фицджералд... Така е, като изгориш тежко...\" \r\n \n\t\t\t\t\t\t", "date": "2018.03.20", "title": "Деси Цонева замина за Малдивите, закусва с шампанско"}
{"url": "http://www.bnews.bg/article/238887-grupi_vav_feysbuk_neutralizirat_kamerite_na_kat", "text": "\n Facebook групи неутрализират камерите на КАТ. В социалната мрежа са създадени групи за повечето градове в България, в които шофьорите споделят къде има полицаи, патрулни коли и радари. Преди около седмица в употреба влязоха новите 28-суперкамери на „Пътна полиция”, всяка от които струва по 55 хил. лева. Плюсовете на новите камери са, че не могат да се засичат от т.нар. „антирадари”, тъй като работят с лазер. Освен това се очаква да са много по-прецизни. Досега около 1/5 от засечените нарушения не се санкционираха, защото на снимките има други коли. Въпреки това групите в социалната мрежа имат над 200 публикации дневно, в които членовете споделят за местоположението на новите устройства. \r\n  \r\n28 нови камери за контрол на скоростта работят от началото на миналата седмица по пътищата на страната. Устройствата разполагат със собствени батерии и могат да работят в рамките на 5 часа. \r\n  \r\nСтарите камери на КАТ бяха слепи за превишена скорост, ако минава повече от един автомобил. Досега около 1/5 от засечените нарушения не се санкционираха, защото на снимките има други коли. \r\n  \r\nНовите камери обаче ще могат прецизно да установяват скоростта на всеки от автомобилите на снимката. Един от основните плюсове на новите устройства е, че не могат да се засичат от т.нар. „антирадари”, тъй като работят с лазер. \r\nЗа суперкамерите бяха отделени около милион и половина лева. Въпреки многото функции на новите устройства, шофьорите в повечето градове са намерили начин да се борят със засадите на „Пътна полиция”. \r\n  \r\nГрупите се казват „I see you КАТ”, като съответно всяка от тях е за различен град. \r\n  \r\nОчаквано най-много членове има тази за София, като достигат близо 25 хиляди души. В групите има над 200 публикации на ден. Сред тях са \"Скрит парти бус и две бейбита на кръговото на Арена Армеец посока Студентски\" и \"На изтока две принцеси с бял кон\".  \r\nХората изпращат снимки или споделят местата, на които са засекли камера. \r\n  \r\nНеофициално от „Пътна полиция” обясниха, че тези групи не пречат на работата им и има достатъчно глобени шофьори. \r\n  \r\nОрганите на реда смятат, че подобни страници са ненужни, защото така водачите на автомобили ще намаляват скоростта само покрай контролното устройство. Във Facebook страниците има информация и за пътната обстановка в страната. \r\n  \r\nШофьорите публикуват къде има задръстване, както и подробности при евентуални пътно-транспортни произшествия. \r\n \n\t\t\t\t\t\t", "date": "2018.03.20", "title": "Групи във Фейсбук неутрализират камерите на КАТ!"}
{"url": "http://www.bnews.bg/article/238883-nastapvat_promeni_vizhte_kakvo_shte_se_sluchva_v_pirogov_ot", "text": "\n Министерството на здравеопазването представи на ръководството на УМБАЛСМ „Н. И. Пирогов” плана за финансово оздравяване на лечебното заведение. Към изпълнението му ще се пристъпи в началото на м. Април, съобщиха от здравното ведомство. \r\n\r\n Планът ще действа през следващите три години и министерството ще наблюдава на месечна и тримесечна база изпълнението му. \r\n\r\n Оздравителният план не предвижда съкращения на медицински персонал и на специалисти по здравни грижи. Заложените в него мерки включват предимно оптимизиране на незаети бройки и структури с ниска степен на използваемост на леглата, както и елиминиране на дублиращи се дейности. \r\n\r\n Целта е да се постигне максимално ефективно използване на налични кадри, сграден фонд и апаратура. \r\n\r\n Предстои директорът на болницата да представи пред персонала новата структура и правилата за формиране на възнагражденията в лечебното заведение. Болницата разполага с необходимия брой лекари в спешните приемни кабинети и отделения, с което ще се гарантира непрекъснатото и своевременно обслужване на пациенти при спешни състояния. Специализантите в болницата също ще участват в работните графици под наблюдението на лекари със специалност. Част от лекарите ще работят в реновирания медицински център на болницата. \r\n\r\n С оздравителния план се предвижда и подобряване структурата на лабораторните звена, които ще бъдат обединени в общ лабораторен блок. Ще се обособи една обща клиника по хирургия с три отделения. Към момента в „Пирогов“ работят четири хирургични клиники. Ще се създаде една клиника по урология с три отделения, като в момента на територията на „Пирогов“ функционират четири урологични отделения. Предвижда се обособяване на клиника по неврохирургия с 5 отделения, като до този момент функционират 7 неврохирургични отделения. В оздравителния план са предвидени две клиники по ортопедия, при сега налични четири такива. \r\n\r\n Предстои да се доизгради и пусне в действие център за спешни съдови състояния със скенер и два ангиографа. Това ще подобри качеството на лечение на пациенти със сърдечно-съдови и мозъчно-съдови заболявания. \r\n\r\n Министерството на здравеопазването и НЗОК ще наблюдават и стриктното спазване на финансовата дисциплина от страна на УМБАЛСМ „Н. И. Пирогов“ при усвояване на средства за реализирана дейност по клинични пътеки и при спешни състояния. \r\n\r\n Като част от оздравителния план е изготвен график за разплащане на просрочените задължения, като мерките не предвиждат натрупване на нови просрочени задължения, а са насочени в посока намаляване размера на наличните към м. януари 2018 г. над 14 млн. лв. просрочия. \r\n\r\n Министерството на здравеопазването продължава работата си по изготвяне и изпълнение на оздравителни планове за лечебни заведения – търговски дружества с над 50% държавно участие. \r\n \n\t\t\t\t\t\t", "date": "2018.03.20", "title": "Настъпват промени! Вижте какво ще се случва в Пирогов от… "}
{"url": "http://www.bnews.bg/article/238885-1_mach_i_6_bona_globa_za_karanga_i_ryazaneto_na_glavi", "text": "\n Голмайсторът на ЦСКА Фернандо Каранга бе наказан с един мач лишаване от състезателни права и глоба 6000 лева заради неспортсменски прояви по време на дербито с Левски.  \r\n\r\n Звездата ще пропусне първия мач на \"червените\" от плейофите срещу Ботев Пловдив заради \"обида на един или повече зрители. По тази точка бразилецът е глобен и с 3000 лева. За показване на неприличен жест без форма на дискриминация Каранга отнесе още 3000 лева глоба.  \r\n  \r\nКакто е известно, миналата неделя ЦСКА победи Левски с 1:0 във \"Вечното дерби\", като герой за \"червените\" бе именно Каранга. \r\n  \r\nБразилецът вкара единствения гол в мач №1 у нас в 85-ата минута и донесе трите точки на армейците. Каранга обаче изрази по-доста неуважителен начин радостта си. \r\n  \r\nВеднага след победното попадение Фернандо отправи жест с \"рязане на глави\", а след края на мача ликува с надуваем пенис, на който бе закачено клубно шалче на Левски. \r\n  \r\nШефовете на \"сините\" бяха бесни от действията на Каранга и вчера се появиха информации, че ще сезират БФС и дори Прокуратурата. \r\n \n\t\t\t\t\t\t", "date": "2018.03.20", "title": "1 мач и 6 бона глоба за Каранга и \"рязането на глави\""}
{"url": "http://www.bnews.bg/article/238874-topkata_za_otkrivaneto_na_svetovnoto_shte_leti_do_kosmosa", "text": "\n Топката, която ще бъде използвана в първия мач на световното първенство по футбол в Русия и символично ще даде началото на шампионата, най-вероятно ще пътува първо до... космоса. \r\n\r\n Това разкри космонавтът Олег Артемиев, който ще се включи в следващата мисия на Русия извън орбита. \r\n\r\n \"Ще вземем с нас топка. Може би тази, с която ще бъде открит Мондиал 2018. После Антон Шкаплеров ще я върне на Земята\", разкри плановете Артемиев.  \r\n\r\n Той заяви, че екипажът на космическата станция няма да пропусне мач и ще може да гледа всички срещи с помощта на американска система за пренасяне на телевизионен сигнал. \r\n\r\n Руските космонавти ще носят със себе си и още един от символите на първенството - малка фигурка на вълка Забивака - един от талисманите на Мондиала, който започва след точно 86 дена - на 14 юни. \r\n \n\t\t\t\t\t\t", "date": "2018.03.20", "title": "Топката за откриването на Световното ще лети до... космоса! "}
{"url": "http://www.bnews.bg/article/238871-avtobus_pomete_mlado_momiche_to_e_s", "text": "\n Междуградски автобус удари 19-годишно момиче. Инцидентът е станал на спирка в шуменското село Живково около обяд. \r\nМашината се е завъртяла и така е бутнала момичето. То е откарано за преглед в болница. Установена е разкъсно-контузна рана, която се обработва, а пострадалата ще остане в ортопедия. \r\nШофьорът обясни, че е тръгнал да направи завой и да спре, но заради хлъзгавата настилка автобусът поднесъл. Момичето се опитало да се предпази като се качила на ограда и тогава рейсът я ударил. \r\nВодачът е с над 35 години стаж зад волана. \r\n \n\t\t\t\t\t\t", "date": "2018.03.20", "title": "Автобус помете младо момиче, то е с... "}
{"url": "http://www.bnews.bg/article/238863-gdbop_razbi_grupa_za_trafik_na_kulturni_tsennosti", "text": "\n Организирана група, занимавала се с престъпления срещу културното наследство, е неутрализирана при спецоперация на МВР на 15 март. В акцията са участвали служители на сектор „Трафик на културни ценности“ при ГДБОП и колегите им от Пловдив, Пазарджик, Смолян, Стара Загора, под ръководството на Специализираната прокуратура, съобщиха от пресцентъра на МВР. \r\nВ хода на разследването е установено, че престъпната група е част от международен канал за трафик на движими културни ценности с незаконен произход, придобити от иманярски разкопки на територията на България. По първоначални данни с нелегално търгуваните артефакти са попълвани нерегистрирани частни колекции, както и са захранвани със стока други дилъри на движими културни ценности, изнасяни впоследствие в чужбина с цел търговия и набавяне на финансови средства. \r\nПроверени са шест адреса и пет леки автомобила, ползвани от четирима участници в престъпната схема. Там са открити 95 движими археологически обекта – 85 старинни монети, 10 украшения и други предмети с изключително висока културно –историческа, научна и финансова стойност. \r\nИззети са и 12 мобилни телефона, пет таблета, лаптоп, компютърна конфигурация, шест СИМ карти, 16 магнитни носителя. При претърсванията са намерени още: фотоапарат, електронни везни, 11 нумизматични каталози с официална регистрация с лични данни и мейли и други документи от аукционни къщи за продадени археологически обекти в търговски къщи в Германия, Австрия и Великобритания. \r\nРаботата по документирането на цялостната престъпна дейност на групата продължава, уточниха от МВР. \r\n \n\t\t\t\t\t\t", "date": "2018.03.20", "title": "ГДБОП разби група за трафик на културни ценности"}
{"url": "http://www.bnews.bg/article/238851-navodniha_imenieto_na_bekamovi", "text": "\n Имението на Виктория и Дейвид Бекъм в графство Оксфордшър, Великобритания, е наводнено с отпадни води, пише в. \"Дейли мирър\". Причината е прелялата яма на канализацията на имота в град Чипинг Нортън. Разходите по ремонта ще костват на звездната двойка над 35 хиляди щатски долара, за да възвърнат първоначалния облик на техния \"дом на мечтите\". Според анонимни източници, Виктория няма търпение проблемът да бъде отстранен преди лятото. Така ще могат да поканят приятели и семейството си на гости. Семейство Бекъм закупи провинциалната къща с девет спални миналата година. В нея има още и гараж за три автомобила, два широки двора и прилежаща земя с площ от 8094 квадратни метра. \r\n  \r\n \n\t\t\t\t\t\t", "date": "2018.03.20", "title": "Наводниха имението на Бекъмови"}
{"url": "http://www.bnews.bg/article/238872-valtsi_napadat_i_dushat_v_balgarsko_selo_horata_sa", "text": "\n Вълци са нападнали и удушили посред бял ден четири кози в землището на Синчец, съобщи кметът на ардинското село Хълми Мустафа. Животните са на местния фермер от махала “Хамитлер” Сунай Мюмюн. \r\n\r\n „Изкарвам прехраната си, като гледам животни. В делник и празник се грижа за тях. Посред бял ден вълците нападнаха стадото и удушиха четири кози пред очите ми. Надявам се отговорните органи да предприемат незабавни мерки за недопускане на подобни нападения”, заяви ощетеният стопанин, цитиран от \"Haskovo.net\". \r\n\r\n „Това е второто нападение на хищниците в рамките на една година. За инцидента уведомих Държавното горско стопанство в Ардино, но досега не са предприети никакви мерки. Много са опасни, хората ги е страх да излизат от домовете си. Ще искам разрешение от ловното дружество в Ардино за отстрел на вълци, за да спрат с поразиите. Собствениците на крави, овце и кози се страхуват да изкарат животните в землището на селото“, сподели кметът Хълми Мустафа. \r\n\r\n Той е притеснен много от случилото се, тъй като животновъдството е основен поминък на местните жители. \r\n \n\t\t\t\t\t\t", "date": "2018.03.20", "title": "Вълци нападат и душат! В българско село хората са… "}
{"url": "http://www.bnews.bg/article/238881-tragediya_pochina_edin_ot_nay_uspeshnite_kmetove_na_bansko_snimka", "text": "\n На 67 години си отиде един от най-успешните кметове на Банско Александър Краваров. Той е починал снощи в столична клиника, вероятно от сърце, съобщи \"24 часа\". \r\n\r\n Краваров изкара два мандата на кметското място, а преди това е бил заместник-кмет. \r\nРаботил е като директор на строително предприятие, занимавал се е и с частен бизнес. \r\nВсе още не е ясно кога ще бъде погребението му. \r\n\r\n \r\n\r\n \r\n \n\t\t\t\t\t\t", "date": "2018.03.20", "title": "Трагедия: Почина един от най-успешните кметове на Банско! (СНИМКА)"}
{"url": "http://www.bnews.bg/article/238857-bivshiyat_na_zhana_bergendorf_tya_se_prevarna_v_izrod", "text": "\n Бившият приятел на Жана Бергендорф – танцьорът от мъжката формация „Максимус” Лео проговори за отношенията си с певицата. \r\n\r\n Той направи това в ексклузивна изповед за списание LOVE style. В интервюто Лео за първи път разкрива защо е искал ограничителна заповед изпълнителката. „Тя ме е заплашвала хиляди пъти, но когато започна да заплашва и моето семейство, това ми дойде в повече\" – признава пред LOVE style танцьорът. \r\n\r\n \"Майка ми искаше да се махне от апартамента ни, защото телефонът звънеше постоянно. Сестра ми отиде да живее при приятеля си. И аз просто реших да сложа край на този психически тормоз. След като Жана разбра, че моите намерения да прекратим нашите отношения са сериозни, тя стана по-агресивна. Случвало се е да стои пред дома ми по цяла нощ. Дори е спала в колата си, надявайки се да ме види, да се разплаче, да падне на колене и пак да ме накара да съм с нея. Ние няколко пъти се разделяхме. Постоянно се карахме. Аз й забранявах да ходи по заведения, да пие и да се друса, но тя правеше скандали и си излизаше. На мен ми се искаше да бъдем като нормално семейство - да се приберем в къщи, да си сготвим, да си гледаме някой филм, а не всяка вечер да сме по клубове. Слагам си ръка на сърцето и казвам, че никога не съм й посягал. Ето, дори сега, след като бяхме разделени за 6 месеца, малко преди съдебното дело пак направихме опит да се съберем. Мислех, че тя се е променила. А и наистина ми изглеждаше различна. Говореше ми, че е видяла грешките си, разбрала е какво е загубила след раздялата ни. В момента, в който й се обадиха да участва в Евровизия, тя пак стана същата. Започна да пие, да се друса. Превърна се в същия изрод, който беше преди. С мен се държеше грубо, крещеше, налиташе да се бие. А аз съм искал да имам дете от нея Представях си как я нося на ръце. Вярвах, че можех да я направя най-великата жена, а тя мен – най-великият мъж. Но не се случи.”  \r\n\r\n Лео споделя, че не е отишъл на делото, което е завел срещу певицата, тъй като му е станало жал за нея. Освен това разкрива как тя продължава да му звъни телефона и дори да твърди, че е бременна от него. \r\n  \r\n \n\t\t\t\t\t\t", "date": "2018.03.20", "title": "Бившият на Жана Бергендорф: Тя се превърна в изрод!"}
{"url": "http://www.bnews.bg/article/238868-aktivno_srutishte_pravyat_nov_pat_za_horata_kray_smolyan", "text": "\n Другата седмица обходният път на срутището на пътя Смолян - Мадан ще бъде асфалтиран и отворен за леки коли, каза днес Дончо Атанасов, председател на Управителния съвет на Агенция \"Пътна инфраструктура\". \r\n  \r\nВторокласният път Смолян - Мадан в района на село Тикале остава затворен заради опасността от свличане на скална маса. Алтернативният маршрут за тежкотоварните камиони е през Рудозем - Смилян, а за леките автомобили и по пътя Смолян - Фатово - Рудозем. \r\n  \r\nНаправихме оглед с институциите, които са над пътя - това са електроразпределителното дружество ЕВН, държавния електроенергиен системен оператор - ЕСО, местното ВиК дружество и Горското стопанство, каза Дончо Атанасов. Има резервно захранване на ЕВН, с което не се създаде проблем за електрозахранването на хората. 110-киловолтовият електропровод и водопроводът, които минават над срутището, работят нормално, каза Атанасов. \r\n  \r\nСрутището тръгна на 6 март, а още на 9 март започна подготовка за прокарване на нов път. Утре е последното взривяване по трасето. След като се асфалтира и му се сложат мантители, пътят ще бъде отворен другата седмица за автомобили и микробуси. \r\n  \r\nДнес областният управители и кметът на Смолян ще имат срещи с кметовете на всички села, засегнати от проблема. Срутището продължава да се проучва. От днес върви геодезично заснемане на засегнатия участък. Имаме разбиране от всички институции и всичко необходимо се прави, посочи Дончо Атанасов. \r\n  \r\nЕкспертите, проучващи срутището на пътя Смолян - Мадан се представили в Агенция \"Пътна инфраструктура\" доклад за извършените огледи на свлачището. Работната група бе сформирана със заповед на председателя на УС на АПИ инж. Дончо Атанасов и задачата й е да се извърши подробен оглед и картировка на свлачището, да изготви становище за механизма и динамиката на свлачищно-срутищния процес и да даде препоръки за изпълнението на неотложни аварийни мероприятия за стабилизиране на участъка. \r\n  \r\nСрутището е тръгнало внезапно, но след обрушване на скалната маса започва постепенно стабилизиране на терена, каза Стефчо Стонев, ръководител на експертната работна група, проучила терена. Динамиката на времето и валежите ще окажат влияние на процеса, но след три измервания, включително и днес, на места има слаби деформации между 5 и 10 см. \r\n  \r\nПричината за срутището е структурата на масива, това са нашистени и напукани гнайси, каза Стефчо Стойнев. Навсякъде геоложката структура е подобна в Родопите, но тук освен първото обрушване на скали има условия за тръгване надолу на втори пакет от скална маса. Друга причина е ниското съпротивление на хлъзгане между блоковете, защото пукнатини на скалите са запълнени с глина. Третата причина е водонасищането на масива след бързото топене на снега, което се е оказало и спусъкът, дал началото на срутището, каза Стойнев. \r\n  \r\nНа този етап не е допустимо разчистване на пътя и пускане на движението смята Стойнев. Срутените скални маси засега задържат обрушените скали и пакета от скали, който е по-нагоре в района. Ако махнем скалите, ще тръгне ново, по-голямо срутище, което може да стигне до река Черна и да я заприщи, подчерта той. \r\n \n\t\t\t\t\t\t", "date": "2018.03.20", "title": "Активно срутище: Правят НОВ път за хората край Смолян! "}
{"url": "http://www.bnews.bg/article/238860-aneliya_skochi_na_koko_dinev_zabrani_mu_da", "text": "\n На 8 март Анелия изнесе концерт в Турция и си тръгна от там с два приза – за „Най-харесвана певица в Турция“ и за „Най-слушана песен в Турция – „Дай ми още“. Официални гости на събитието бяха кметът на Чорлу и Генерелният консул на България в Одрин. \r\n\r\n Певицата споделя, че са я посрещнали като истинска международна звезда, а залата е била препълнена. „Всички знаеха моите песни и пееха заедно с мен. Страшно съм поласкана, че „Дай ми още“ е толкова популярна песен в Турция. Мои приятели ми казаха, че често звучи по радиостанции и в нощните клубове там“, споделя Анелия. \r\n\r\n В интервю за в. „Шоу“ певицата потвърждава, че Ивон е добра ученичка и проблеми във възпитанието й на този етап не среща. „Виждам, че умее да преценява ситуации и да не реагира свръх емоционално. Балансирана е, дори на момента пrекалено сдържана. Имам й пълно доверие“, призна още топ певицата. \r\n\r\n На въпроса доколко бащата на Ивон - Коко Динев, участва при вземането на важни решения, свързани с девойката и дали основната му функция в отглеждането й му е да бъде банкомат, Анелия разкрива, че дори му е забранила да надскача бюджета, с който тя е определила той да дава на детето. „С Коко сме отговорни родители и когато става дума за важни решения, винаги се допитваме едни до други“. \r\n \n\t\t\t\t\t\t", "date": "2018.03.20", "title": "Анелия скочи на Коко Динев, забрани му да..."}
{"url": "http://www.bnews.bg/article/238869-razkol_radev_otvarna_na_borisov_za_dupkite_nyama_da", "text": "\n Вътрешният министър Валентин Радев заяви, че е разговарял с колегата си по регионалното развитие Николай Нанков по въпроса за дупките по пътищата. \r\n  \r\nВчера Борисов постави конкретни задачи. Автомагистрали, скоростни и автомобилни пътища трябва да бъдат прегледани за дупки и до всяка дупка да бъдат сложени екипи от полицията и пътната агенция, които по график да дежурят и да предупреждават шофьорите за тази опасност. Така изглежда задачата, поставена от премиера на министрите Валентин Радев и Николай Нанков. \r\n„Няма как на всяка дупка да има полицай. Но навсякъде ще дадем предписания. Там, където полицията види, че има нарушена пътна обстановка и проблеми с настилката, ние ще сигнализираме“, каза Радев, цитиран от NOVA. \r\n  \r\nРадев се срещна с кметовете на населените места в Плевенска област, както и с ръководството на местната полиция. Една от темите е била искането на общините за дежурен полицай 24 часа в денонощието. \r\n  \r\n\"Ние не можем да сложим дежурен навсякъде. Професионалното ръководство е направило карта. Ще има разположени мобилни екипи\", уточни вътрешният министър. И увери, че районите, в които няма дежурен инспектор, ще имат достъп до полицейска услуга по всяко време. На срещата е била обсъдена и ситуацията с камерите по пътищата. \r\n  \r\n\"Моят акцент беше събираемостта на глобите. Хората трябва да знаят, че рано или късно законът ще ги настигне. Ние и досега с наличните камери успявахме да установяваме нарушенията\", поясни Радев. \r\n  \r\nТой коментира и казуса с частните охранителни фирми в малките населени места: \"Всички критикуват МВР, но искат полиция. Това не е лоша практика. Нека е ясно едно - частните охранители само ще помагат, а полицията ще върши работата\". \r\n  \r\nПредстои във вторник Радев да се срещне и с представители на ловешките власти. \r\n \n\t\t\t\t\t\t", "date": "2018.03.20", "title": "Разкол: Радев отвърна на Борисов за ДУПКИТЕ! Няма да..."}
{"url": "http://www.bnews.bg/article/238870-uzhas_otnovo_strelba_v_amerikansko_uchilishte", "text": "\n Няколко души са в болница с огнестрелни рани след въоръжено нападение в американско училище, предаде „Ройтерс”. \r\n\r\n Според местни медии и представители на гимназия „Гейт Милс”, районът е отцепен и инцидентът вече е под контрол. \r\n\r\n На този етап не е ясно какво е състоянието на пострадалите. \r\n\r\n Изпратени са спецполицаи, но все още няма данни евентуалният нападател да е бил неутрализиран. \r\n \n\t\t\t\t\t\t", "date": "2018.03.20", "title": "УЖАС: Отново стрелба в Американско училище! "}
{"url": "http://www.bnews.bg/article/238841-gala_na_azis_izbuhna_nikoy_na_nikogo_ne_e_otnemal_roditelskite_prava", "text": "\n „Никой на никого не е отнемал родителските права. С Азис сме в перфектни отношения. Той може да вижда Рая, когато си поиска”. Това заяви Гала на Азис по повод скандала с отнетите родителски права. \r\n„Мислех да не коментирам нищо по темата, защото не искам името ми да бъде цитирано някъде, но много се ядосах на писанията по медиите. Ще кажа само, че това са пълни глупости”, каза още майката на единственото дете на Азис. \r\nПо думите й, тя и музикантът са уредили въпроса с родителските права още преди години. Но Гала никога не е спирала певеца да вижда дъщеря си, когато си поиска, или е пречела на детето да нощува при баща си. \r\n„Това, че сега някой се е добрал до някаква информация и е имал достъп до делото, нищо не значи. В България тази процедура е продължителна и ако питате мен, всичко се прави заради таксите в съда”, заяви още Галина Георгиева, както е истинското име на майката на Рая. \r\nТя е категорична, че с певеца са в перфектни отношения и се разбират чудесно. „Истината е една–ние с Азис имаме дете, гледаме си я и много си я обичаме”, признава още родителката. \r\n  \r\n \n\t\t\t\t\t\t", "date": "2018.03.20", "title": "Гала на Азис избухна: Никой на никого не е отнемал родителските права! "}
{"url": "http://www.bnews.bg/article/238884-nechoveshko_mazh_trovi_kucheta_sas_strihnin", "text": "\n Млад мъж обикаля с BMW бургаския квартал Банево и трови умишлено домашни кучета. За това сигнализират жители на района, засекли няколко пъти лекия автомобил, преди инцидентите с животните. \r\n\r\n Само за няколко часа мъжът успял да хвърли два пъти храна със стрихнин на четиригодишния Майло. Кученцето, порода Джак ръсел, било гледано с много любов от стопаните си. Починало за 12 минути, разказва историята \"Дарик\". \r\n\r\n Същият ден било отровено и кученце на една година в съседна къща в квартала. За щастие, въпреки че състоянието му е било тежко, то е оцеляло.  \r\n\r\n Стопаните на Майло са го предали за аутопсия, която е потвърдила отравянето. Има и остатъци от отровата по земята в двора им. Домът е под 24-часово наблюдение. \r\n\r\n Семейството е предало на разследващите видеозаписите. На тях ясно се вижда как извършителят оглежда няколко пъти района от автомобила си, изчаква собствениците на къщата да излязат, а после хвърля през оградата напоената с отрова храна на кучето. \r\n\r\n На кадрите се вижда как мъжът със сив анцуг и шапка с козирка преминава покрай двора на двете съседни къщи, в които са домашните любимци и хвърля отровата през оградата. \r\n\r\n Инцидентът и с двете кучета е станал тази неделя вечерта. Хората в квартала споделят, че това не е първият случай на подобен садизъм към животни в квартала. \r\n\r\n \"Тези хора трябва да бъдат открити от полицията и наказани, както подобава. Подобна постъпка е и престъпление, пример за асоциално поведение и жестокост\", коментираха съседи на потърпевшите семейства. \r\n\r\n По думите им и двамата домашни питомци са били добре възпитани и дружелюбни. Подозират, че зад умъртвяването им, може да стои опит за обир или психични отклонения на извършителя. \r\n\r\n Полицията в Бургас, както и зоополицаите работят по случая. \r\n \n\t\t\t\t\t\t", "date": "2018.03.20", "title": "Нечовешко: Мъж трови кучета със стрихнин!"}
{"url": "http://www.bnews.bg/article/238875-sobstvenikat_na_nova_pridobiva_tseliya_biznes_na_netinfo", "text": "\n Компанията собственик нa Hoвa тeлeвизия - Hoвa Бpoyдĸacтинг Гpyп, е подала заявление за придобиване и на останалите 30% от капитала на НетИнфо, които до този момент не бяха собственост на медията. \r\n\r\n По този начин Нова ще се превърне в мажоритарен собственик на капитала, пише Profit.  \r\n\r\n По информация в някои печатни зидания у нас, в Комисията за защита на конкуренцията (КЗК) е постъпило уведомление, по което е образувана преписка за концентрацията между \"Нова броудкастинг груп\" АД - собственикът на \"Нова тв\" и каналите от групата Diema, и онлайн компанията \"Нетинфо\" АД.  \r\n\r\n След одобрението от КЗК на практика няма да има пречки пред финализираното на продажбата на Нова телевизия и НетИнфо. \r\n\r\n Те ще бъдат продадени на един от най-богатите хора в Европа – Петр Келнер. \r\n\r\n През февруари стана ясно, че Нова телевизия скоро ще има нов собственик, след като досегашният Modern Times Group (MTG) се съгласи да продаде своя 95%-тов дял в Nova Broadcasting Group на инвестиционната група PPF Group, водена от чешкия милиардер Петр Келнер. Сделката бе на стойност 185 млн. евро. \r\n \n\t\t\t\t\t\t", "date": "2018.03.20", "title": "Собственикът на NOVA придобива целия бизнес на НетИнфо"}
{"url": "http://www.bnews.bg/article/238873-snimat_peti_film_za_indiana_dzhouns_sas_75_godishniya_harisan_ford", "text": "\n Стивън Спилбърг обяви, че ще започне снимките на петата част от поредицата за Индиана Джоунс през април 2019 година, съобщава Vulture. \r\n\r\n Работата трябва да бъде основно във Великобритания. Планирано е филмът, който все още няма заглавие, да излезе на екран на 10 юли 2020 година. Първият филм от поредицата е завършен от Спилбърг през 1981 и веднага става хит. Продуцент на лентата, както и на останалите три е Джордж Лукас. Според по-раншни съобщения Лукас няма да участва в създаването на петата част от поредицата. Както и в предишните филми, е планирано в главната роля да бъде Харисън Форд, който в момента е на 75 години. \r\n  \r\n \n\t\t\t\t\t\t", "date": "2018.03.20", "title": "Снимат пети филм за Индиана Джоунс със 75-годишния Харисън Форд"}
{"url": "http://www.bnews.bg/article/238780-luiza_i_martin_na_bar_za_37_iya_mu_rozhden_den", "text": "\n Луиза Григорова и съпругът ѝ Мартин Макариев отпразнуваха подобаващо рождения му ден. Актрисата и режисьорът почетоха празника с парти с приятели в столичен бар, а Луиза публикува снимки от тържеството. \r\nТя публикува и романтично послание: \"Днес рожден ден има най-великият човек, с когото съдбата ме срещна и събра! Съпругът ми, любовта ми, сърцето ми - Мартин! Обичам го както никога, никого...\" \r\nЛуиза е изненадала любимия си и с торта. А компанията се е дегизирала с различни шапки за празнично настроение. \r\n \n\t\t\t\t\t\t", "date": "2018.03.20", "title": "Луиза и Мартин на бар за 37-ия му рожден ден"}
{"url": "http://www.bnews.bg/article/238866-avariya_15_sela_sa_bez_tok", "text": "\n Авария остави 15 населени места в област Разград без ток, съобщи БТА, като се позова на информация от областната администрация след заседание на Оперативния щаб за бедствия и аварии. На него щабът е взел решение за прочистване на падналите дървета и клони от пътищата, които затрудняват снегопочистващата техника. \r\n\r\n Предиобед без електричество са били 8 села в община Самуил, 3 - в община Исперих и 4 - в община Лозница. \r\n\r\n Най-сериозна е аварията при далекопровода край Ножарево, който е повреден поради паднали върху него дървета. Очаква се до довечера проблемът да бъде отстранен. \r\n\r\n Заради липса на отопление не се провеждат занятия в училището в село Ясеновец, съобщи Регионалният инспекторат по образованието. С намалени часове са били и учениците в Дянково и в Кубрат. \r\n\r\n За последното денонощие в Центъра за Спешна медицинска помощ екипите са приели 30 сигнала, като всички са обслужени без забавяне, посочват още от областната администрация. \r\n \n\t\t\t\t\t\t", "date": "2018.03.20", "title": "Авария: 15 села са без ток!"}
{"url": "http://www.bnews.bg/article/238867-skandal_bdzh_otkazva_da_remontira_vlakove_za_17_miliona_lv_puska_porachka_za_137_miliona", "text": "\n Частният жп завод \"Експрес Сервиз\" е предложил на БДЖ да извършва поддръжка и ремонт на дизеловите мотриси \"Сименс\" в продължение на 5 години срещу 17 милиона лева. Компанията обаче е отстранена от процедурата с изискване за оборот от 80 милиона лева на година, а търгът е обявен с бюджет от 137 милиона лева. Това обяви управителят на русенското предприятие Цветелин Колев. \r\n\r\n Според него въпреки че в поръчката освен 22-те дизелови мотриси \"Дезиро\" са включени и още 22 електрически, то бюджетът на обществената поръчка е оскъпен многократно и напълно нереален. В случай че сметките на \"Експрес Сервиз\" са верни за стойността на извършваната дейност, то би трябвало прогнозната стойност да е с около 100 милиона по-ниска от заложеното финансиране от страна на БДЖ, пише ОфНюз.бг. \r\n\r\n Днес от частния жп завод и от дъщерното предприятие на БДЖ - \"БДЖ Кончар\" обвиниха държавните железници в серия от нагласени обществени поръчки, които облагодетелстват компанията \"Жп Тракция\". Това дружество се появи наскоро на пазара, светкавично получи лиценз от Изпълнителна агенция \"Железопътна администрация\" и започна да обира масово обществените поръчки на БДЖ без да има персонал и техника. Разрешителното им за работа бе издадено от шефа на ИАЖА Веселин Василев, който е бивш колега на собственика на \"Жп Тракция\" в жп фирма на бизнесмена Васил Божков. \r\n\r\n И от \"Еспрес Сервиз\", и от \"БДЖ Кончар\" са категорични, че откритата процедура за ремонт на 9 локомотива за тригодишен период, за която OFFNews публикува свое разследване, е написана специално за \"Жп Тракция\", тъй като в тръжната документация са вкарани цял куп дискриминационни условия. \r\n\r\n \"Поръчката е абсурдна. От една страна \"БДЖ-Пътнически превози\" е възложител, но също така е записано, че държавната компания ще извърши сама повече от 80 процента от дейността по ремонтите. За изпълнителя остава само да пише фактури и да ги праща на БДЖ\", каза Цветелин Колев. \r\n\r\n Според него \"Експрес Сервиз\" автоматично отпада от възможността да подаде оферта за сладката поръчка с бюджет от над 4 милиона лева без ДДС, тъй като според конкурсната документация локомотивите трябва да се предават в Локомотивно депо София, а изпълнителят се задължава да извършва технически прегледи в рамките на 8 работни часа. \r\n \n\t\t\t\t\t\t", "date": "2018.03.20", "title": "СКАНДАЛ! БДЖ отказва да ремонтира влакове за 17 милиона лв.,пуска поръчка за 137 милиона!"}
{"url": "http://www.bnews.bg/article/238856-kotseto_se_mlyaska_s_geri_nikol", "text": "\n Константин точно се отърва от залитналата по него Зорница Линдарева, сега пък Гepи-Hиĸoл го нaлaзи. Покрай yчacтиeтo им в \"Kaтo двe ĸaпĸи вoдa\" сĸaндaлнaтa Лoлитĸa нe cпиpa дa ce yвъpтa oĸoлo дocтa пo-възpacтния cи ĸoлeгa, бeз дa ce интepecyвa, чe тoй e ceмeeн. \r\n \n\t\t\t\t\t\t", "date": "2018.03.20", "title": "Коцето се мляска с Гери-Никол \r\n"}
{"url": "http://www.bnews.bg/article/238864-dimitar_bayraktarov_shtyah_da_povyarvam_v_smelostta_na_v_simeonov_ako_be_zashtitil_pravata_na_rabotilite_v_komi", "text": "\n След утихването на скандала с руския патриарх Кирил, потърсихме за коментар депутата от 43-то Народно събрание Димитър Байрактаров. \r\n\r\n Би Нюз: Г-н Байрактаров, Вие сте учил и живял доста години в Русия. В същото време сте от малкото хора, които познавате доста добре лидерите на Обединени патриоти. Какъв е Вашият коментар от скандала, който се разгоря с патриарх Кирил? \r\n\r\n Д. Байрактаров: От скандали никой няма полза! Особено България! Тъжно е, когато такъв скандал е уж с патриотичен привкус, а в същото време не се защитават нашите интереси. \r\n\r\n Б. Н.: Да не искате да кажете, че Валери Симеонов защитава чужди интереси в този скандал? \r\n\r\n Д. Б.: Искам да кажа и го подчертавам, че Валери Симеонов представяйки се за голям патриот, не защити българските интереси. \r\n\r\n Б. Н.: Това, което твърдите не е ли пресилено? И как ще докажете твърдението си? \r\n\r\n Д. Б.:  Не само, че не е пресилено, даже много меко се изразявам! Да пропуснеш такъв златен шанс да защитиш интереса на стотици хиляди българи, е меко казано анти-българска демонстрация на поведение. Ето ви и най-лесното доказателство на твърдението ми. В бившия СССР са работили стотици хиляди български граждани, само в КОМИ - АССР са работили над 300000 (триста хиляди) български граждани. Според подписаното през 2009 г. споразумение между България и Русия голяма част от тези хора имат право да получат руска пенсия. За съжаление вече девет години това споразумение не се спазва. Този въпрос е поставян многократно от мен в Народното събрание. Русия знае, че ги дължи тези пенсии на българските граждани, но виждайки, че няма политици, които да защитят българския интерес си трае. \r\n\r\n Б. Н.: Искате да кажете, че визитата на руския патриарх бе най-удобният момент да се повдигне за пореден път този въпрос? \r\n\r\n Д. Б: Да, това бе златен шанс за стотици хиляди български граждани да се постави този толкова важен за тях въпрос. Да им бъде защитено правото да си получат заработената в Русия пенсия. Щях да повярвам в смелостта на ВалериСимеонов, ако бе защитил правата на работилите в КОМИ, в Тюмен, Архангелск, Стари Оскол и в цяла Русия! Щях да им сваля шапка, ако тримата Валери, Волен и Красимир се бяха срещнали с руския патриарх и с дипломатичен тон го бяха запознали с този сериозен за нас проблем. \r\n\r\n Б.Н.: Тук не трябва ли да търсим вина и в българското външно министерство, в  съветниците на президента, които биха му дали много силен коз при разговора с патриарх Кирил? \r\n\r\n Д.Б.: Разбира се. Аз бях смаян, че българските политици не се възползваха от този златен шанс! Ето такива моменти показват васалското поведение на нашите политици.Не е нужно да се зъбиш и обиждаш госта си! Важно е да защитиш интереса на народа си и на държавата си! \r\n \n\t\t\t\t\t\t", "date": "2018.03.20", "title": "Димитър Байрактаров: Щях да повярвам в смелостта на В. Симеонов, ако бе защитил правата на работилите в КОМИ!"}
{"url": "http://www.bnews.bg/article/238876-zvezda_ot_seksat_i_gradat_se_kandidatira_za_gubernator", "text": "\n \r\n\r\n Новината бе обявена от екранната Миранда в профила й в Twitter. “Обичам Ню Йорк и ще се кандидатирам за губернатор”, написа актрисата в социалната мрежа. 51-годишната Никсън заяви, че сред водещите й каузи са подобряване на здравеопазването и разбитата системата на метрото. “Дойде ни до гуша от политици, които ги е грижа повече за медийните заглавия и властта, отколкото за хората”, казва Синтия. \r\n\r\n Предварителните избори за номинация на кандидат-губернатор от Демократическата партия са през септември. На тях актрисата ще се бори с действащия губернатор Андрю Куомо. Реалните избори са през ноември. 51-годишната носителка на награда “Еми” е известна активистка за либерални свободи. Тя се прочу с ролята си в “Сексът и градът”, но след края му, се съсредоточи върху различни социални дейности, както и множество каузи, свързани с образованието. Ако Никсън бъде избрана, тя ще стане първата хомосексуална жена губернатор на Ню Йорк. Актрисата се ожени за партньорката си Кристин Маринони през 2012 г. Двете минаха под венчило три години след годежа си, който се случи по време на шествие в подкрепа на еднополовите бракове в Ню Йорк. \r\n  \r\n \n\t\t\t\t\t\t", "date": "2018.03.20", "title": "Звезда от \"Сексът и градът\" се кандидатира за губернатор"}
{"url": "http://www.bnews.bg/article/238865-brus_uilis_praznuva_rozhden_den_s_lyubimite_si_zheni", "text": "\n Звездата от „Умирай трудно“ Брус Уилис посрещна своя 63-и рожден ден в компанията на най-близките си жени – съпругата му Ема Хеминг и дъщерите му, родени от нея Мейбъл и Евелин. Компания им правиха и момичетата му от неговия брак с Деми Мур – Скаут и Талюла. Най-голямата – Румър, не могла да се присъедини. Тя в момента активно се грижи за кариерата си в шоубизнеса и често ѝ се налага да пропуска семейни събития. Брус и неговата армия от жени се отправили на продължителна почивка на островите Търкс и Кайкод, а близките на кинозвездата организирали куп изненади за рожденика, пише OK Magazine. Хеминг публикува в Instagram видео и снимки от пътешествието. Специалният ден започнал с разопаковането на подаръци и завършил с духане на свещи на тортата. Брус и Ема сключиха брак на 21 март 2009 г. Моделът е по-млада от съпруга си с 23 години. Преди нея Уилис бе женен за Деми Мур, от която са му и първите три дъщери, пише tialoto.bg \r\n  \r\n \n\t\t\t\t\t\t", "date": "2018.03.20", "title": "Брус Уилис празнува рожден ден с любимите си жени"}
{"url": "http://www.bnews.bg/article/238850-edin_ot_sazdatelite_na_novichok_ako_rusiya_be_otrovila_shpionina_toy_otdavna_da_e_martav", "text": "\n Твърде малко вероятно е Русия да е замесена в отравянето на бившия двоен агент Сергей Скрипал, твърди докторът по химически науки Леонид Ринк, който е бил част от екипа, разработил нервнопаралитичното вещество „Новичок“. \r\n\r\n Той твърди, че  „Това означава, че или не е било използвано веществото „Новичок“, или е зле направена версия на сместа“, заяви професорът. \" \", обяснява Ринк. \r\n\r\n Той смята, че тези, които са синтезирали веществото, с което е бил отровен Скрипал, вероятно не са знаели състава на много негови компоненти. \"Затова образецът от Солсбъри е като пръстов отпечатък за криминиласта. Веднага ще може да се каже, че това не е \"сготвено\" в Русия\", твърди Ринк. \r\n\r\n Леонид Ринк казва още, че технологията за създаването на „Новичок“ е общодостъпна и всяка фармацевтична или химическа корпорация може да го направи. Веществото, действащо на нервната система на човешкия организъм, е разработено в Съветския съюз преди десетилетия за бойни цели. Химическото съединение се разпръсква като фин прах, вместо като газ или изпарение. Може да бъде вдишано, погълнато или дори абсорбирано от кожата. Изключително опасно е за човешкото здраве. Руската отрова, подобно на другите подобни вещества, действа на ацетилхолинестераза – ензим, който действа в нервната система. Той се намира върху мембраните на червените кръвни клетки. \r\n\r\n Резултатът е свиване на всички мускули, което води и до сърдечен удар и задушаване. Заради отравянето на бившия руски шпионин, предал имената на руски агенти на западното разузнаване, отношенията между Лондон и Москва достигнаха нива, невиждани от Студената война. Британските власти изгониха 23 руски дипломати, а подобни стъпки предприеха и руснаците. Кремъл твърди, че няма нищо общо с опита за убийство, пише Блиц. \r\n  \r\n \n\t\t\t\t\t\t", "date": "2018.03.20", "title": "Един от създателите на \"Новичок\": Ако Русия бе отровила шпионина, той отдавна да е мъртъв!"}
{"url": "http://www.bnews.bg/article/238858-i_tuk_gi_biem_parvi_v_evropa_sme_po_pandizchii_nay_mnogo_sa_kradtsite", "text": "\n \r\nЗа 2016 г. България е първа в Европа по ръст на броя на затворниците. Това показват данни, представени днес от Съвета на Европа. \r\nСпрямо 2015 г. в нашата страна броят на лишените от свобода е нараснал с 10,8 на сто. В Турция се отчита ръст от 9,5 на сто, следват Чехия (7,6 на сто), Сърбия (6,6 на сто) и Дания (5,5 на сто). \r\nБългария е сред държавите в Европа с най-много затворници, осъдени за кражби, показват данните. При средно 30 осъдени за такива престъпления на 100 000 души население в Европа, у нас те са 37, като с по-лоши показатели са само Азербайджан (38,5), Турция (42,7), Полша (47,8) и Грузия (231,7). \r\nЕдин затворник у нас струва на ден на бюджета 57,11 евро (111,36 лева) при средно 51 евро в Европа.  \r\nКъм септември 2016 г. у нас е имало 8347 лишени от свобода, включително задържаните в следствието (без присъда). Всеки задържан е разполагал средно с по четири квадратни метра жизнена площ. България отчита общо 9670 места за лишени от свобода, от които 8127 са в затворите.  \r\nСред затворниците у нас е имало 258 жени, 22 непълнолетни момчета и нито едно момиче. Общо 96,9 на сто от затворниците в нашата страна са мъже, от които 2,4 на сто (191) са чужденци.  \r\nОсновната част от лишените от свобода у нас (29,7 нас сто) са с присъди от една до три години, а два процента са с доживотни присъди. Общо 97,5 на сто от осъдителните присъди са ефективни, а не условни (с отложено изпълнение). За 2015 г. са починали 43 лишени от свобода в България, от които седем сами са отнели живота си. Всяко трето самоубийство е било в предварителния арест. В нашата страна на 10 000 затворници умират 56,7, като самоубийствата са 9,2 на сто. \r\nСъветът на Европа отбелязва, че затворите на континента са 90 на сто пълни. Повишаването на броя на затворниците през 2016 г. е повсеместно, като за сравнение от 2012 до 2016 г. се е наблюдавал траен спад. Част от обяснението на това явление е удължаването на срока на издаваните присъди. \r\nНай-голямо пренаселване на затворите отчитат Македония и Унгария, където на 100 места са настанени 132 затворници. Сходно е положението в Кипър, Франция, Белгия, Португалия, Италия, Сърбия, Албания, Чехия, Румъния и Турция. В Европа едва 5,3 на сто от лишените от свобода са жени, като всяка пета от тях е задържана в следствието. Всеки четвърти европейски затворник е лишен от свобода за срок до една година.  \r\n  \r\n \n\t\t\t\t\t\t", "date": "2018.03.20", "title": "И тук ги бием: Първи в Европа сме по пандизчии! Най-много са крадците!"}
{"url": "http://www.bnews.bg/article/238886-prokuraturata_se_samosezira_zaradi_vodata_s_uran_v_kazanka", "text": "\n Районна прокуратура – Стара Загора се самосезира по случай, придобил широк отзвук в медиите и социалните мрежи - водата в с. Казанка. Това се случи на 19 март 2018 г. \r\nМедиите алармираха за установено отклонение в химичните показатели на водата за питейно-битови цели – увеличена концентрация на естествен уран, в село Казанка. По случая е образувана прокурорска преписка и е възложено извършването й на ОД на МВР-Стара Загора, като същата трябва да приключи в 30-дневен срок. \r\nПрипомняме, че жителите на старозагорското село не могат да пият вода от чешмите, нито да готвят с нея. Вчера бяха взети нови проби от двата водоизточника в селото и изпратени за изследвания в Националния център по радиобиология. \r\nПритесненията на хората са, че замърсяването идва от военния полигон, където се намират водоизточниците, военните обаче отричат, че по никакъв начин замърсяването на водата не може да се свързва с дейността на полигона, защото не притежавали боеприпаси, които съдържат радиоактивни елементи.  \r\n \n\t\t\t\t\t\t", "date": "2018.03.20", "title": "Прокуратурата се самосезира заради водата с уран в Казанка "}
{"url": "http://www.bnews.bg/article/238853-opasno_v_karnobatsko_vodata_mozhe_da_pomete_nared", "text": "\n Докато държавата мъдри   в странана, водната стихия няма време да ги чака да се наумуват. \r\n\r\n \r\n\r\n Поройните дължове, които удариха региона през последните два дни и снегът, който се топи препълниха осем язовира в Карнобатско, пише \"Бургасинфо\". \"Язовирите се изпускат контролирано, но водата е много, може да отнесе моста. В непосредствена близост има къщи, страхуваме се да не се скъса язовирна стена. Ситуацията е рискована. Пикът се очаква към 16.00 часа“, каза кметът на Карнобат Георги Димитров. \r\n\r\n Водоемите се оттичат в местната река. Водосборът им обаче се пада точно в селото, което реката пресича.  \r\n  \r\n \n\t\t\t\t\t\t", "date": "2018.03.20", "title": "ОПАСНО В КАРНОБАТСКО: Водата може да помете наред!"}
{"url": "http://www.bnews.bg/article/238889-barekov_chinovnitsi_ne_stachkuvat_kogato_premierat_gi_prashta_da_visyat_po_dupkite_mu_te_sa_na_hranilka_i_zavisimi_ot_tsv_tsv_i_gerb_ostanalite_triyat_taloncheta", "text": "\n Евродепутатът Николай Бареков посочи право в целта истината за бюрокрацията, дупките и някои „важни” политически фигури в държавата. \r\n\r\n \r\n\r\n По повод идеята ни за поголовна сеч в бюрокрацията. Защо българските кухи лейки чиновници не обявяват обща стачка, когато премиерът ги праща ужким да висят по дупките му? Защо в Гърция и Белгия държавните чиновници стачкуват срещу властта и блокират за дни Атина и Брюксел? Ако не знаете... защото гърците и белгийците не са на хранилката, зависими, тъпи и некадърни като българските бюрократи, назначени от ГЕРБ в общини, министерства, фирми, агенции, дирекции. Затова. Законът за държавния служител пази армията, която гласува за Цв Цв и ГЕРБ. Останалите трият талончета. Отврат. \r\n \n\t\t\t\t\t\t", "date": "2018.03.20", "title": "Бареков: Чиновници не стачкуват, когато премиерът ги праща да висят по дупките му! Те са на хранилка и зависими от Цв Цв и ГЕРБ! Останалите трият… талончета!"}
{"url": "http://www.bnews.bg/article/238862-alo_izmamnitsite_s_800_bona_pechalba_ot_nachaloto_na_2018", "text": "\n На този етап телефонните измамници продължават активно - поне това, което ние имаме като информация - да използват румънски сим-карти и да действат от територията на нашата северна съседка - Румъния. Това каза пред БНТ старши инспектор Златка Падинкова, началник сектор \"Измами\" в ГД \"Национална полиция\" (ГДНП). \r\n\"В началото на годината проведохме няколко операции в регионите на живеене - говоря в Северна България - Плевенска, Русенска област и Великотърновска област, които доведоха до изнасяне на контингента в северната ни съседка. Тоест основната част от извършителите на тези престъпления в момента са се позиционирали на територията на Румъния - в различни хостели, къщи за гости, хотели, откъдето извършват престъпления в България и в Гърция\", поясни старши инспектор Падинкова. \r\nИзключително лесен е достъпът и осигуряването на румънски SIM карти, обясни тя и допълни, че мобилните апарати и използваните SIM карти се унищожават преди да влязат на територията на България или след извършена успешно измама. \r\n\"Констатираме също случаи, при които извършителите карат мулетата или куриерите да носят парите в нашата северна съседка. Единични са тези случаи, но има и такива\", поясни инспектор Падинкова. \r\nСред телефонните измамници се наблюдава все по-голяма мобилност, разказа инспектор Падинкова. \"В проведени операции от началото на годината сме засичали телефонни измамници от региона на Великотърновска област, които наемат квартири на територията на Плевенска област\", даде пример тя. \r\nКъм момента активният контингент е този, който е на свобода, допълни Падинкова. \"Естествено тези, които са в затвора, когато бъдат пуснати в отпуск, те не спират с тяхната престъпна дейност, защото за тях това си е бизнес и основен източник на доходи\", обясни още. \r\n\"За първите два месеца над 800 000 лева са - по неофициални данни - постъпили в нашия сектор нанесените имотни вреди от телефонни измами\", каза инспекторът. Инспектор Падинкова обясни и, че все по-често се наблюдават случаи по-млади хора да стават жертви на такива престъпления. Говорим за младежи и деца, поясни тя. \r\n  \r\nИзмамниците през последните година-две не променят особено репертоара си, коментира инспектор Падинкова и допълни, че над 95% от регистрираните престъпления са именно по схемата \"провеждане на полицейска операция\". Но характерно е, че преди празници се активизират, каза още тя. \r\n \n\t\t\t\t\t\t", "date": "2018.03.20", "title": "АЛО измамниците с 800 бона „печалба” от началото на 2018! "}
{"url": "http://www.bnews.bg/article/238849-ks_obrazuva_delo_za_istanbulskata_konventsiya", "text": "\n Конституционният съд единодушно е решил да образува дело за разглеждане по същество дали Истанбулската конвенция съответства на основния закон в Република България, съобщиха от КС.  \r\n\r\n Искането е подписано от 75 народни представители от ГЕРБ и е придружено от постъпилите в парламента положителни и отрицателни становища за документа. \r\n\r\n За докладчик по конституционно дело № 3/2018 г. е определен съдия Анастас Анастасов. който е от квотата на ГЕРБ в КС и депутат в 41 народно събрание от партията на Борисов. \r\n\r\n Конституционните съдии са задължили Министерския съвет да им предостави решението на кабинета за оттегляне на проекта за ратификация на конвенцията, както и превода на документа, с който министрите разполагат.  \r\n\r\n След като получат становищата на държавни институциии, представители на съдебната власт, университетски преподаватели и неправителствени организации, конституционните съдии ще преценят дали документът съответства на Конституцията. Според процедурата на КС, решение на магисратите е възможно да има преди началото на лятната съдебна ваканция. \r\n\r\n Междувременно обаче Министерският съвет изтегли проекта за ратификацията на Истанбулската конвенция, за да даде път на спокойно обществено обсъждане. Именно този развой постави Конституционния съд в деликатната ситуация да прецени дали това оттегляне може да е основание да не се образува дело, или не.  \r\n\r\n Юристи са категорични, че и при отложена временно ратификация на Конвенцията, подписът на България под документа остава. \r\n \n\t\t\t\t\t\t", "date": "2018.03.20", "title": "КС образува дело за Истанбулската конвенция"}
{"url": "http://www.bnews.bg/article/238855-bivshiyat_politseyski_shef_na_asenovgrad_i_chovek_na_gotse_otiva_na_sad_po_4_obvineniya", "text": "\n \r\nОкръжната прокуратура в Пловдив внесе в съда обвинителен акт срещу бившия началник на полицейското управление в Асеновград Димчо Темелков. \r\nСрещу 46-годишния ексслужител на МВР, който през 2015 г. беше зрелищно задържан и уволнен, но стана зам.-кмет, са повдигнати 4 обвинения.  \r\nПървото е за това, че на 14 август 2015 г. е спомогнал петима извършители на кражба да избегнат наказателно преследване, като наредил да бъдат освободени, без да им бъдат отнети крадените вещи.  \r\nТемелков е обвинен и за това, че на 29 август същата година е приел предложение за подкуп - \"да почерпи“, за да упражни влияние върху разследващ полицай да освободи задържан.  \r\nБившият шеф ще бъде съден още за това, че през периода от 13 март 2014 г. до 13 юли 2015 г. не е изпълнил задълженията си и е превишил правата си, като в 16 случая не е регистрирал съобщения за извършени престъпления от общ характер, не е провел оперативно-издирвателна дейност, не е извършил проверка и не е докладвал материалите в Районна прокуратура-Асеновград. Той приел, че не са налице достатъчно данни за извършено престъпление и въпреки наличието на такива данни е прекратил преписката.  \r\nВ други 11 случая пък получените сигнали за престъпления не са били регистрирани и по тях не е извършвана проверка, като целта била да набави за себе си облага – повишаване на оценката му като ръководител на РУ на МВР-Асеновград, кариерно израстване и получаване на поощрения и награди. От тези негови действия е могло да настъпят вредни последици за МВР- уронване на авторитета и намаляване на доверието към работата на ораните на полицията, подчертават от прокуратурата.  \r\nЧетвъртото обвинение срещу Темелков е за това, че през периода от 24 януари до 3 юли 2015 г. е съставил официални документи за дейността на служителите на РУ на МВР-Асеновград, в които е удостоверил неверни обстоятелства, че в отчетния период са били получени по-малко от действителния брой сигнали за извършени престъпления от общ характер.  \r\nПо делото на съд са предадени и още двама души.  \r\nЕдиният е Ангел Ч., на 46 г., който е обвинен за това, че на 14 септември 2015 г., в качеството си на длъжностно лице – шофьор на товарен камион в „КМД“ ЕООД-Пловдив, противозаконно е присвоил литра гориво.  \r\n49-годишният Иван Бойчев пък е обвинен, че от 1 март до 14 септември 2015 г., като служител в сектор „Криминална полиция“, е пропуснал да изпълни своевременно длъжностите, като не е извършил първоначални действия по разследване, с цел да избави Ангел Ч. от наказание. Полицаят ще отговаря пред Темида и за това, че с цел да набави за себе си и шофьора имотна облага е придобил и спомогнал да бъде продадено откраднатото гориво.  \r\nПо делото са разпитани общо 128 свидетели.  \r\nНай тежкото, предвидено от закона наказание за престъпленията, в които Димчо Темелков е обвинен, е лишаване от свобода от 2 до 8 години, като за част от деянията се предвижда и наказание лишаване от права.  \r\nАнгел Ч. може да получи до 8 години затвор, както и лишаване от права.  \r\nА Иван Бойчев - от 1 до 6 години и също лишаване от права.  \r\n  \r\n \n\t\t\t\t\t\t", "date": "2018.03.20", "title": "Бившият полицейски шеф на Асеновград и човек на Гоце отива на съд по 4 обвинения"}
{"url": "http://www.bnews.bg/article/238859-vizhte_koy_e_noviyat_shef_na_sadiite_snimka", "text": "\n Йордан Сталев е новият председател на Съдийската комисия към БФС, обяви сайтът на футболната ни централа. Той заменя на поста подалия оставка в началото на месец март Петър Петров. \r\n\r\n За заместник на Сталев бе избран бившият съдия Георги Йорданов от Габрово. Членове в комисията до края на сезон 2017/2018 ще бъдат Мартин Богдев, Иван Вълчев, Радан Мирянов, Костадин Стоичков и Валентин Добрев. \r\n\r\n Йордан Сталев е бивш български съдия от Пловдив, като е ръководил 41 мача в родния елит. Най-знаковият двубой под негово ръководство е дербито Локомотив - Ботев през есента на 2002 година, когато „черно-белите“ спечелиха на „Лаута\" с 5:3. Тогава той бе охулен от „канарчетата“, че не е показал червен картон на вратаря на „смърфовете“ Васил Камбуров за игра с ръка извън наказателното поле. Сталев беше съдия в елита в периода 1996-2005 година, но получаваше малко мачове в „А“ група, като през 2004 годин не му беше даден нито един наряд. \r\n\r\n \r\n \n\t\t\t\t\t\t", "date": "2018.03.20", "title": "Вижте кой е новият шеф на съдиите! (СНИМКА)"}
{"url": "http://www.bnews.bg/article/238852-pozorno_kmet_na_gerb_zaryaza_obshtinskite_dela_i_otide_na_gurbet_v_chuzhbina", "text": "\n \r\n\r\n Местните разказват, че Празов по-често пребивавал във Франция, където има бизнес. В Памукчии се връщал само за по няколко дни, съобщава бТВ. \r\n\r\n Хората казват, че са оставени сами да се оправят и в отсъствието на кмета на хората се налага да пътуват до околните села, за да си извадят документи. \r\n\r\n Синът на Празов твърди, че истината е изопачена и обвиненията на хората са неоснователни.  \r\n\r\n Очаква се след като Празов се върне в Памукчии, да бъде изяснено дали смята живее в чужбина и да си подаде оставката, за да има частични избори, или предпочита да продължи да бъде кмет и ще се върне на работа. \r\n\r\n Георги Празов станал кмет на селото преди 2 години и половина, а преди това е бил кметски наместник. Тогава също често отсъствал от работа, обясняват местните. Хората го избрали за кмет, защото обещал да се поправи.  \r\n\r\n Според хората и секретарката на кмета Недялка Колева често не е на работното си място. Тя отрича и твърди, че никой не е бил върнат. \r\n\r\n Този кмет е само част от представителната извака на управлението на ГЕРБ във всички населени места: бехаберие, лъжи, кражби и неизпълнени предизборни обещания. Мафиотски структури, сраснали се с държавното управление, натиск над бизнеса и обикновения човек. Търпението прелива. \r\n \n\t\t\t\t\t\t", "date": "2018.03.20", "title": "ПОЗОРНО: Кмет на ГЕРБ заряза общинските дела и отиде на гурбет в чужбина! "}
{"url": "http://www.bnews.bg/article/238861-novi_650_000_migranti_sa_akostirali_v_evropa_za", "text": "\n В ЕС за миналата година са били отчетени нови 650 000 мигранти, съобщи Европейската комисия, като се позова на данни на Евростат. Основната част от мигрантите са от Сирия, Ирак и Афганистан. За сравнение през 2016 г. мигрантите са били 1 206 500 души, а през 2014 г. - малко над половин милион. \r\nВсеки трети мигрант е потърсил убежище в Германия. Сред най-тежко засегнатите страни са също Италия (126 600, или 20 на сто), Франция (91 100, или 14 на сто), Гърция (57 000, или девет процента), Великобритания и Испания (над 30 хиляди, или пет на сто). \r\nСравнено с предходни години, миналата година рекорден ръст в притока на мигранти отчита Испания (96 на сто), докато в Германия се наблюдава спад от 73 процента. \r\nПосочените бройки не отчитат близо един милион молби за убежище, по които все още липсва постановено решение. Близо половината от тези нерешени случаи са в Германия (443 800). \r\nВ България за миналата година се отчита спад с 82 на сто в подадените молби. За миналата година у нас закрила са потърсили 3470 мигранти, докато през 2016 г. броят им е бил 18 990 души. Миналата година най-често убежище у нас са търсили афганистанци (1050), иракчани (955) и сирийци (940). \r\n \n\t\t\t\t\t\t", "date": "2018.03.20", "title": "Нови 650 000 мигранти са акостирали в Европа за... "}
{"url": "http://www.bnews.bg/article/238824-vnimanie_zapochvat_proletnite_alergii_kakvo_tryabva_da_znaem", "text": "\n \r\nПоленовата алергия е много неприятна за около 2 до 4% от населението на България, което не е никак малко. \r\nТова каза  алергологът акад. Богдан Петрунов пред БНТ.  \r\n\"Алергията не се изразява само под формата на сенна хрема, а много пъти и под формата на бронхиална астма, която е един сериозен проблем\", обясни той. \r\nТой посочи, че периодът от месеците април, май и юни е най-интензивен за цъфтенето на тревите.  \r\n\"За да се справят хората с алергиите в този период, елементарната мярка е човек вечер да вземе душ. Особено дамите да си измият косата - не с шампоани, а просто само с вода или с влажна хавлиена кърпа да си избършат косите, тъй като полена е полепнал по косите. И за мъжете се отнася това, разбира се\", допълва експертът. \r\nАкадемик Петрунов препоръчва и задължително измиване на лицето и изтупване на дрехите навън, за да не се внася допълнително полен в дома. Той посъветва в периода май - юни, който има алергия и има възможност, да го прекарва на море.  \r\nТам влажността е по-висока и поленът пада на земята и дразни хората много по-малко, обясни акад. Петрунов. По думите му другата полезна мярка е да се прекарва известно време и в планината.  \r\n  \r\n \n\t\t\t\t\t\t", "date": "2018.03.20", "title": "Внимание: Започват пролетните алергии, какво трябва да знаем"}
{"url": "http://www.bnews.bg/article/238845-buzludzha_shte_otselee_evropa_plashta_spasyavaneto_y", "text": "\n \r\nМонументът на Бузлуджа спечели европейска подкрепа по програма за паметници в риск. \r\nТой беше включен в програмата \"7-те най-застрашени паметници\", която се организира от \"Европа Ностра\". Останалите са следвизантийските църкви в Москополе и Виткук в Албания, историческият център на Виена в Австрия, манастирският комплекс Давид-Гареджа в Грузия, казиното Констанца в Румъния, гръцкото сиропиталище Принкипо на Принцовите острови в Турция и фабриката за лед \"Гримсби\" във Великобритания. \r\n\"Това е най-голямата организация за опазване на културното наследство в Европа. Първата безвъзмездна помощ за Бузлуджа ще се изразява в изготвяне на експертиза и спасителен план за действие. Европейски експерти ще посетят паметника през идните месеци и ще дадат технически съвети, ще зададат възможности за финансиране и ще мобилизират широка европейска подкрепа за запазването на Бузлуджа\", съобщи пред БНР архитект Дора Иванова, която работи по проекта \"Бузлуджа – паметта на времето\".  \r\nТя поясни по какви критерии монументът е влязъл в класацията за риск:  \r\n\"Основните критерии са два. Първият е ценност като наследство и ценност като обект, който се нуждае от опазване. И всъщност това е много важно в тази програма - че на европейско високо ниво показва, че паметникът на Бузлуджа е от европейско значение, европейско наследство. И вторият критерий е застрашеността - доколко тези обекти наистина са опасни и трябва да се действа незабавно да се опазят, защото могат да бъдат загубени в следващите години\".  \r\nИванова подчерта, че самите експерти осъзнават проблематиката в България и идеологическата натовареност на Бузлуджа:  \r\n\"Че паметникът е натоварен с много голяма идеология, с политически идеи, но той трябва да бъде опазен, без да се възхвалява и без да се потвърждава неволно политическа идеология. Той трябва да се запази като артефакт, като част от историята, която трябва да се помни, да се помни, да се знае какво е било\". \r\nПо думите й Бузлуджа е изключително ценен като архитектура, инженерно постижение и изкуство и има голям потенциал както за развитието на туризма, така и за преосмислянето на много други такива паметници.  \r\n\"Наследството от периода на социализма е травматично и проблемно за целия социалистически блок. Този проблем не се вижда само в България, а във всички страни от бившия социалистически блок. България, с този невероятен паметник, който е различен, изключителен и пример за всички останали, може да бъде пример за опазването и преосмислянето\", каза още арх. Дора Иванова, пише Дир.бг. \r\n  \r\n \n\t\t\t\t\t\t", "date": "2018.03.20", "title": "Бузлуджа ще оцелее, Европа плаща спасяването й"}
{"url": "http://www.bnews.bg/article/238846-putin_kam_london_lipsvah_li_vi_video", "text": "\n Образът на усмихващият се руски президент Владимир Путин и надпис \"Липсвах ли ви?\" се появи на фасадата на британското външно министерство в Лондон. Това е инсталация на арт група Philosoraptors, която обяснява в съобщение в началото на записа, че \"е много удобно на Запад за всичко да са виновни руснаците и Путин, но те обичат своя силен лидер и го избраха за президент - уважавайте избора на руския народ\". \r\n\r\n Светлинната инсталация върху Форин офис се появява в момент, когато отношенията между Русия и Великобритания са на най-ниското си равнище от десетилетия, двете страни гонят взаимно десетки дипломати и тепърва набира сила скандалът с отравянето на руските граждани Сергей Скрипал и дъщеря му Юлия в Солсбъри, за което Лондон обвини руската държава. \r\n\r\n Покушението срещу бившия двоен агент бе обявено в понеделник от ЕС за първата употреба на бойни химически вещества на територията на Европа от над 70 години насам. \r\n\r\n \r\n\r\n   \r\n \n\t\t\t\t\t\t", "date": "2018.03.20", "title": " Путин към Лондон: Липсвах ли ви? (ВИДЕО)"}
{"url": "http://www.bnews.bg/article/238848-sindikatite_v_ugoda_na_gerb_iskat_speshna_sreshta_za_chez_v_parlamenta_za_da_legitimirat_ginka", "text": "\n КНСБ и КТ „Подкрепа“ искат да се свика спешно заседание на временната комисия за продажбата на активите на ЧЕЗ. Това се казва в писмо на двата национално представителни синдиката, внесено в парламента. Бурната им реакция обаче цели да завоалира основния замисъл на предпритието: любезно да обслужват ГЕРБ и спешно легитимират Гинка. \r\n\r\n Какво обясняват от синдикатите: целта е кандидат-купувачът „Инерком“ и държавните институции да дадат отговор на три ключови въпроса: \r\n\r\n - Социални измерения на сделката с оглед запазване на доходите и социалните придобивки на работещите в ЧЕЗ – ангажименти за запазване на работните места, политика за ръст на доходите и запазване на социалните придобивки чрез ефективен социален диалог и КТД; \r\n\r\n - Стратегия за развитие на дружеството – инвестиции и производствена програма, прилагане на текущия бизнес план на „ЧЕЗ Разпределение България“ АД и гаранции за запазване на социалните придобивки при предложение за актуализацията му; \r\n\r\n - Ценова стратегия на дружеството и социални измерения за потребителите на електрическа енергия в България, включително фирми и домакинства. \r\n\r\n И грам за скандалното придобиване, нито дума за съмнителното финансиране на сделката. Пълно мълчание по желанието да участие на държавата в схемата, което предизвика бурни отрицателни реакции от страна на Чехия и ЧЕЗ. \r\n\r\n КНСБ и КТ „Подкрепа“ настояват на дискусията, освен енергийните им федерации да присъстват кандидатът за купувач на активите на ЧЕЗ „Инерком България“, енергийният министър Теменужка Петкова и ръководството на КЕВР. \r\n\r\n Синдикатите припомнят, че енергийните федерации и ръководствата на КНСБ и КТ „Подкрепа“ още през 2004 година изразиха ясно своята позиция срещу приватизацията на енергоразпределителните дружества. Това бе потвърдено и в позиция на двете организации, огласена преди две седмици. „През 2004 г. заявихме, че електрическата енергия е жизнено необходима услуга за потребителите, тя трябва да бъде достъпна за всеки и само държавата може да гарантира сигурност и устойчивост на доставките. \r\n\r\n Двата синдиката поставиха и допълни изисквания, касаещи хиляди работещи в дружествата, които залегнаха в специална стратегия за приватизацията на ЕРП-тата, приети от парламента на Р.България. Тези изисквания гарантираха социален пакет за работещите в отрасъла. Надяваме се, че на заседанието на комисията ще намерим отговори на всички наши въпроси“, завършва писмото, подписано от президентите Пламен Димитров и Димитър Манолов. Ръководствата на КНСБ и КТ „Подкрепа“ ще продължат да следят отблизо сделката за продажбата на акциите на ЧЕЗ България с оглед гарантирането на интересите и правата, както на работещите в дружеството, така и на потребителите на електрическа енергия в страната. \r\n  \r\n \n\t\t\t\t\t\t", "date": "2018.03.20", "title": "Синдикатите в угода на ГЕРБ: Искат спешна среща за ЧЕЗ в парламента, за да легитимират Гинка "}
{"url": "http://www.bnews.bg/article/238832-alo_izmamnitsite_veche_plashat_shte_vi_otrezhem_glavata", "text": "\n \r\nАло мафията действа от Румъния у нас. Активизира се покрай празниците, а измамниците стават все по-брутални в заплахите си. \r\nТова предупреди старши инспектор Златка Падинкова от сектор „Измами“ на Национална полиция по БНТ.  \r\nСтарши инспектор Златка Падинкова посочи, че на този етап продължават активно да използват румънски сим-карти и да действат от територията на нашата северна съседка - Румъния. \r\n\"В началото на годината проведохме няколко операции в регионите на живеене - говоря в Северна България - Плевенска, Русенска област и Великотърновска област, които доведоха до изнасяне на контингента в северната ни съседка. Тоест основната част от извършителите на тези престъпления в момента са се позиционирали на територията на Румъния - в различни хостели, къщи за гости, хотели, откъдето извършват престъпления в България и в Гърция\", каза експертът.  \r\nИзключително лесен е достъпът и осигуряването на румънски сим-карти, обясни Падинкова и допълни, че мобилните апарати и използваните сим-карти се унищожават преди да влязат на територията на България или след извършена успешно измама.  \r\n\"Констатираме също случаи, при които извършителите карат мулетата или куриерите да носят парите в нашата северна съседка. Единични са тези случаи, но има и такива. При извършване на операции полицаите се натъкват на голям брой изхвърлени мобилни апарати и сим-карти дори горящи печки - особено в зимния сезон\", обясни тя.  \r\nСред телефонните измамници се наблюдава все по-голяма мобилност, сочат още данните на полицията. \r\n\"В проведени операции от началото на годината сме засичали телефонни измамници от региона на Великотърновска област, които наемат квартири на територията на Плевенска област\", даде пример старши инспектор Падинкова.  \r\nНад 800 хиляди лева са нанесените имотни вреди от измами за първите два месеца от годината според неофициалните данни. \r\nИзмамниците продължават да ползват една схема и това е съдействие за полицейска операция. По думите на Падинкова схемата е преплетена с елемент на заплаха.  \r\n\"Брутални и цинични са измамниците. Не бих искала да изпадам в конкретни подробности, тъй като в повечето случаи това обърква хората“, посочи специалистът.  \r\nТя даде пример с няколко заплахи, които ало мафията отправя към жертвата си.  \r\n\"Ще ви отрежем главата, ще ви я сложим между краката, ще ви отрежем ушите“, посочи специалистът. \r\nНад 95 процента от престъпленията са по сценария полицейска заплаха. \r\n„Предпразнично предупреждаваме гражданите, че е възможно да има измами“, заяви старши инспектор Златка Падинкова и допълни, че регулярно през годината има измами, а всичко зависи от поддаването на жертвите. \r\n  \r\n \n\t\t\t\t\t\t", "date": "2018.03.20", "title": "Ало измамниците вече плашат: Ще ви отрежем главата!"}
{"url": "http://www.bnews.bg/article/238843-ungariya_zatvarya_granitsite_za_migranti_ne_zachitat_nikakvi_pravila", "text": "\n Унгария защити антиимигрантската си позиция пред Организацията на обединените нации с аргумента, че е решена да запази хомогенното си християнско общество \r\nВъншният министър на страната Петер Сиярто заяви, че хилядите мигранти, повечето от които мюсюлмани, преминали през територията на Унгария на път за Западна Европа не зачитат никакви правила. \r\nЗатова унгарското правителство е твърдо решено да защити християнското си общество от мигрантите и да гарантира на гражданите си сигурност. \r\nПред Комитета на ООН за граждански и политически права унгарският външен министър Петер Сиярто заяви, че правителството му е твърдо убедено, че унгарският народ има правото да живее в сигурност, без да го е страх от терористични зверства. \r\n  \r\n„Унгария има горчив опит от 2015 г., когато през територията ѝ преминаха половин милион мигранти, незачитайки никакви правила. Повечето от тях бяха мюсюлмани, бягащи от конфликти в Близкия изток. Будапеща отговори с издигането на ограда по границата си и отхвърляне на предложенията на ЕС за разселване на мигранти на базата на квотна система. Унгарското правителство не допусна нелегални мигранти и няма да допуска в бъдеще. Унгарците са живели през последните 1000 години в християнско общество, в интегрирано и хомогенно общество, което смятаме за безценно и продължаваме да държим на това“ \r\nТой добави, че неправителствените организации, които лобират за повече толерантност към имиграцията, не са избрани и не представляват унгарския народ. \r\nВ края на февруари Сиярто призова за оставка на върховния комисар на ООН за човешките права Зеид Раад ал Хусейн. По време на своя реч в Женева, комисарят публично обвини унгарския министър- председател Виктор Орбан в ксенофобия и расизъм. \r\n  \r\n \n\t\t\t\t\t\t", "date": "2018.03.20", "title": "Унгария затваря границите за мигранти: Не зачитат никакви правила!"}
{"url": "http://www.bnews.bg/article/238844-royal_biych_mol_predlaga_na_turistite_kachestven_shoping_i_zabavleniya_prez_lyato_2018", "text": "\n За поредна година Роял Бийч Мол дава заявка да се превърне в предпочитана и водеща шопинг дестинация по българското Черноморие. Най-горещата точка за любителите на модата и новите тенденции ще отвори врати в средата на месец май 2018 г. с нови и популярни брандове за всички, които искат да направят качествен шопинг по време на своята почивка.  \r\n\r\n Молът е разположен в центъра на Слънчев бряг, само на 50 м от брега на морето. Той е част от луксозния петзвезден хотел Barcelò Royal Beach, собственост на Галакси Инвестмънт Груп. \r\n\r\n През предстоящия летен сезон в него ще отворят врати над 90 обекта, между които Multi Brand Store VIP Style, предлагащ световноизвестните марки Versace Jeans, Love Moschino и Fracomina. В търговския комплекс можете да откриете популярните брандове Moncler, Original Marines, Armani Outlet, Za-Za Underwear, LTB, Adelly Men’s Fashion, Bogner, U.S. Polo Assn., O’Neill, Altinbas, Samsonite&Petek 1855, Subra, Exess, Textura Barcelona, Sara Pen, New Silhouette, Refan, Paula Venti, Enzo Nori, ONYX, Enter Sport, VIVE Shop, KFC и много други. \r\n\r\n Търговският микс в Роял Бийч Мол е организиран така, че да посрещне нуждите на всеки клиент и покрие всички аспекти на доброто прекарване. Той включва  магазини за мода и спорт, тематични ресторанти, кафе-сладкарници, аптека, детски развлекателен комплекс и спа център. \r\n\r\n Слънчев бряг е желана дестинация, като за предстоящия туристически сезон има засилен интерес не само от руски, но и от много европейски туристи, част от които все по-трайно залагат на родните курорти пред тези на южните ни съседки. За 2017 г. българското Черноморие е предпочетено от най-много немски туристи. Германия е ключовият ни пазар, но нито една от останалите дестинации като Чехия, Полша, Словакия, Великобритания и Австрия, които също генерират високи обеми в сектора, не бива да се пренебрегват. За настоящата година от бранша очакват ръст между 7 и 10%, а основна цел пред бизнеса е нарасналият интерес от страна на чуждестранните туристи да се превърне в устойчива тенденция. \r\n\r\n \r\n\r\n   \r\n\r\n   \r\n \n\t\t\t\t\t\t", "date": "2018.03.20", "title": "Роял Бийч Мол предлага на туристите качествен шопинг и забавления през лято 2018"}
{"url": "http://www.bnews.bg/article/238847-megz_zavlyakla_s_pari_mnogo_hora_koya_pleymeytka_stana_zhertva_na_pishman_dizaynerkata", "text": "\n . Пишещата се за голяма бизнес дама дизайнерка дължи пари на много хора. Макар Мегз да твърди, че изкарва големи суми от продажбата на дрешки, тя в действителност се е превърнала в голяма скръндза и непрекъснато прецаква хората, които наема за някаква работа. От опарените е известната плеймейтка Ася Капчикова, която не получила и стотинка за фотосесия с дрехи от марката на Мегз. Ася Капчикова се снимала за бранда на Миглена, след което дизайнерката се покрила и не платила за свършената работа на Капчикова. \r\n\r\n Наши източници издадоха, че Ася няколко пъти си е искала възнаграждението, но Мегз се скрила в миша дупка. След като видяла скъперническия й нрав, Капчикова решила да не се занимава с нея, все пак става въпрос за дребна сума пари, която изглежда притеснява бизнес дамата. Пред „ШОУ” запознати разкриват, че Каканашева е трябвало да заплати 1000 лв. за реклама на актуалната плеймейтка. След този резил двете не си говорят и на светски събития се подминават като пътни знаци. Мегз дори избягвала да се засича с Капчикова, тъй като знае буйния й нрав и като нищо би й скочила на бой. Ася от своя страна създаде собствен моден бранд и за кратко време удари в земята Мегз. Нейните дрехи се харчат като топъл хляб и е на път да се превърне в истинска модна икона, след като ползва себе си за рекламно лице на облеклата. \r\n \n\t\t\t\t\t\t", "date": "2018.03.20", "title": "МЕГЗ завлякла с пари много хора + коя плеймейтка стана жертва на пишман дизайнерката"}
{"url": "http://www.bnews.bg/article/238854-parva_snimka_na_novata_na_blago_mlada_srabkinya_e", "text": "\n \r\n\r\n Отскоро футболистът се радва на ново завоевание. Девойката е неотлъчно до него. Засега Георгиев я пази в пълна тайна. Оказва се, че чаровната брюнетка е сръбкиня. \r\nДжизъса очевидно е тръгнал по стъпките на своя добър приятел Валери Божинов, който също люби мома от западната ни съседка. Нещо повече. Лично Божинката е запознал Благо и настоящата му любовница. Сръбкинята била от компанията на Валери. \r\n\r\n  Двамата са жестоко скарани и от известно време не живеят заедно. Рускинята гледа сина им Елай в Москва, докато Георгиев от началото на годината не спира да обикаля фолкзаведенията в София. \r\n\r\n За първи път Благо и новото му гадже бяха забелязани в сточличен клуб преди дни. Модната икона дойде пред заведението с лимузина. Той бе стилно облечен със синьо сако, бяла риза и черен панталон. Двамата с гаджето му първоначално криеха по-интимните си отношения и пазеха някаква дистанция. С напредване на нощта обаче задръжките паднаха и мускулестият футболист награби сръбкинята. Той често я прегръщаше и целуваше на сепарето си. \r\n\r\n  който е негов съотборник във футболните сблъсъци на малки вратички. Джизъса не спря да дърпа дим от любимото си наргиле, към което се е пристрастил. Отделно за настроението му се погрижи и барабанист, който му свиреше на уше. \r\n\r\n Още на следващата нощ Джизъса отново се появи с гаджето си, но в друго чалга заведение, в Студентски град. Поздрави за него и за сръбската му компания заваляха дори от диджея. \r\nНеотдавна Благо обяви официално, че спира с професионалния футбол. Той ще се занимава с бизнес. Плейбоят има ресторант в Русия, както и клиника за естетична хирургия. \r\n \n\t\t\t\t\t\t", "date": "2018.03.20", "title": "Първа снимка на новата на Благо! Млада сръбкиня е..."}
{"url": "http://www.bnews.bg/article/238840-gdbop_razbi_hakeri_na_igralni_avtomati_tochili_pari_distantsionno", "text": "\n При спецоперация на служители на отдел „Киберпрестъпност“ при ГДБОП е неутрализирана организираната престъпна група, действала на територията на цялата страната. В хода на разследването било установено, че групата е изградила иновативен механизъм за дистанционен достъп до игрални автомати, посредством който изменяли компютърно-информационните данни в софтуера на хазартните съоръжения и реализирали неправомерни печалби в особено големи размери, съобщиха от МВР. \r\n\r\n Групата действала изключително конспиративно и професионално, всеки от участниците е имал точно определена роля в престъпната дейност –един симулирал участие в хазартните игри,  друг- контролирал дистанционно хазартното съоръжение до този, който е изработвал електронните устройства за изменяне на компютърно – информационните данни в софтуера на хазартните автомати. \r\nВ хода на операцията са задържани четирима, непосредствено след получаване на печалба от манипулиране на хазартни съоръжения. При последвалите   процесуално – следствени действия от задържаните и автомобилите им са иззети електронни съоръжения за дистанционно манипулиране на игралните автомати, технически средства за контролиране на софтуера на хазартните съоръжения и парична сума в особено големи размери. \r\nПредстои привличане на задържаните в качеството им на обвиняеми за престъпление по чл.212А от НК. \r\n \n\t\t\t\t\t\t", "date": "2018.03.20", "title": "ГДБОП разби хакери на игрални автомати, точили пари дистанционно"}
{"url": "http://www.bnews.bg/article/238831-ot_2010_g_palen_haos_v_nzok", "text": "\n 5 466 388 лева на лекари и клиники е платила Националната здравноосигурителна каса през миналата година за извършени спешни интервенции на чужденци. По 6700 чужденци на година влизат по спешност в болниците или кабинетите за неотложна медицинска помощ у нас. Това става ясно от справка на касата. \r\n\r\n 27 400 са чуждестранните граждани, потърсили спешна или неотложна медицинска помощ у нас за периода 2013 - 2017 г. Лечението им е струвало 17 833 745 лв. \r\n\r\n „Това са пациенти от четири страни – членки на Европейския съюз“, посочиха от Националната здравноосигурителна каса, но не уточниха от кои точно държави са пациентите.  \r\nОказва се обаче, че чужди каси и осигурителни фондове висят с просрочени дългове към нашата здравна каса в размер на 215 746 лева. Задълженията са за оказана медицинска помощ за периода 2013 г. – първото полугодие на 2016 г. Освен тях НЗОК чака да ѝ бъдат възстановени и 5 466 388 млн. лева, с които се е разплатила за лечението на чужденци през миналата година. \r\n\r\n По смисъла на международните регламенти за координация на системите за социална сигурност заявените суми от една здравноосигурителна институция към друга, задгранична, трябва да бъдат изплатени в срок до 18 месеца. Това означава, че тези по предявените искове на българската здравна каса през първото полугодие на 2017 г. са дължими към 31 декември 2018 г., а заявените през второто полугодие на миналата година са дължими към 30 юни догодина. \r\n\"Във връзка със задълженията на чужди каси към нашата за лечение на чужденци в България в размера на близо 6 млн. лв., изразяваме тревога от безхаберието на оперативното ръководство на НЗОК и очакваме обяснение каква е причината\", заяви Пенка Георгиева - председател на Пациентски организации \"Заедно с теб\", в която членуват шест асоциации и сдружения на пациенти с различни заболявания.  \r\n\"Възможно ли е чуждите каси да не изплащат своите задължения, тъй като ние им дължим много повече за лечение на българи в чужбина? Очакваме отговорите от касата\", каза още Георгиева. \r\nПрез февруари стана ясно, че Националната здравноосигурителна каса е с просрочени дългове към чуждестранни клиники в размер на 263 млн. лв. Те са натрупани от 2010 г. насам от неплатени сметки за лечение на български граждани, които са изпращани за диагностика, операции и терапия зад граница след одобрени заявления от самата каса. За последната година и половина 42 000 българи са се лекували по линия на НЗОК в чужбина. \r\n \n\t\t\t\t\t\t", "date": "2018.03.20", "title": "От 2010 г. пълен хаос в НЗОК!"}
{"url": "http://www.bnews.bg/article/238834-bezdeystvieto_na_upravlyavashtite_ostavi_vratsa_bez_invanzivna_kardiologiya", "text": "\n На пресконференция изпълнителният директор на СБАЛК „Медика Кор“ във Враца доц. д-р Кирил Панайотов информира, че отделението по инванзивна кардиология, което работеше в МБАЛ „Христо Ботев“ спира окончателно работа. Според него възможностите на отделението вече са изчерпани и то не може да издържи финансово. Документацията на отделението вече е изнесена и изпратена в Русе, а в следващите дни предстои да бъде разглобена, натоварена и превозена цялата апаратура. Причините да се стигне дотук е затварянето на отделенията по кардиология и съдова хирургия на държавната болница, кадровите проблеми и огромният дълг на врачанското здравно заведение към „Медика Кор”. Борчът нараснал с близо 2 млн. лв. само през последните 3 години. \r\n\r\n „Договорът за взаимни услуги по диагностика и лечение в областта на инвазивната кардиология с МБАЛ „Христо Ботев“ беше сключен на 6 октомври 2010 г. за срок от 5 години, а на 1 март 2016 г. беше преподписан за още 3 години“, напомни доц. Панайотов.  \r\n„Както всички проверки установиха, СБАЛК „Медика Кор“ е изпълнила всички задължения за функциониране на звеното по инванзивна кардиология, свързани със строително-ремонтни работи, осигуряване и монтиране на оборудване и обучение на персонала”, допълни той. \r\nИзпълнителният директор на частното лечебно заведение обясни, че от началото на 2016 г. врачанската болница започва прогресивно да трупа задължения към СБАЛК „Медика Кор“, като общо непогасените суми до момента възлизат на 1 654 665 лв. Последното редовно плащане е извършено на 28 март 2016 г. Всички суми с голямо просрочие към „Медика Кор“ бяха предадени на частен съдебен изпълнител, но не се пристъпи към вземанията и беше проявено нужното разбиране към длъжника. Така не беше получена изцяло постъпилата сума от НЗОК по наложения запор за минали вземания от врачанската болница, като се оставиха на разположение част от средствата, а дейността по инванзивна кардиология продължи. \r\nПри липса на всякаква реакция от страна на отговорните институции, свързани с по-нататъшната дейност на „Медика Кор“, ръководството на болницата смята, че благодарение на отлично подготвения персонал, до последния възможен час, е направено всичко необходимо за осигуряването на реална медицинска помощ на населението. Само за два месеца - от 11 декември 2017 г. до началото на март тази година, през звеното по инванзивна кардиология са преминали 260 пациента, 93 от които с инфаркт и реална опасност за живота. От тях 42-ма са спасени с интервенционално лечение. \r\nСега на практика това ще остане само спомен, тъй като не малка територия от Северозападна България остава без възможност за инванзивно лечение на остри кардиологични проблеми и на врачани ще им се наложи да бъдат лекувани и спасявани в София или Плевен. А това неизбежно означава едно - повече смъртни случаи и по-голям риск за хората със сърдечни проблеми в региона. \r\nНапускането на СБАЛК „Медика Кор“ означава, че експертите в здравното министерство не са одобрили варианта, предложен от частната кардиологична болница за оставането ѝ на територията на Враца. Този план включваше наемането от „Медика Кор“ на допълнителни помещения от МБАЛ „Христо Ботев“, разширяването на дейността на частното лечебно заведение, така че да може да извършва и други дейности, свързани с инвазивната кардиология. Така е щяло да бъде облекчено значително и финансовото състояние на закъсалата врачанска болница. \r\n \n\t\t\t\t\t\t", "date": "2018.03.20", "title": "Бездействието на управляващите остави Враца без инванзивна кардиология!"}
{"url": "http://www.bnews.bg/article/238837-darzhavata_abdikira_prehvarli_yazovirite_na_targovsko_druzhestvo_vizhda_se_syankata_na_toaletniya_ministar", "text": "\n Обещаната поредна глупост и далавера на управляващите ще е факт от утре: търговско дружество поема грижата за язовирите! \r\n\r\n  а може би за доста по-дълъг период. Това каза пред журналисти министърът на икономиката Емил Караниколов за плануваните от правителството законови промени, свързани със състоянието на язовирите преди конференция на тема „Цифровата икономика-какви са ползите за потребителите“ по повод Европейския ден на потребителите. \r\n\r\n  Всички министерства са дали становища. Единодушни сме, че в закона за водите по отношение на категоризация на язовири ще има задължения за собствениците и операторите за създаване на аварийни планове“, обясни той. \r\n\r\n „Предвиждаме създаването на държавно предприятие, в което ще бъде прехвърлена собствеността на всички общински язовири, които общините не могат да управляват, обикновено поради липса на финансови средства“, заяви Емил Караниколов и уточни, че се обсъжда възможността да има търговско дружество, което да поддържа речните корита.  \r\n\r\n Следва резонният въпрос, ако държавата има пари да поправи щетите и да се грижи за язовирите, защо не го прави и сега, а създава нарочно търговско дружество? \r\n\r\n , коментира министърът. „Това, което засега се предвижда, е дружеството за язовирите да бъде към министерството на икономиката или това да е структурата, която се занимава с бедствия и аварии“, поясни Емил Караниколов. „Утре ще имате пълна информация, след като всички го обсъдим в Министерски съвет“, каза още той. \r\n\r\n   \r\n \n\t\t\t\t\t\t", "date": "2018.03.20", "title": "Държавата абдикира! Прехвърли язовирите на търговско дружество! Вижда се сянката на тоалетния министър"}
{"url": "http://www.bnews.bg/article/238839-kevorkyan_bivshite_ruski_chengeta_predateli_sa_golemi_glupatsi_dori_tochnata_duma_e_marshi", "text": "\n Бившите руски ченгета-предатели са големи глупаци, дори точната дума е - мърши.  \r\nОще по-глупаво е да се разговаря в наши дни с изфирясали типове като тях.  \r\nВсички те са вън от „Играта“ от десетилетия – тогава, какво можеш да очакваш от тях, освен късни измишльотини, за да изкярат малко внимание, а и някой пробит долар.  \r\nТрябва да си много наивен, за да се надяваш, че от тях можеш да измъкнеш нещо ново - някакъв медиен „новичок“. \r\n\r\n Такъв бе случаят и с предателят Михаил Любимов, който е толкова онаглял, че изтърси пред Би Ти Ви следната глупост:  \r\nЖивков бил поръчал на руснаците да убият Марков, понеже нашият галант бил женен за дъщеря му Людмила?!  \r\nТъпо, тъпо, тъпо - точно по вкуса на неколцината  \r\nпишман-изследователи на Марков, които от години се препитават с безсрамното ровичкани на кокалите му - и до никъде не я докараха. \r\n\r\n Марков не е бил женен за Людмила Живкова.  \r\nДруго е по-важно: как пък Любимов е научил, че Живков е поръчал убийството му? \r\nШляе се по онова време някаква офицерче из коридорите на КГБ и чува две чистачки да си говорят, докато махат с метлите: „Маша, чу ли, че  \r\nбългарският таварищ поръчал да убият техен драскач някакъв?“  \r\nИдиотщини. \r\n\r\n Същите идиотщини ги дрънкат/дрънкаха и останалите мърши, включително и покойният Березовски, когото пък поне шест пъти трябваше да го обесят на Червения площад, заради безподобните му кражби.  \r\nИ него го изкараха политическа жертва. \r\n\r\n По телевизията представиха списък на убийствата, извършени от руснаците. \r\nПредъвкват едни и същи неща – но нямат никаква желание да чуят изследовател като германеца Клаус Дексел, например, който съвсем наскоро оспори версията за „българския“ чадър. \r\n\r\n И защо търсите само Любимов – търсете и Асандж, търсете и Едуард Сноудън – американският изменник. \r\nАко не можете да го намерите, потърсете Глен Грийнуолд, авторът на книгата „Няма къде да се скриеш“.  \r\nЗа да научите нещо, което днес, в момента, се случва. \r\nЧуйте хората, които ще ви кажат истината за врящият котел, в който ни хвърлят службите – всички до една.  \r\nЗа какво са ви отрепки като Любимов.  \r\nПитайте Асандж за българските ни работици, за шифрограмите на американското посолство, които представят нашите „първенци“ като карикатури. \r\n\r\n Интересно: с „Новичок“ ли ще нагостят американците Сноудън, ако го докопат, или с нещо по-съвременно? \r\n\r\n Ценен би бил и един разговор с Леон Панета, бивш шеф на ЦРУ и след това военен министър по времето на президента Обама. \r\nБиографичната му книга „Достойни битки“ е много честна, а и свърхинтересна и заради това, че оставя едно безподобно свидетелство за циничната обсесия на президента Обама при гонитбата на Осама Бен Ладен. \r\n\r\n В „120 минути“ водещият направи опит да поправи Любимов, който се беше натъкмил да вземе ума на баламите в България.  \r\nНо, всъщност, трябваше направо да го изгони - така интервюто му щеше да бъде запомнено. \r\nА сега ще бъде запомнена мръсната клюка - и сигурно вече си я подхвърлят по-лековерните зрители, чиято храна са единствено  \r\nсплетните.  \r\nЕто така се трови Историята от 30 години насам – от лъжци и скопци като Любимов. \r\n\r\n Любимов е един отблъскващ глупак.  \r\nМършата си отива - обаче си отиват и достоверните свидетели.  \r\nИ не искам дори да си представя, какви ще ги дрънкат някои хора след още няколко години пред опулените зрители, какви локуми ще разтягат. \r\nКлюки за Живков - като клюките за Преслава. \r\n\r\n Ами аферата с отрепката Скрипал? \r\nАми другата отрепка Вил Мирзаянов, дето измислил отровата „Новичок“. \r\nТози наистина е вълшебен дурак. \r\nЖивял си животеца, не е бил заточен в някой лагер, и „постепенно“ научил, че отровата му не е отбранително оръжие, а още по-сетне „усетил“, че се занимава с нещо престъпно.  \r\nГоркият идиот: вероятно е мислил, че работи за руската парфюмерийна промишленост. \r\n\r\n С атаката си срещу Путин – в навечерието на изборите, европейските лидери, всъщност, оскърбиха руския народ – понеже изобщо не си правят труда да схванат, какво представлява той. \r\nИзплюха му се в лицето: Вие избирате убиец! \r\nМного умно, нали. \r\n\r\n И понеже трябва да има съответствие между глупостите на  \r\nмършите-предатели и нашите политически мърши – хоп, дават думата на Тафров за „Аферата Скрипал“. \r\nМакар че, него би трябвало да го викат, за да размишлява за предимствата на типичния джендър - ако използвам по-приличната дума - над обикновения мъж. \r\nИли да ни разкаже за интимния живот на българските посланици по  \r\nсвета. \r\nНо са опрели до Тафров - няма други мераклии. \r\nИ той изджендърил: „На Русия й беше необходимо да остави визитна картичка, за да даде урок на хора като Сергей Скрипал, които изпяват всичко на западните служби. Русия не забравя и ги убива в един момент”.  \r\nВсъщност, искал е да каже, че руснаците бавно загряват – чак сега се сетили да свитнат Скрипал, макар, че той е бил 6 години в техен затвор. \r\nАмериканските „лобисти“ са по-окаяни дори от просяците по булевард „България. \r\nПонеже дотук ставаше дума за Служби и Мърши, ето ви една история.  \r\nТя е от книгата на Кавъндиш “Вътрешно разузнаване” - той я написва, за да защити Морис Олдфийлд - дългогодишен шеф на МИ 6 и негов верен приятел, обвинен в хомосексуализъм.  \r\nЗа Кавъндиш колегите му казват, че в сравнение с него Джеймс Бонд е просто един глуповат слабак. \r\nИсторията:  \r\nв един мразовит зимен ден, в малко селце на стотици километри от Москва, селянин намира премръзнала птица със счупено крило и решава да я сложи в купчина с тор, за да се сгрее.  \r\nМалко по-късно по пътя се задава друг селянин, който чува щастливо пеещото птиче, изважда го от купчината тор и го сготвя за вечеря. \r\nСпоред Кавъндиш в тази стара история има три поуки:  \r\nНе вярвай, че всеки, който те бута в лайната, е твой враг.  \r\nНе вярвай, че всеки, който те изважда от лайната, ти е приятел.  \r\nАко си потънал в лайна, е добре да си траеш. \r\n*** \r\nСнимката по-горе е от лондонския „Индепендънт“. Тя е илюстрира разследване за „Аферата Скрипал“. \r\nКоментирана е със следния текст в Мрежата:  \r\n\"На снимката виждаме двама души в изолиращи костюми за радиационна и химическа защита и изолиращи противогази. И още двама в костюми за биологична защита (\"противочумни\") и обикновени филтриращи противогази. И още трима без никакви средства за индивидуална защита. Ако действително този участък от местността е бил заразен с бойно фосфороорганично отровно вещество те вече трябва да се гърчат на земята, а си стоят като на парад...\" \r\n\r\n *** \r\n \n\t\t\t\t\t\t", "date": "2018.03.20", "title": "Кеворкян: Бившите руски ченгета-предатели са големи глупаци, дори точната дума е - мърши"}
{"url": "http://www.bnews.bg/article/238838-rusata_zlatka_se_sgodi_v_efir", "text": "\n Златка Райкова и ММА боецът Георги Валентинов вече официално са сгодени. При това предложението за брак бе направено на живо в ефир пред цяла България.  \r\n\r\n След превъплъщението на бившата плеймейтка в ролята на Мадона в предаването \"Като две капки вода\" по Нова телевизия, на сцената излезе дългогодишният й любим с букет цветя. Той се възползва от това, че Златка е облечена в булчинска рокля, падна на колене и й поиска ръката. Развълнуваната хубавица не успя да сдържи сълзите си от радост и отговори кратко и ясно: \"Да\". \r\n\r\n Изненадата определено бе голяма за русокосата красавица, която сподели, че цяла вечер се е чудила защо баща й пристига специално от Испания, за да присъства на живо и защо всичките й най-близки приятели, сред които певицата Алисия, са в залата. \r\nЗлатка побърза да сподели в \"Инстаграм\" вълнението си и публикувайки снимка на Мадона, написа: \"Все си мисля, че няма как да се вълнувам повече, но има ощеееееее в мен\". Отдолу моментално заваляха честитки и пожелания за щастлие и дълъг семеен живот. \r\n \n\t\t\t\t\t\t", "date": "2018.03.20", "title": "Русата Златка се сгоди в ефир"}
{"url": "http://www.bnews.bg/article/238830-svlachishte_do_svlachishte_boyko_lyo_koy_shte_rezhe_lentite", "text": "\n \r\nСлед Смолян нова угроза в държавата - с \r\nСитуацията там става все по-сложна с всеки изминал час. Вече е издадена и заповед за затваряне на опасна улица и за евакуация на хората, живеещи в непосредствена близост до свлачището, предаде bTV. \r\nПод него са се образували огромни хралупи и той може всеки момент да пропадне. По думите на кмета на селото Радослав Кълков ямите са с дълбочина около 2 метра.  \r\n\"Всички жители са обезпокоени. Притеснява ни това, че всеки ден по пътя минават около 200 деца за детската градина и училището”, каза кметът. \r\n\"Притеснява ни също, че единственият път на селото може да бъде откъснат”, допълни той. \r\nОколо 1,3 млн. лв. струва укрепването на целия терен и с общинския бюджет не може да се справим, отбеляза Арбен Мименов, кмет на Сатовча.  допълни той.  \r\nВ село Осина действащото свлачище също може да откъсне селото от главния път за Сатовча. Проектът за укрепване на района е одобрен за финансиране, но все още няма постъпления, за да започне ремонтът.  \r\n\r\n \r\n  \r\n \n\t\t\t\t\t\t", "date": "2018.03.20", "title": "Свлачище до свлачище, Бойко льо, кой ще реже лентите?"}
{"url": "http://www.bnews.bg/article/238825-padna_glava_vav_feysbuk_sled_skandala_za_ruskata_namesa_v", "text": "\n \r\nШефът по сигурността на Фейсбук Алекс Стамос, който настояваше за по-детайлно разследване на руската намеса в американските президентски избори, напуска. \r\nПричина за това са разногласията му с ръководството на компанията, както и с колегите му, съобщава \"New York Times\". \r\nУточнява се, че всекидневните му задължения са поети от други служители още през декември. Той ще остане в компанията до август, за да подготви свой заместник и да се избегнат евентуални щети върху репутацията на социалната мрежа. \r\nСтамос ще бъде първият високопоставен служител на Facebook, който напуска компанията след скандала с руската политическа реклама по време на президентските избори, целяща да повлияе на избирателите. \r\nПрез септември 2017 г. Фейсбук обяви, че за периода между юни 2015 г. и май 2017 г. структури, подчинени на Кремъл, са публикували около 3000 съобщения за сумата от 100 000 долара. \r\nРекламната кампания е целяла да задълбочи разделението в американското общество по конфликтни теми като гей обществото, имиграцията, контрола върху оръжията.  \r\nСлед публикуването на тези данни Фейсбук засили контрола върху политическата реклама. \r\n  \r\n \n\t\t\t\t\t\t", "date": "2018.03.20", "title": "Падна глава във Фейсбук след скандала за руската намеса в ..."}
{"url": "http://www.bnews.bg/article/238820-sini_ptichki_ot_alfa_sas_siderov_v_petzvezeden_hotel_v_moskva_nablyudavat_putin", "text": "\n Депутатите от Атака – Волен Сидеров, Десислав Чуколов и Явор Нотев се разходиха до Москва, за да наблюдават провеждането на президентските избори в Русия. Като бонус внушителната делегация включва и две … синоптички, т.е. четящи прогнозата за времето в телевизия Алфа. \r\n\r\n Трябва да се отбележи, че екскурзиантите отново са отседнали в топ-хотел в центъра на Москва. Любопитно е обаче как млади дами, неразбиращи от политика, израстват от четящи прогнозата за времето в телевизия Алфа, през шаферки на Сидеровата сватба, до наблюдаващи избори в една от Великите световни сили. \r\n\r\n Че дори да се стигне до там да седят на масата на официална среща в Руския парламент (Думата). Момичето до Сидеров е Александра Николова. \r\n\r\n Другата, която не е в кадър, но е във веселата московска компания, е топ-фаворитката на председателя на партията Алена Соколчева, алармира АФЕРА. \r\n\r\n \r\n \n\t\t\t\t\t\t", "date": "2018.03.20", "title": "Сини птички от Алфа със Сидеров в петзвезеден хотел в Москва наблюдават Путин!"}
{"url": "http://www.bnews.bg/article/238822-maloletnata_provesila_bebe_prez_balkona_otiva_na_psiholog_roditelite_povishavat_roditelskiya_si_kapatsitet", "text": "\n 12-годишното момиче, което провеси бебе от балкона на блок в столичния квартал „Разсадника“, ще посещава психолог. „Момичето е насочено към Център за обществена подкрепа по програма „Деца с поведенчески прояви“, която включва и работа с психолози“, обясниха пред „Монитор“ от Агенция за социално подпомагане (АСП). \r\n\r\n Припомняме, че миналата седмица в ефира на Нова тв бяха излъчени кадри, в които момиче държи за ръцете малко бебе извън парапетите на балкона. Видеото е било заснето от съсед, който подал сигнал и до Държавна агенция за закрила на детето. Проверка на социалните установи, че 12-годишното момиче, провесило бебето, всъщност е негова братовчедка. \r\n\r\n Майката на едногодишното бебе Ванеса – Радослава оставила детето на грижите на племенницата си, за да отиде до магазина. През това време 12-годишното момиче решило да се пошегува и да провеси бебето през прозореца. След излъчването на клипа прокуратурата и социалните се самосезираха. Бебето Ванеса и по-голямата му сестра бяха изведени от семейството, като им беше наложена мярка „полицейска закрила“. \r\n\r\n След проучване на семейството социалните са установили, че родителите на Ванеса могат да се грижат за нея и сестра й. Затова двете момиченца бяха върнати на майка им и баща им два дни, след като бяха изведени от дома им. „Родителите на децата са подали заявление за ползване на социална услуга по програма за повишаване на родителския капацитет“, обясниха от АСП. Така в продължение на няколко месеца майката и бащата на малката Ванеса ще курсове, в които ще се учат на отговорно родителство. Въпреки това социалните ще правят периодични проверки, както за това как семейството на бебето и на това на братовчедката му се грижат за децата си. \r\n\r\n Всяка година социалните работници извеждат около 800 деца от семейството им заради лоша грижа или неподходящи условия. Хлапетата се настаняват при близки и роднини, а ако нямат такива при приемни родители или специализирана институция. Семейството се насочва към курсове за повишаване на родителския капацитет и при добри резултати, социалните могат да им върнат децата. \r\n  \r\n \n\t\t\t\t\t\t", "date": "2018.03.20", "title": "Малолетната, провесила бебе през балкона, отива на психолог, родителите - повишават родителския си капацитет"}
{"url": "http://www.bnews.bg/article/238823-sled_katastrofata_v_egipet_samo_trima_chetirima_iskat_da_se_priberat_v_balgariya", "text": "\n \"Всички пострадали бяха прегледани след инцидента вчера. От всички пострадали двама са с малко по-тежко състояние, но не критично. Нямаме хора с опасност за живота. 8 души бяха приети в болница в Хургада, като от тях трима вече са освободени и са преместени в хотела”, коментира Поли Филипова, представител на туроператора в Египет. \r\n\r\n Припомняме, че вчера автобус с български туристи се преобърна в близо до град Марса Алам. 11 души са пострадали и са получили медицинска помощ.  \r\n\r\n „Днес към обяд ще стане ясно дали ще се удължи престоят им в болница и дали могат да бъдат транспортирани до България. имаме готовност, ако някой от туристите прояви желание да се прибере в България, да реагираме максимално бързо. От 120 пристигнали българи, само 8 нямат възможност да продължат екскурзията си”, добави Поли Филипова, представител на туроператора в Египет. \r\n\r\n „Всички тези хора, които са заминали за Египет, са записани от различни агенции. Нашите контрагенти от Египет са реагирали много добре в създалата се ситуация. Всички бяха уведомени в рамките на няколко минути. Поддържаме връзка с роднините на ранените”, заяви за „Здравей, България” Велизар Димитров - представител на фирмата, организирала екскурзията. \r\n\r\n Третият автобус, превозвал туристите, не е успял да вземе остър завой и се е обърнал на една страна. В него са пътували 40 български туристи. Шофьорът има 16-годишен стаж, няма предишни инциденти. \r\n\r\n „Имаме готовност на приберем хората още утре с директен чартърен полет до София. Засега имаме данни, че трима-четирима души искат да се приберат по-рано. Останалите ще продължат програмата си до събота”, каза още Велизар Димитров - представител на фирмата, организирала екскурзията. \r\n\r\n Относно състоянието на ранените при инцидента, той обясни, че има двама или трима души са с по-тежки натъртвания. Имало и хора с фрактури на китката. \r\n\r\n „Трябва лекарите да им позволят да летят, за да ги приберем в България”, добави Велизар Димитров - представител на фирмата, организирала екскурзията. \r\n\r\n Полицията изяснява причините за инцидента. \r\n\r\n Посолството ни в Кайро е в непрекъснат контакт с представителя на туроператора, който се намира в болницата. По разпореждане на министър Захариева дипломатите ни са в готовност да окажат пълно съдействие  на пострадалите граждани, предаде Нова ТВ. \r\n\r\n Български граждани, които желаят да получат актуална информация или да подадат сигнал за свои близки, могат да го направят на телефоните на посолството ни в Кайро: +202 273 63 025; +202 273 66 077 и +20 12 231 71 991 \r\n \n\t\t\t\t\t\t", "date": "2018.03.20", "title": "След катастрофата в Египет: Само трима-четирима искат да се приберат в България"}
{"url": "http://www.bnews.bg/article/238828-skandalna_100_kilogramovata_ani_salich_18_hilyadi_na_mesets_ne_mi_stigat", "text": "\n С чутовна изцепка се разписа Ани Салич в една от редките си изяви извън четенето на новини в телевизионно студио.  Екранната партньорка на Ники Дойнов се изказа в защита на всички, които пестят от данъци, като лъжат държавата колко пари получават.  \r\nТова стана в на пръв поглед безобидно интервю пред развлекателното БГ Радио. „В България много популярните, които работят – като нас, защото и вие сте много популярни, не изкарват много пари”, обърна се Ани Салич към водещите Симеон Колев и Богдана Трифонова. \r\n„Това е пълна измислица – че ние изкарваме много пари.  , обяви водещата на новините. \r\nСлушатели бяха потресени от това признание, което идва от устата на една от най-авторитетните тв водещи, която е посланик на много социални проекти, често провеждани с подкрепата на държавни и обществени институции. Според тях ключови са думите „за да поддържа своя имидж”.Колкото до ниската заплата, от която водещата се оплака, слуховете в Нова не са в подкрепа на думите й. Според това, което се шушука в телевизията, месечното й възнаграждение надминава заплатата на Гала, която още преди години била 10 бона, а в момента вероятно е повече.  Тези общо 18 хиляди лева вбесяват репортерите в телевизията, които взимат толкова кажи-речи за цяла година. Самата Ани призна преди време, че когато е напускала Би Ти Ви, за да отиде в Нова, бившите работодатели са й предлагали премия колкото заплатата й за 10 години напред, само и само да остане. Спряга се сумата от 500 000 лева. Салич обаче отказала. Съдейки по слуховете за сегашното й възнаграждение, не е сгрешила, събщава Клюки.бг. \r\n \n\t\t\t\t\t\t", "date": "2018.03.20", "title": "СКАНДАЛНА! 100-килограмовата Ани Салич: 18 хиляди на месец не ми стигат!"}
{"url": "http://www.bnews.bg/article/238829-balgarskite_sadii_zakopaha_borisov_da_se_zastapi_pred_erdogan_za_arestuvanite_turski_sadii_i_prokurori_stiska_li_mu_na_boyko", "text": "\n Най-голямата съсловна съдийска организация у нас - Съюзът на съдиите, изпрати писмо до премиера Бойко Борисов във връзка със срещата му с турския президент Реджеп Ердоган на 26 март във Варна. В писмото те настояват Борисов да се застъпи за правата на арестуваните в Турция магистрати след неслучилия се преврат през 2016 г. \r\n\r\n Ето и цялото писмо:  \r\n\r\n \"Уважаеми господин министър-председател, \r\n\r\n Обръщаме се към Вас в качеството Ви на министър-председател на държава, която е член на Съвета на Европа и на Европейския съюз. Основни ценности на тези две най-важни европейски организации са изграждането и поддържането на демократична и правова държава, в която се уважават основните човешки права на всеки гражданин.  \r\n\r\n Съвсем скоро предстои Вие да бъдете домакин на среща в България между висши представители на Европейския съюз и президента на Република Турция Реджеп Таип Ердоган.  \r\n\r\n Между тези хора има над 3 000 турски съдии и прокурори арестувани по едно и също време, като много от тях са задържани вече над една година и половина. Ние, разбира се, осъждаме всеки опит за противоконституционна промяна на властта във всяка суверенна държава, включително и в Република Турция. за забраната за изтезание и нечовешко или унизително отношение, за правото на свобода и справедлив съдебен процес, по отношение на всички турски граждани, спрямо които е започнало наказателно преследване по повод на опита за преврат в Турция и в частност на нашите колеги съдии и прокурори. \r\n\r\n \r\n \n\t\t\t\t\t\t", "date": "2018.03.20", "title": "Българските съдии закопаха Борисов: Да се застъпи пред Ердоган за арестуваните турски съдии и прокурори. Стиска ли му на Бойко?"}
{"url": "http://www.bnews.bg/article/238826-sauditska_arabiya_vse_po_svetska_zhenite_sami_da_reshat_kak_da_se_oblichat", "text": "\n Жените в Саудитска Арабия занапред няма да са задължени да покриват главите си и да носят черна абая, при условие, че облеклото им е \"скромно и благоприлично\". Това обяви престолонаследникът принц Мохамад бин Салман пред американската телевизия Си Би Ес, предаде Ройтерс. \r\nЗаконите са много ясни и са залегнали в шериата: жените носят скромни и благоприлични дрехи, както и мъжете, казва принцът реформатор. Това обаче не уточнява специално черна абая или черно покривало за главата - решението изцяло е оставено на жените, които сами да решат какъв вид скромно и благоприлично облекло да изберат да носят, добавя той. \r\n  \r\nМиналия месец високопоставен саудитски духовник каза, че жените трябва да се обличат скромно, но не е задължително да носят абая. \r\n  \r\nНе е ясно дали тези изявления са сигнал за промяна в принудителните правила за обличане на жените в кралството, отбелязва Ройтерс. След като Мохамад бин Салман бе обявен за престолонаследник, в ултраконсервативната Саудитска Арабия започна процес на увеличаване на правата на жените - позволено им бе да посещават публични спортни прояви, а от лятото - и да шофират. \r\n \n\t\t\t\t\t\t", "date": "2018.03.20", "title": "Саудитска Арабия все по-светска -  жените сами да решат как да се обличат"}
{"url": "http://www.bnews.bg/article/238821-svalihte_li_zimnite_gumi_zhalt_kod_v_pet_oblasti_i_zatvoreni_patishta", "text": "\n Жълт код за снеговалеж и силен вятър е обявен за 5 области на страната, предупреждават от НИМХ към БАН. \r\n\r\n \r\n\r\n В тези области ще вали сняг, ще духа умерен до силен запад-северозападен вятър, което ще е предпоставка за образуване на снежни виелици.  \r\n\r\n Поради обилен снеговалеж се ограничава движението на други места.   По проходите \"Рожен\", \"Пампорово\" и \"Превала\" вали сняг от около 5.00 ч., по информация на Областно пътно управление. Мокър сняг вали в района на пътната артерия Доспат-Девин-Михалково, както и по прохода \"Печинско\", както и по високите части на община Баните. В останалата част на Смолянско вали дъжд. \r\n\r\n На този етап няма въведени никакви ограничения по пътищата в Смолянско. Поради усложнените метеорологични условия, временно е затворена част от ски зона Пампорово, съобщават от „Пампорово“ АД. От 16 писти в момента работят само 6. От „Пампорово“ АД очакват подобрение на времето в рамките на следващите 2-3 дни.   По данни на Планинската спасителна служба от сутринта в курорта вали сняг, като до 7.00 ч. новата снежна покривка е около 5 см. \r\nДвижението по АМ \"Тракия\" в посока Пловдив и АМ \"Хемус\" в посока София за МПС над 12 тона е възстановено, съобщават от АПИ. \r\n \n\t\t\t\t\t\t", "date": "2018.03.20", "title": "Свалихте ли зимните гуми? Жълт код в пет области и затворени пътища"}
{"url": "http://www.bnews.bg/article/238819-astronomicheska_prolet_severoiztochna_balgariya_v_snyag_nad_chernomorieto", "text": "\n Атмосферното налягане е значително по-ниско от средното за март - през деня ще започне да се повишава. Днес от югозапад валежите ще спират, а облачността временно ще се разкъса и намалее до слънчево, съобщава НИМХ към БАН. \r\n\r\n В Североизточна България почти през целия ден ще превалява сняг, а по Черноморието – дъжд. Вятърът ще е от запад-северозапад, в Източна България умерен, временно и силен. Максималните температури ще са в широки граници: от 3° в североизточните до 15°-16° в крайните южни райони \r\nНад планините ще преобладава облачно време, на много места с валежи от сняг, под около 1200 метра - от дъжд. Около обяд от юг-югозапад валежите ще спират, а облачността ще се разкъсва. Ще духа силен, по билата бурен запад-северозападен вятър. Максималната температура на височина 1200 метра ще е около 4°, на 2000 метра - около минус 2°. Над Черноморието ще има значителна облачност, с валежи от дъжд. Ще духа умерен и временно силен северозападен вятър. Максимални температури на въздуха: 7°-13°. Вълнението на морето ще е 2 - 3 бала. Температурата на морската вода е 6° – 7°.  \r\n  \r\n \n\t\t\t\t\t\t", "date": "2018.03.20", "title": "Астрономическа пролет: Североизточна България в сняг, над Черноморието..."}
{"url": "http://www.bnews.bg/article/238836-zlatnite_remonti_na_vlastta_naduli_sa_tsenata_nad_10_pati", "text": "\n \r\nПредстоят златните ремонти на пътища от властта! От Агенция пътна инфраструкура съобщиха, че са предвидени 311 милиона лева за ремонт на 570 км пътища, не за строителство на нови, а за ремонт. Разбирайте за изкърпване на дупки! Простата аритметична сметка показва, че за изкърпване на дупките на един километър ще отидат колосалните 545 614 лева, което пък показва, че за ремонта на един квадратен метър път ще бъдат платени 545,61 лева. И тук е редно да възкликнем - \"Нема такава държава!\". \r\n\r\n Да, няма такава държава, в която всяка година да се  хвърлят толкова милиони за ремонт на пътища и въпреки всичко те да са дупка до дупка. Нещо повече да се краде по такъв нагъл начин обществен ресурс. Обърнахме се за справка към няколко строителни фирми и информацията, която получихме е, че за ремонтиране на един квадратен метър асфалтов път ще отидат не повече от 50 ( петдесет) лева, тоест заложената от АПИ сума за ремонти е завишена над десет пъти. Тези управляващи направо ще се преуморят от крадене, а ние ще продължаваме да си чупим колите и да се трепем по \"европейските\" ни пътища! \r\n  \r\n \n\t\t\t\t\t\t", "date": "2018.03.20", "title": "Златните ремонти на властта! Надули са цената над 10 пъти! "}
{"url": "http://www.bnews.bg/article/238779-vnuchkata_na_kamata_s_balgarska_nosiya_na_gradina_v_sasht", "text": "\n Внучката на футболната легенда Христо Стоичков - Миа, бе облечена с българска народна носия. Кадър на малката наследничка на Стоичков бе качен от майка ѝ в личния ѝ профил в Инстаграм. \r\n\"Днес сме облечени в Българска носия и занесохме домашна баница да пробват другите дечица в градината!\", написа Мика към кадъра. \r\nПо-рано през седмицата дъщерята на Стоичков, която живее в САЩ със семейството си, публикува снимка, от която става ясно, че в градината се провежда седмица на културата. Децата и учителката са седнали на пода, а тя демонстрира знамената на различни държави, от които произлизат децата в групата. Мика обаче явно се е погрижила да занесе огромен български флаг, с който да покажат от къде е малката Миа. \r\nПреди около месец и половина Миа за първи път прекрачи прага на детската градина. Тя явно се чувства чудесно в компанията на други деца и се е адаптирала много добре към новата обстановка. \r\n \n\t\t\t\t\t\t", "date": "2018.03.20", "title": "Внучката на Камата с българска носия на градина в САЩ"}
{"url": "http://www.bnews.bg/article/238842-tsetso_tototo_se_razdeli_s_zhena_si_ne_iskam_veche_da_me_svarzvat_s_neya", "text": "\n Зам. шефът на Народния театър „Иван Вазов“ Цветан Николов известен като Цецо Тотото, се е разделил с жена си \r\n„Не искам вече да ме свърват с нея! Каквото било-било. Просто не си подхождаме и на нея й липсва свободата. Аз пък съм отговорен човек“, споделя Цецо пред „България днес“. \r\nОт няколко месеца се носят слухове за провал в отношенията на двойката, След един от скандалите Елена се мести с дъщеря си при родителите си. \r\nЦецо е тъжен от това,м че е разделен с дъщеря си. \r\n„Да, разделени сме и не смятам да коментирам повече“, отсече от соя страна Елена. \r\n  \r\n \n\t\t\t\t\t\t", "date": "2018.03.20", "title": "Цецо Тотото се раздели с жена си: Не искам вече да ме свързват с нея! "}
{"url": "http://www.bnews.bg/article/238835-silikonkata_geri_raychevska_lasna_gola_v_skandalen_klip_na_gadzheto_si_video_18", "text": "\n Гаджето на силиконката Гергана Райчевска - Меди Гогов, запали мрежата с видеото към песента си \"Хулиганка\". \r\n\r\n Парчето се завъртя официално в понеделник вечер и за по-малко от час събра 30 000 гледания. \r\n„Хулиганка“ със сигурност ще е един от големите хитове на пролетта и лятото, коментират музикални спецове от чалга бранша. А видеото със сигурност ще изчерви пуританите и ще разтупти сърцата на феновете. \r\n\r\n Горещите кадри с Гергана Райчевска и Меди могат да бъдат сравнени с клиповете на Азис в най-скандалния му период. \r\n\r\n Освен на горещите кадри, Меди залага и на пеенето. Младият музикант впечатлява не само с визия, но и с красив, добре овладян и изравнен глас. \r\n\r\n Автори на музиката са Меди Гогов и Силвестър Матеев, който е и режисьор на клипа. Текста е дело на Анастасия Мавродиева. Видео обработката е на Мартин Моцарт. Освен Гергана в клипа се вихрят и плеймейтката Нора Недкова и една от най-добрите приятелки на Райчевска - Диди. \r\n\r\n Меди Гогов не е ново име в музикалните среди. Възпитаникът на Националното училище за фолклорни изкуства в Широка лъка, преди време впечатли меломаните с участията си в „Гласът на България“ и Х фактор. \r\n\r\n Двамата с Гери Райчевска са една от най-коментираните светски двойки у нас в последните две години, откогато датира и началото на любовната им история. \r\n\r\n \r\n\r\n   \r\n \n\t\t\t\t\t\t", "date": "2018.03.20", "title": "Силиконката Гери Райчевска лъсна гола в скандален клип на гаджето си (ВИДЕО 18+)"}
{"url": "http://www.bnews.bg/article/238827-dnes_e_svetlina_da_pocherpyat", "text": "\n Днес повод да почерпят имат няколко буквално светли имена - Светла, Светлана, Светлозара и Светлозар. \r\n\r\n На 20 март православната църква почита паметта на Св. мъченица Фотина. Името е от гръцки произход и означава светлина. В църковните текстове светицата е позната като Св. мъченица Фотина Самарянката. Св. мъченица Фотина била жената, с която Спасителят беседвал при Якововия кладенец. \r\n\r\n Тя била безстрашна самарянка, която проповядвала Евангелието в тежък за християнството момент – по времето на император Никифор. Според някои народни поверия молитва, отправена към Св. Фотина, изцелява от различни болести. Светицата се почита от народа и като лечителка на треската.  \r\n  \r\n \n\t\t\t\t\t\t", "date": "2018.03.20", "title": "Днес е светлина! Да почерпят..."}
{"url": "http://www.bnews.bg/article/238833-izvanredno_arest_na_sarkozi_razsledvat_go_za_nepravomerno_finansirane_na_prezidentskata_mu_kampaniya", "text": "\n Във Франция е задържан експрезидентът Никола Саркози, предават световните медии. По информация на Le Monde, политикът е \"под стража в помещенията на съдебната полиция в Нантер, където е призован в рамките на разследването за възможното финансиране от Либия на неговата президентска кампания през 2007 г\".  По данни на вестника показания срещу бившия президент на Франция са дали няколко либийски чиновника от администрацията на Муамар Кадафи. \r\n\r\n Това е първият път, в който г-н Саркози е вкаран в този сюжет, съдебно разследване е започнало през април 2013 г. и е възложено на няколко разследващи съдии от финансовия център на Париж, включително Серж Турнер, който изправи Саркози пред съда по аферата Бигмалион. Задържането му може да продължи четиридесет и осем часа. Възможно е да бъде обвинение, пише още френското издание. \r\n\r\n От публикуването през май 2012 г. от сайта Mediapart на либийския документ, който посочва финансиране от Кадафи на кампания в Либия Никола Саркози, разследвания на съдиите постигнаха значителен напредък, като се засилиха подозренията по отношение на кампания на бившия държавен глава. \r\n\r\n   \r\n \n\t\t\t\t\t\t", "date": "2018.03.20", "title": "ИЗВЪНРЕДНО: Арест на Саркози! Разследват го за неправомерно финансиране на президентската му кампания"}
