{"url": "http://www.bnews.bg/article/260777-ogromna_gavra_s_papi_hans_i_krisko_v_kapkite", "text": "\n Гримьорите на \"Като две капки вода\" се изложиха брутално с последното превъплъщение на Папи Ханс в образа на Криско. \r\n\r\n Те се изгавриха с габровския певец и го направиха за резил пред многобройните зрители.  \r\n\r\n Папи Ханс заслужаваше аплодисменти за силата, която намери да излезе на сцената само два дни след като погреба баща си. Но имитацията му бе посредствена и като че ли от съчувствие журито му вдигна по-високи оценки.  \r\n  \r\n \n\t\t\t\t\t\t", "date": "2019.05.15", "title": "Огромна гавра с Папи Ханс и Криско в \"Капките\""}
{"url": "http://www.bnews.bg/article/260773-novo_ubiystvo_v_kostenets_obzor", "text": "\n Ново убийство в Костенец. Тялото на мъж беше открито в непосредствена близост до дома на 43-годишния Стоян Зайков. \r\n\r\n Именно Зайков е заподозрян за убийството на бившата си партньорка, която беше открита в петък. От тогава, до днес, спецчасти неуспешно се опитват да издирят и арестуват мъжа.  \r\n\r\n „Последно, по данни до този момент, човекът е видян жив около 18:00 часа вчера. Раната е около брадата му. Една рана от огнестрелно оръжие. Двете убийства са извършени с две различни оръжия”, обясни Наталия Николова, окръжен прокурор на София. \r\n\r\n „Към този момент нямаме никакви категорични доказателства, които да твърдят, че заподозреният извършител на първото убийство е автор на второто. Има роднинска връзка. Трети братовчеди са. Беседвали с убития. Той не е имал никакви притеснения, които да сподели с нас. Категорично е заявил, че в неговата къща няма никой. Дали го е използвал като ятак, само може да гадаем. Нямаме никакви данни от убития, който е намерен днес, да е имал интимни взаимоотношения с убитата преди време”, пък заяви главният секретар на МВР Ивайло Иванов. \r\n \n\t\t\t\t\t\t", "date": "2019.05.15", "title": "Ново убийство в Костенец (ОБЗОР)"}
{"url": "http://www.bnews.bg/article/260775-sherpa_izkachi_everest_za_23_ti_pat", "text": "\n 49-годишният Ками Рита Шерпа изкачи най-високия връх в света Еверест за 23-ти рекорден път. Така той подобри собствения си рекорд, след като миналата 2018 година изкачи върха за 22-ри път. \r\n\r\n Ками Рита, който за първи път стъпи на връх Еверест през 1994 г., е изкачил няколко осемхилядника в Непал. След миналогодишната си експедиция той категорично подчерта, че това няма да е последният му опит за изкачване на Еверест. \r\n\r\n Преди днешното си качване той е заявил, че ще опита да покори върха още 2 пъти - до 25 пъти, пише Reuters. \r\n\r\n Алпинистът е изкачил върха от югоизточния му хребет. Той е бил с друг шерпа, информират от базовия лагер. И двамата стигнали върха в 7.50 часа сутринта местно време. След много кратко двамата се затъпили надолу. \r\n\r\n По данни на официалния туристически департамент на Непал днес към върха са се отправили и 30 други алпинисти и ентусиасти, които евентуално ще преследват мечтата си днес и утре, когато се очаква времето да е добро и да позволи изкачването на Еверест. \r\n\r\n Досега около 5 000 души са се опитвали да изкатерят Еверест. \r\n\r\n През месец май свършва сезонът за покоряване на Еверест. Поради това стотици хора се отправят към върха както от Непал, така и от страната на Тибет. \r\n \n\t\t\t\t\t\t", "date": "2019.05.15", "title": "Шерпа изкачи Еверест за 23-ти път"}
{"url": "http://www.bnews.bg/article/260772-navodneniya_v_harvatiya_i_bosna_i_hertsegovina", "text": "\n Един човек е загинал в наводненията в Хърватия и Босна и Херцеговина. Засегнати са десетки населени места, като някои училища в Хърватия поискаха прекратяване на учебните занимания. \r\n\r\n Премиерът на страната Андрей Пленкович посети най-засегнатите райони, югозападно от Загреб. \r\n\r\n Спасителни екипи от Босна и Херцеговина публикуваха в интернет видеозаписи от акциите в северозападната част на страната. Екипи с лодки обикаляха наводнените селища. \r\n \n\t\t\t\t\t\t", "date": "2019.05.15", "title": "Наводнения в Хърватия и Босна и Херцеговина"}
{"url": "http://www.bnews.bg/article/260769-dans_se_zaema_s_ofshornite_smetki_na_visokopostavenite_litsa", "text": "\n Ние сме получили искане от главния прокурор и ще извършим всичко, което е необходимо и то в координация с всички държавни институции, заяви председателят на ДАНС Димитър Георгиев във връзка с поисканата от главния прокурор проверка на офшорните сметки на всички високопоставени лица у нас, предаде БГНЕС. \r\n\r\n Главният прокурор Сотир Цацаров поиска от службите цялата налична информация относно банкови сметки, участие в офшорни компании, притежавани недвижими имоти в чужбина и други инвестиции от лица, заемащи висши публични длъжности и недекларирани по съответния ред. \r\n\r\n „Когато сме готови с информацията, ще я представим на вниманието на главния прокурор“, допълни председателят на ДАНС и подчерта, че ще се положат всички усилия това да стане в максимално кратки срокове. \r\n\r\n На въпрос дали не трябва да се изчака първо да минат изборите за Европейския парламент, за да не повлияят резултатите от проверката на тях, той отговори: „Дали изборите са преди или след, това няма никакво значение. Сега сме получили това искане и ще го работим в кратки срокове, за да можем да приключим обективно по всичко“.  \r\n \n\t\t\t\t\t\t", "date": "2019.05.15", "title": "ДАНС се заема с офшорните сметки на високопоставените лица"}
{"url": "http://www.bnews.bg/article/260771-tramp_otlaga_mitata_varhu_evropeyski_koli_s_shest_mesetsa", "text": "\n Президентът на САЩ Доналд Тръмп се очаква да отложи решението си за налагане на мита върху вноса на автомобили от ЕС с шест месеца, съобщава \"Блумбърг\", позовавайки се на източници. \r\n\r\n Решението официално ще бъде взето в петък. То евентуално може да открие нов фронт в търговската война, която в момента се води между САЩ и Китай. \r\n\r\n Европейските политици са изключително притеснени от ситуацията, която може да се развие. \r\n\r\n Според разпространяваната информация топ американски представители са обсъдили митата на среща във вторник. Идеята е първо да се даде възможност на преговорите с Япония и ЕС. \r\n\r\n Американският президент вярва, че битката с Китай ще се удължи и не иска борба на два фронта. \r\n\r\n Крайният срок изтича на 18 май, но Брюксел очаква Вашингтон да отложи решението си. \r\n\r\n Междувременно американският производител \"Боинг\" призова САЩ да ограничат възможните мита върху ЕС в дългогодишния спор между Брюксел и Вашингтон относно субсидирането на Airbus и \"Боинг\". \r\n\r\n Представители на американската компания са предупредили, че митата могат да навредят на местните производители. От \"Боинг\" настояват мерките да бъдат ограничени до самолетни крила, самолетни опашки и фюзелажи от Франция, Германия, Испания и Великобритания. \r\n\r\n През миналия месец президентът на САЩ Доналд Тръмп потвърди план за налагане на мита върху европейски стоки на стойност 11 милиарда долара в отговор на решението на Световната търговска организация, която установи, че ЕС незаконно е субсидирал Airbus. Брюксел предупреди, че е готов да наложи мита върху американски продукти за 20 милиарда долара. \r\n \n\t\t\t\t\t\t", "date": "2019.05.15", "title": "Тръмп отлага митата върху европейски коли с шест месеца"}
{"url": "http://www.bnews.bg/article/260776-namushkaha_s_nozh_18_godishen_v_burgas", "text": "\n Намушкаха с нож 18-годишно момче в Бургас, съобщава БНР. \r\n\r\n Причината е скарване на младежа със свой връстник. Той е ранен в областта под мишницата и е откаран в болница. \r\n\r\n Нападателят е задържан за 24 часа. В момента се разпитват свидетели на инцидента и се събират доказателства по случая. \r\n \n\t\t\t\t\t\t", "date": "2019.05.15", "title": "Намушкаха с нож 18-годишен в Бургас"}
{"url": "http://www.bnews.bg/article/260760-skandalno_pevitsata_lilana_i_kiparska_ofshorka_shte_sabirat_tol_taksite", "text": "\n Компанията \"Телетол\" АД, която е собственост на кипърска офшорка и на стартъп, в който съсобственик е певицата ЛиЛана, стана втория национален доставчик на услуги за електронно събиране на пътни такси.  \r\n\r\n Досега единственият доставчик на услугата беше \"Интелигентни Трафик Системи\" ЕАД. \r\n\r\n Договорът между Агенция \"Пътна инфраструктура\" (АПИ) и специално регистрираното през февруари тази година акционерно дружество \"Телетол\" е подписан на 14 май. \r\n\r\n Новината дойде в деня, в който транспортният бранш се оплака от липсата на информация как ще работи тол системата за \r\nавтомобилите над 3.5 тона, която влиза в сила от 16 август. От днес пък започват тестовете на тол системата чрез симулации. \r\n\r\n В 10-дневен срок от подписване на договора, \"Телетол\" трябва да докаже оперативна съвместимост с Електронната система за събиране на пътни такси, за да започне дейност по предоставянето на услугите, е посочено в съобщението. Едва след установяване на съвместимост договорът с националния доставчик на услуги влиза в сила. \r\n\r\n Ако в указания срок не се установи готовност за представяне на услугите, то срокът се удължава до момента на фактическото доказване, че е постигната оперативна съвместимост, посочват от Националното тол управление. \r\n\r\n От пътната агенция и тол управлението не казват каква е комисионната, която ще прибира доставчикът от тол таксите и продадените електронни винетки. Съгласно нормативните документи максималната комисионна е 7%. Толкова например прибира \"Интелигентни Трафик Системи\". \r\n \n\t\t\t\t\t\t", "date": "2019.05.15", "title": "СКАНДАЛНО! Певицата ЛиЛана и кипърска офшорка ще събират тол таксите"}
{"url": "http://www.bnews.bg/article/260767-raneniyat_pri_strelbata_v_trapoklovo_doyde_v_saznanie", "text": "\n Раненият в неделя при стрелбата в сливенското село Трапоклово Любен Димов, на 58 години, вече е контактен и в съзнание и диша сам. Това съобщи  говорителят на Окръжната прокуратура в Сливен прокурор Надежда Белева, цитирана от „24 часа”. \r\n\r\n Пациентът, който е на лечение в реанимацията на сливенската областна болница, е бил консултиран от гръден хирург и специалист по лицево-челюстна хирургия, тъй като раните му са в гърдите и в долната челюст. В неделя 64-годишният Петър Маринов от Трапоклово простреля със законна ловна пушка жената, с която доскоро живеел на семейни начала - 44-годишната Радост Куртева, и съседа си Любен Димов, след което се самоуби в двора на къщата си. \r\n\r\n Състоянието на жената остава критично - ранена тежко в главата, тя продължава да е на командно дишане и в кома, потвърдиха от болницата в Сливен. \r\n \n\t\t\t\t\t\t", "date": "2019.05.15", "title": "Раненият при стрелбата в Трапоклово дойде в съзнание"}
{"url": "http://www.bnews.bg/article/260761-moshtna_podkrepa_25_avtobusa_s_fenove_na_botev_plovdiv_tragnaha_kam_sofiya", "text": "\n В автобусите има деца с родители от футболните школи на Гено Добревски (Велд), Лилчо Арсов и Тодор Зайцев (ФА Пловдив) и Боби Димитров (Кронос), предава Марица.бг. \r\n\r\n Жандармерия и полиция охраняват рейсовете с жълто-черни. \r\n\r\n Преди да тръгнат на път полицаите провериха документите на шофьорите на автобусите. За положителни алкохолни проби нямаме информация. \r\n\r\n Автобусите потеглиха на две групи. Първата от паркинга пред Еврохоспитал с 15 автобуса и втората от паркинга пред комплекса на Ботев от 10 автобуса. \r\n \n\t\t\t\t\t\t", "date": "2019.05.15", "title": "МОЩНА ПОДКРЕПА: 25 автобуса с фенове на Ботев Пловдив тръгнаха към София"}
{"url": "http://www.bnews.bg/article/260759-skandalat_se_razrastva_uvolniha_shofyora_hristo_hristov_draznal_da_kazhe_istinata_za_paket_mobilnost", "text": "\n \r\nСмелият шофьор Христо Христов, който застана пред камерата на предаването \"Презареди България\" с водещи Николай Бареков и Димитър Байрактаров, за да разкаже истината за пакет \"Мобилност\" е бил дисциплинарно уволнен от превозвача. \r\n\r\n \r\n\r\n По този начин Христо Христов в прав текст разобличи Джамбазки, Новаков и всички, които се обявиха против въвеждането на пакет \"Мобилност\". Христо Христов потвърди изцяло истината, че единствено Николай Бареков и \"Движение Презареди България\" с подкрепата си за пакет \"Мобилност\" са застанали на страната на шофьорите и трудещите се българи. \r\n\r\n Цената на истината бе заплатена от Христо Христов с дисциплинарно уволнение. Странното е, че превозвачът продължава да се държи като робовладелец, тъй като не връщал трудовата книжка на Христов и го принуждавал да му заплаща обезщетение! \r\n\r\n   \r\n \n\t\t\t\t\t\t", "date": "2019.05.15", "title": "СКАНДАЛЪТ СЕ РАЗРАСТВА! Уволниха шофьора Христо Христов, дръзнал да каже истината за пакет \"Мобилност\" \r\n"}
{"url": "http://www.bnews.bg/article/260762-zapochva_ot_kvalifikatsiite_za_parvi_pat_ot_7_godini", "text": "\n Бившият номер 3 в света на тениса - Григор Димитров, ще участва на турнира в Женева от категория АТР 250. Надпреварата започва на 19 май, а новост е, че българинът ще започне от... квалификациите. \r\n\r\n Това се случва за първи път от 7 години насам. За последно Гришо премина през пресявки през октомври 2012 г. на турнира в Париж. От тогава той намираше място директно в основните схеми на надпреварите. \r\n\r\n Решението на Димитров е продиктувано от съвет на Андре Агаси, който е в неговия щаб. Бившият номер 1 в света иска българинът да натрупа повече мачове, предвид слабото му представяне в последите турнири. \r\n\r\n Гришо игра за последно в Рим, където отпадна още в първия кръг. \r\n\r\n До момента Димитров не е играл в надпреварата в Женева. Това е последният турнир преди втората за годината надпревара от Големия шлем - \"Ролан Гарос\". \r\n\r\n Преди седмица българинът се раздели с досегашния си треньор Дани Валверду. В момента той работи с Радек Щепанек, като двамата са се разбрали да решат за дългосрочно сътрудничеството след важния турнир в Париж. \r\n \n\t\t\t\t\t\t", "date": "2019.05.15", "title": "Започва от квалификациите за първи път от 7 години"}
{"url": "http://www.bnews.bg/article/260770-vodeshtite_kandidati_se_izpravyat_edin_sreshtu_drug_v_debat", "text": "\n Водещите кандидати за председател на Европейската комисия се изправят един срещу друг в дебат в Брюксел. \r\nТелевизионният сблъсък ще се състои в пленарната зала на Европарламента. Той ще започне в 22 ч. българско време и ще бъде излъчван на интернет страницата на bTV Новините. \r\n\r\n В дебата ще участват шестима представители на различните политически сили. \r\n\r\n Основни претенденти за поста на Жан-Клод Юнкер са Манфред Вебер от Европейската народна партия и Франс Тимерманс от Партията на европейските социалисти. \r\n\r\n Лице в лице ще се изправят двама германци, един холандец, една датчанка, един чех, един белгиец. Трима от тях и в момента са сред водещите политичски фигури в Европа. \r\n\r\n Манфред Вебер е кандидатът на ЕНП, най-голямата политическа сила от 1999 г.  насам, Франс Темирманс е кандидадът на европейските социалисти, в момента зам.-председател на ЕК, Маргарете Вестегер е евродепутат, известна с битките си срещу американските интернет гиганти. \r\n\r\n Темите тази вечер са работни места, миграция, сигурност, популизъм, климатични промени. \r\n\r\n Бъдещият председател на ЕК обаче може и да не е сред участниците в дебата тази вечер. Очертава се фронт сред държавните и правителствени ръководители, които са против системата с \"водещите кандидати\" на политическите сили. Именно те ще предложат конкретно име, а накрая европарламентът гласува.  \r\n \n\t\t\t\t\t\t", "date": "2019.05.15", "title": "Водещите кандидати се изправят един срещу друг в дебат"}
{"url": "http://www.bnews.bg/article/260764-germanskata_armiya_prekratyava_trenirovachnite_si_operatsii_v_irak", "text": "\n Германската армия преустанови тренировъчните си операции в Ирак заради нарастващото напрежение в региона, съобщава ДПА, цитирайки военни източници. \r\n\r\n Вашингтон нареди изтеглянето на американските държавни служители, като остави само персонал за спешно реагиране по-рано днес, след многократни изрази на тревога от страна на САЩ във връзка със заплахите от подкрепяни от Иран сили. \r\n\r\n Държавният департамент на САЩ разпореди изтеглянето на служителите както от американското посолство в Багдад, така и от консулството им в Ербил, се уточнява в изявление на американското посолство. \r\n\r\n \"Нормалните визови услуги на двете места ще бъдат временно преустановени\", се казва в изявлението, като препоръчва на засегнатите да се изтеглят възможно най-скоро. Не е ясно колко служители ще напуснат. \r\n\r\n Вчера американските военни потвърдиха опасенията си за евентуални предстоящи заплахи от Иран за своите войски в Ирак, въпреки че висш британски командир постави под съмнение това, а Техеран го нарече \"психологическа война\". \r\n\r\n Администрацията на американския президент Доналд Тръмп е засилила санкционния натиск, като прекрати освобождаването на някои страни за закупуване на ирански петрол - част от опитите за даване на отпор на разширяващото се влияние на Ислямската република в региона. \r\n\r\n Иракският премиер Адел Абдул Махди заяви вчера, че получава индикации от разговорите със САЩ и Иран, че \"нещата ще приключат добре\" въпреки реториката. \r\n\r\n Вашингтон изпрати допълнителни военни сили в Близкия изток, включително самолетоносач, бомбардировачи B-52 и противоракетни системи \"Пейтриът\", показвайки сила срещу, както го определиха американските власти, заплахата за техните войски и интереси в региона. \r\n\r\n Висш командир на Иранската Революционна гвардия каза, че Техеран ще отвърне срещу всякакви агресивни американски действия. \r\n\r\n Говорителят на Държавния департамент на САЩ заяви, че решението за оттегляне на персонал, който не е спешен, се основава на оценка на сигурността, но не даде подробности за броя на напускащите американските служители. \r\n \n\t\t\t\t\t\t", "date": "2019.05.15", "title": "Германската армия прекратява тренировъчните си операции в Ирак"}
{"url": "http://www.bnews.bg/article/260765-vss_osvobodi_zam_glavniya_prokuror_penka_bogdanova", "text": "\n Прокурорската колегия на Висшия съдебен съвет (ВСС) гласува освобождаването на Пенка Богданова от поста \"заместник на главния прокурор\", съобщава \"24 часа\". Предложението на е главния прокурор Сотир Цацаров. Той каза, че Богданова заслужава благодарност за работата си, но й липсва комуникативност и умение за работа в екип. Тя ще бъде назначена за прокурор във Върховна касационна прокуратура, където има свободен щат. \"Няма да бъде назначаван нов заместник на Цацаров\", стана ясно от изявлението му пред прокурорската колегия на ВСС. \r\n\r\n Сотир Цацаров има общо 5 заместници, сега остават 4. Един от тях - шефът на Националната следствена служба Борислав Сарафов е в отпуск, след като прокуратурата нареди на антикорупционната комисия проверка по сигнал от медии за имотното състояние на неговия син. \r\n\r\n На заседанието на прокурорската колегия беше гласувано и наказание за следователя Бойко Атанасов. Заплатата му ще бъде намалена с 15% заради неизпълнение на служебни задължения. \r\n \n\t\t\t\t\t\t", "date": "2019.05.15", "title": "ВСС освободи зам.-главния прокурор Пенка Богданова"}
{"url": "http://www.bnews.bg/article/260749-ayfelovata_kula_stava_na_130_godini", "text": "\n Айфеловата кула днес става на 130 години! Смятана за грозно недоразумение при построяването си през 1889 година, днес тя е един от символите на Франция. \r\n\r\n Наречена просто \"300-метровата кула\", съоръжението е издигнато по повод Световното изложение в Париж. По-късно приема името на своя конструктор – прочутият инженер Гюстав Айфел. \r\n\r\n Кулата е най-посещаваният туристически обект в света. Средно по 7 милиона души се изкачват по нейните стъпала всяка година. А откакто е построена, посетителите са около 300 милиона. \r\n \n\t\t\t\t\t\t", "date": "2019.05.15", "title": "Айфеловата кула става на 130 години"}
{"url": "http://www.bnews.bg/article/260763-otkriha_trup_blizo_do_kashtata_na_izdirvaniya_za_ubiystvoto_v_kostenets", "text": "\n Труп на мъж е открит в Костенец, на метри от къщата на издирвания за убийство Стоян Зайков - Чане. По информация на БНР мъжът е бил застрелян с ловна пушка. Оръжието не е открито. Не се знае дали това убийство има връзка с издирвания Зайков, който е в неизвестност от 10 май, след като уби бившата си приятелка и майка на детето му. \r\n\r\n По-рано през дена вътрешният министър Младен Маринов заяви, че към момента няма информация, която да потвърждава убийството на мъжа в Костенец.   \r\n\r\n Полицията работи по всички версии. Районът е отцепен. \r\n \n\t\t\t\t\t\t", "date": "2019.05.15", "title": "Откриха труп близо до къщата на издирвания за убийството в Костенец"}
{"url": "http://www.bnews.bg/article/260768-erdogan_i_putin_iskat_rabotna_grupa_za_severozapadna_siriya", "text": "\n Турският президент Реджеп Тайип Ердоган и руският му колега Владимир Путин са се договорили, че  трябва,  колкото е възможно по-скоро, да се събере работна група за Северозападна Сирия. Това съобщи турският външен министър Мевлют Чавушоглу, цитиран от Ройтерс. \r\n\r\n При последната атака на сирийската армия и съюзниците ѝ в сирийската провинция Идлиб и околни райони над 150 хиляди души бяха принудени да напуснат домовете си, обяви ООН. Според други представители и спасители над 120 души са били убити. \r\n\r\n Чавушоглу посочи, че атаките на сирийските правителствени сили пречат на перспективите за формирането на конституционна комисия на Сирия. В Идлиб се намира последната голяма територия под контрола на противниците на режима на Асад. В района има и турско военно присъствие. \r\n\r\n Ситуацията в зоната за деескалация в провинцията стана повод за телефонен разговор между Путин и Ердоган, в който турският президент е изразил тревогата си, че атаките на сирийската армия целят да подкопаят отношенията между Русия и Турция. \r\n \n\t\t\t\t\t\t", "date": "2019.05.15", "title": "Ердоган и Путин искат работна група за Северозападна Сирия"}
{"url": "http://www.bnews.bg/article/260750-madona_pristigna_v_izrael_za_uchastieto_si_na_finala_na_evroviziya_2019", "text": "\n Кралицата на попа Мадона е пристигнала в Израел за изявата си на конкурса \"Евровизия 2019\", предаде БТА. \r\n\r\n Певицата ще бъде-гост звезда на финала в събота вечер в Тел Авив. Очаква се Мадона да изпълни две песни - един от големите си хитове и парче от предстоящия си нов албум \"Madame X\", който ще излезе на музикалния пазар през юни. \r\n\r\n Изпълнителката е пристигнала във вторник вечерта от Лондон със самолет на израелско-канадския бизнесмен Силван Адамс, който е поел разходите за посещението на й, възлизащи на 1,3 милиона долара. Въпреки че Мадона изглежда готова за изявата си на финала на \"Евровизия 2019\", говорител на песенния конкурс е съобщил, че тя все още няма подписан договор.  \r\n\r\n За 60-годишната Кралица на попа това е четвърто гостуване в Израел. Най-скорошната й изява в страната беше през 2012 г. в рамките на турнето й MDNA. \r\n \n\t\t\t\t\t\t", "date": "2019.05.15", "title": "Мадона пристигна в Израел за участието си на финала на \"Евровизия\" 2019"}
{"url": "http://www.bnews.bg/article/260774-bomba_skandalni_razkritiya_svarzvat_vmro_s_prestapnata_grupirovka_naglite", "text": "\n \r\n\r\n Припомняме, че престъпниците от групата на наглите се занимаваше с отвличане на хора и убийства. \r\n\r\n Именно такъв похват е приложен и върху журналиста Димитър Байрактаров, когато с дрон беше заснето шестгодишното му дете, \r\nспоред експерти мероприятието е готвено срещу журналиста с цел да му бъде затворена устата и да престане да прави разкрития за престъпната дейност на ВМРО. Димитър Байрактаров бе заплашен и с убийство от привърженик на ВМРО. \r\n\r\n Информацията, която изнасят от телевизия \"Алфа\" би трябвало веднага да изхвърли Каракачанов от властта, листата за евродепутати, водена от Ангел Джамбазки да бъде напълно бламирана. Припомняме, че ВМРО е забъркана и в мафиотстка структура по издаване на българско гражданство и паспорти, а на адреса на партийната цнтрала \"Пиротска\" № 5 се водят, че живеят десетки хиляди \"нови\" българи. \r\n\r\n Според изнесената от специализираната прокуратура информация тарифите за гражданство са вървяли межди 3000 и 5000 евра!Ето и линк към разкритията на телевизия \"Алфа\":h \r\n \n\t\t\t\t\t\t", "date": "2019.05.15", "title": "Бомба!Скандални разкрития свързват ВМРО с престъпната групировка \"Наглите\"!"}
{"url": "http://www.bnews.bg/article/260747-ot_dnes_telefonnite_razgovori_v_es_stavat_po_evtini", "text": "\n От днес, 15 май, телефонните разговори в Европейския съюз поевтиняват. В сила влиза нова максимална цена за всички международни телефонни повиквания и кратки текстови съобщения, съобщи Европейската комисия. Потребителите, които се обаждат от своята държава към друга държава от ЕС, ще плащат не повече от 19 евроцента на минута плюс ДДС и 6 евроцента плюс ДДС за текстово съобщение. \r\n\r\n След премахването на таксите за роуминг през 2017 г. сега ЕС предприема мерки срещу прекомерно високите такси за трансгранични повиквания от родината, отбелязва еврокомисарят по цифровизацията Мария Габриел, цитирана в съобщението на Еврокомисията. Благодарение на тези две действия европейските потребители вече са напълно защитени от шокови сметки за повикванията към който и да било европейски номер, независимо дали у дома или в чужбина, допълва тя. \r\n\r\n Новите правила целят да преодолеят значителните разминавания в цените, които съществуваха по-рано между държавите в ЕС. Обичайната цена на повикване в ЕС от стационарен или мобилен телефон беше средно три пъти по-висока от обичайната цена за национално повикване, а обичайната цена за изпращане на текстови съобщения в ЕС беше над два пъти по-висока от националната цена. В някои случаи обичайната цена за повикване в рамките на ЕС може да бъде до 10 пъти по-висока от обичайната цена за национални повиквания. \r\n\r\n Далекосъобщителните дружества в ЕС ще трябва да съобщят на потребителите новите пределни цени. Правилата ще се прилагат във всички 28 държави в ЕС от днес, 15 май, а скоро и в Норвегия, Исландия и Лихтенщайн. Максималната цена е ограничена само за лично ползване, т.е. за частни клиенти. Бизнес клиентите са изключени от новите правила, защото няколко доставчика имат предложения, особено привлекателни за бизнес клиенти, се пояснява в съобщението. \r\n \n\t\t\t\t\t\t", "date": "2019.05.15", "title": "От днес телефонните разговори в ЕС стават по-евтини\r\n"}
{"url": "http://www.bnews.bg/article/260754-tri_stsenariya_pred_velikobritaniya_za_brekzit", "text": "\n Ако законопроектът на британското правителство за напускане на ЕС не бъде прокаран в парламента за четвърти път, Великобритания ще напусне блока без сделка или Брекзит като цяло ще бъде отменен, съобщава Би Би Си. \r\n\r\n Правителствени източници обявиха, че ЕС няма да гарантира допълнително отлагане на Брекзит след 31 октомври. \r\n\r\n Воденият от премиера на Обединеното кралство кабинет все още се \"надява\", че може да бъде постигнато споразумение с Лейбъристката партия, въпреки че лидерът на лейбъристите Джереми Корбин изрази загриженост дали Тереза Мей изобщо може да предложи някакъв потенциален компромис за споразумение. \r\n\r\n Вчера британският външен министър Джереми Хънт заяви, че ЕС е против допълнително отлагане на Брекзит след 31 октомври, но добави, че нещата могат да се \"променят в бъдеще\". \r\n\r\n Междувременно от \"Даунинг стрийт\" потвърдиха, че законопроектът за напускане на ЕС ще бъде внесен в началото на юни. Гласуването се очаква през следващия месец.  \r\n \n\t\t\t\t\t\t", "date": "2019.05.15", "title": "Три сценария пред Великобритания за Брекзит"}
{"url": "http://www.bnews.bg/article/260755-buri_i_navodneniya_v_harvatiya_zaradi_loshoto_vreme", "text": "\n Вълната от лошо време на Балканите вече донесе бури и наводнения в Хърватия. \r\nЗастрашени са редица къщи в централната част на страната, след като поройни дъждове повишиха опасно нивата на местните реки. \r\n\r\n В Карловац 250 спасители работиха денонощно, за да укрепят дигите около водните басейни. Застрашени са и някои райони на Сърбия. \r\n\r\n Там се предприемат предпазни мерки срещу проливните дъждове, които се очаква да продължат до петък. \r\n\r\n У нас има предупреждение за поройни дъждове над Западна България днес. \r\n \n\t\t\t\t\t\t", "date": "2019.05.15", "title": "Бури и наводнения в Хърватия заради лошото време"}
{"url": "http://www.bnews.bg/article/260758-trupovete_se_mnozhat_otkriha_martav_rodnina_na_izdirvaniya_za_ubiystvoto_v_kostenets_stoyan_zaykov", "text": "\n Мъртъв мъж е открит от полицията в квартал \"Полето\" на град Костенец, в която живее издирваният килър Стоян Зайков-Чане. Двамата са роднини, къщите им ги дели една ограда. \r\n\r\n Хората в квартала коментират, че Чане се крил именно на неговия таван и мъжът се качил горе, за да провери какво се случва, тогава е бил и застрелян, съобщи trafficnews.bg. \r\n\r\n   \r\n \n\t\t\t\t\t\t", "date": "2019.05.15", "title": "ТРУПОВЕТЕ СЕ МНОЖАТ! Откриха мъртъв роднина на издирвания за убийството в Костенец Стоян Зайков"}
{"url": "http://www.bnews.bg/article/260751-balgariya_e_16_ta_v_evropa_po_vodnoelektricheski_kapatsitet", "text": "\n България е на 16-то място в Европа по капацитет на водноелектрическа енергия с 3,129 MW, според най-новия доклад на Международната асоциация за хидроенергетика (IHA) „Хидроенергиен статус - 2019 г.“, предаде БГНЕС. Страната обаче не присъства в доклада сред 48-те страни, генерирали нова водноелектрическа мощност през изминалата година. \r\n\r\n Прибавяйки 1,085 мегавата (MW) към енергийния си микс през изминалата година, Турция запазва лидерството си в Европа и се изкачва на четвърто място в световен мащаб по отношение на ново генериране на водноелектрически мощности (ВЕЦ) с 592 MW. \r\n\r\n Според доклада хидроенергията представлява 15,9% от световното потребление на енергия през миналата година. \r\n\r\n По време на този период, общо 48 страни са генерирали нова водноелектрическа мощност от 21,800 MW и в резултат на това инсталациите в световен мащаб за водноелектрическа мощност са достигнали 1,3 милиона MW. Най-голямото увеличение на капацитета се наблюдава сред азиатските и тихоокеанските страни - на 13,131 MW, следвани от Америка с 5,475 MW, Европа с 2,202 MW и 1,009 MW в Африка. \r\n\r\n Китай е на първо място сред страните с най-голям капацитет на водноелектрически мощности с общо 8,540 MW, следван от Бразилия с 3,866 MW и Индия с 2,487 MW. \r\n \n\t\t\t\t\t\t", "date": "2019.05.15", "title": "България е 16-та в Европа по водноелектрически капацитет"}
{"url": "http://www.bnews.bg/article/260740-sdelkata_za_brekzit_otnovo_vliza_za_glasuvane_v_britanskiya_parlament", "text": "\n Британският министър-председател Тереза Мей отново ще внесе сделката си за Брекзит за гласуване в британския парламент, пишат британските медии. \r\n\r\n Мей ще поиска от депутатите да гласуват за сделката в седмицата след 3 юни, съобщиха от Даунинг стрийт. Британският парламент три пъти отхвърли постигнатата в края на миналата година сделка с Европейския съюз. \r\n\r\n Според Мей е изключително важно споразумението да бъде одобрено от депутатите преди началото на лятната ваканция на парламента в края на следващия месец. Правителството преговаря с опозиционната Лейбъристка партия за постигането на компромис, но до този момент няма признаци за постигане на напредък \r\n \n\t\t\t\t\t\t", "date": "2019.05.15", "title": "Сделката за Брекзит отново влиза за гласуване в британския парламент "}
{"url": "http://www.bnews.bg/article/260753-promotiraneto_na_stranata_e_klyuchova_predpostavka_za_uspeshnoto_pozitsionirane_na_balgarskiya_turisticheski_pazar_otchitat_ot_galaksi_investmant_grup", "text": "\n България е посетена от над 97 000 американци през миналата година, като е отчетен ръст от над 15% спрямо 2017 г., пресметна министерството на туризма в рамките на първия по рода си българо-американски туристически форум, който се проведе в столицата. В дискусията взеха участие министърът на туризма Николина Ангелкова, посланикът на САЩ в България н. пр. Ерик Рубин, зам.-кметът на София д-р Тодор Чобанов, представители на Националния борд по туризъм, Българската стопанска камара, Български съюз по балнеология и СПА туризъм, представители на бизнеса и др. \r\n\r\n \"Американският пазар е ключов и важен за нас. Той е необятен и се надяваме да привлечем повече туристи от там в България\", заяви министър Ангелкова. \r\n\r\n Представителите на бизнеса пък окачествиха България като скритият диамант на Балканите. „Страната ни е позната с невероятните си плажове, минералните си извори, четирите си сезона, с културата, която има над 10 хил. години история. Ние имаме какво да предложим на чуждестранните туристи. Ето защо промотирането на страната като дестинация е ключова предпоставка за успешното позициониране на българския туристически пазар“, това сподели по време на форума Живко Иванов, директор управление на активи в компанията. Той допълни, че американският пазар е изключително важен за страната ни. „Това са нашите бизнес туристи, това са инвеститорите и компаниите, които виждат в лицето на България една модерна страна, която може да даде един успешен продукт не само в туризма, но и във всяка сфера. \r\n\r\n Галакси Инвестмънт Груп има дългогодишен опит именно в привличането на големи международни имена, като инвестиционният портфейл на компанията през годините включва брандове като InterContinental Sofia, Hilton Sofia, Radisson Blu, Barceló Royal Beach и др. \r\n\r\n Това са висок клас активи с изключителен потенциал, които оказват силно положително влияние върху имиджа на страната. Смело мога да кажа, че след откриването на InterContinental например, туристите у нас получават обслужване на световно ниво, а хотелът в София е на трето място по качество на услугата сред общо 150-те най-луксозни обекта от веригата в Европа. Той привлича интереса на много нови чуждестранни посетители, включително на дългогодишните гости на веригата от цял свят, дипломати и представители на високопоставени международни делегации“, допълни Иванов. \r\n\r\n В рамките на форума експертите обсъдиха още идеи и механизми за повишаване на интереса към страната ни и засилване на двустранния туристопоток. \r\n \n\t\t\t\t\t\t", "date": "2019.05.15", "title": "Промотирането на страната е ключова предпоставка за успешното позициониране на българския туристически пазар, отчитат от Галакси Инвестмънт Груп"}
{"url": "http://www.bnews.bg/article/260756-tovaren_korab_se_zapali_kray_ostrov_mayorka", "text": "\n Испанската спасителна служба е евакуирала екипажа на товарния кораб \"Гранде Еуропа\", транспортиращ автомобили и плаващ под италиански флаг, който се е запалил днес на 25 километра южно от град Палма на испанския остров Майорка, предаде БТА. \r\n\r\n Четиринайсет членове на екипажа са били евакуирани от кораба, докато останалите са останали на борда и помагат за изгасянето на огъня.  \r\n\r\n Два хеликоптера и три плавателни съда участват в спасителната операция. Причината за пожара засега не е установена. \r\n \n\t\t\t\t\t\t", "date": "2019.05.15", "title": "Товарен кораб се запали край остров Майорка"}
{"url": "http://www.bnews.bg/article/260743-shest_godini_zatvor_grozyat_valeri_simeonov_za_ukrivane_na_danatsi_v_osobeno_golemi_razmeri", "text": "\n \r\nШест години затвор грозят Валери Симеонов за укриване на данъци в особено големи размери! Това научи Би Нюз от свои източници. Наказанието грози не само Симеонов, но и неговото протеже и областен управител на Стара Загора Гергана Микова. Двамата са обект на проверки от КПКОНПИ и НАП, което започна след излъчен репортаж на журналиста Димитър Байрактаров за имотни схеми по придобиване на хотел \"Панорама\" в Златоград. Най-фрапиращото е, че Симеонов сам си признава в ефира на Нова телевизия, че именно той е организирал схемата с цел да избегне плащането на данъци към държавата. \r\n\r\n Припомняме, че всичко това се е случвало по времето когато Симеонов е заемал публична държавна служба като председател на общинския съвет на Бургас. Срещу протежето на Симеонов Гергана Микова също има подаден сигнал за придобиване на апартамент чрез извършено престъпление. Същата е подала имотна декларация с неистинско съдържание, представяйки се за социално слаба, в следствие на което се сдобива с евтино общинско жилище от община Стара Загора. Към днешна дата и Симеонов и Микова са кандидати за евродепутати и са се запътили към европарламента, където вероятно искат да предадат опита си за такъв род имотни схеми! \r\n \n\t\t\t\t\t\t", "date": "2019.05.15", "title": "Шест години затвор грозят Валери Симеонов за укриване на данъци в особено големи размери!\r\n"}
{"url": "http://www.bnews.bg/article/260766-barekov_gneven_mvro_vrashta_belene", "text": "\n „ВМРО, което аз наричам МВРО, се опитва на върне „Белене”. Това коментира Николай Бареков по повод искана от воеводите промяна в НК, който предвижда лишаване от свобода за политически лица, осъдени за обида или клевета. В момента и двете деяния се наказват само с парична глоба и обществено порицание - независимо от това дали осъденият заема публична длъжност или не. \r\n\r\n „Много истини си казаха за МВРО тази кампания, затова и партията се срина. В момента Джамбазки няма никакъв реален шанс да влезе в Европейския парламент. Агентурното минало в Държавна сигурност на Красимир Каракачанов каато доносник на Шести отдел, на политическата полиция, си казва също думата. Това МВРО няма нищо общо с автентичното ВМРО, това е изкуствена организация, създадена от ДС, от БКП, за да са сателит на БСП. На практика сега Каракачанов и Джамбазки искат да отворят „Белене” – който ги критикува, да лежи в затвора”, отсече Бареков. \r\n\r\n „Затова бях против приемането на МВРО в Алианса на консерваторите, в чието ръководство съм. Затова и три години МВРО беше „във фризера” - заради връзките на тази партия с ДС и бившите комунисти”, поясни евродепутатът. \r\n\r\n По думите му истината за Каракачанов и Джамбазки трябва да бъде казана. „Отново ще подчертая – военният министър излъга избирателите си и хората не могат да приемат неговото невъобразимо забогатяване като министъра с най-голямата тераса. Да е ясно, че Джамбазки няма да ме спре с този репресивен закон и отново го призовавам да върне милиона от еврозаплата, който той обеща на нашите бедни избиратели”, ясен бе Бареков. „Срам ме е, че тези двамата искат да заграбят думата „консерватор”, след като опорочиха думата „патриот”, завърши журналистът. \r\n\r\n Междувременно сходна теза изрази и партия ВОЛЯ на Веселин Марешки \r\n\r\n „Уплашени от нарастващото недоволство на народа, заради лъжите и обидите на ВМРО към българските граждани, парламентарната им група панически внесе законопроект-харакири. За да не бъдат изобличавани техните безобразия в политиката, опитват отчаяния ход да се скрият зад закон”. Това се казва в позицията на ВОЛЯ, разпратена до медиите. \r\n\r\n „С искането да бъдат глобявани и вкарвани в затвора измамниците и грубияните в политиката, де факто осъждат самите себе си. Те са първите, които трябва да бъдат подведени под отговорност, по силата на такъв закон. Излъгаха българския народ, че ще направят минималната пенсия 300 лева; лъжат, че са против третия пол и Истанбулската конвенция; не осигуриха полицай във всяко село; обидиха с цинични думи българските жени. Само това е предостатъчно да попаднат под ударите на този закон\", пишат от партията. \r\n\r\n „Излиза, че всеки българин, който ги хули за неизпълнените обещания и за обидите, трябва да влезе в затвора. Това е нечувана цензура и ограничаване правата на гражданите. Затова ние определяме този проект  като закон срещу българския народ\", завършва съобщението на политическата сила на Веселин Марешки. \r\n \n\t\t\t\t\t\t", "date": "2019.05.15", "title": "Бареков гневен: МВРО връща „Белене”"}
{"url": "http://www.bnews.bg/article/260742-izdirva_se_zhurnalistat_hristo_geshov_bil_e_pod_politseyska_zashtita", "text": "\n Журналистът Христо Гешов е в неизвестност повече от денонощие и е обявен за национално издирване. \r\n\r\n Това съобщиха от сайта „Бивол“, за който той прави разследвания. \r\n\r\n От известно време насам Гешов е под полицейска закрила. \r\n\r\n През февруари тази година срещу него бяха отправени заплахи заради негов репортаж за незаконна ВиК инсталация в курортния комплекс „Чифлика“ край Троян. Година по-рано той беше нападнат пред дома му. \r\n\r\n „Нашият колега Христо Гешов е в неизвестност и е обявен за национално издирване. \r\n\r\n След серия разследвания, довели до обвинения срещу кмета на Червен Бряг, той беше нападнат и пребит пред дома си, поради което живееше под полицейска защита. Последното му разследване е за кметицата на Троян, която е близка до скандалния адвокат Мондешки“, пишат от „Бивол“. \r\n\r\n От няколко дни в някои сайтове има клеветнически материали срещу него. \r\n\r\n „По наша информация Христо е преживял много тежко тези клевети. Заблудил е полицая, зачислен за защитата му и е изчезнал по собствено желание. Възможно е да е напуснал страната. Или по-лошо… \r\n\r\n Молим, ако някой има информация за местонахождението му да сигнализира на МВР“, все пак пишат неговите колеги. \r\n\r\n Христо Гешов работи за местния сайт „Зов нюз“, но разследванията му са публикувани и в „Бивол“. \r\n \n\t\t\t\t\t\t", "date": "2019.05.15", "title": "Издирва се журналистът Христо Гешов, бил е под полицейска защита"}
{"url": "http://www.bnews.bg/article/260745-tsatsarov_poiska_ot_dans_smetki_i_ofshorki_za_visshi_publichni_dlazhnosti", "text": "\n Главният прокурор Сотир Цацаров изиска всички банкови сметки, участие в офшорни компании, притежавани недвижими имоти в чужбина и други инвестиции от лица, заемащи висши публични длъжности и недекларирани по съответния ред. \r\n\r\n Цацаров поиска информацията с официално писмо от председателя на ДАНС Димитър Георгиев. Такава информация се изисква и за имущества, притежавани от лицата, както лично, така и чрез свързани или подставени лица. \r\n \n\t\t\t\t\t\t", "date": "2019.05.15", "title": "Цацаров поиска от ДАНС сметки и офшорки за висши публични длъжности\r\n"}
{"url": "http://www.bnews.bg/article/260741-georgi_terziyski_s_posledna_informatsiya_za_tol_taksite", "text": "\n По наши анализи, в рамките на маршрут от 400 км цената ще възлиза на една стотинка на литър и при обратния курс, ако той не е пълен, съответно две стотинки на литър. Това заяви председателят на УС на Агенция \"Пътна инфраструктура\" Георги Терзийски в сутрешния блок на БНТ по повод притеснението на Българската петролна и газова асоциация за поскъпването на горивата през лятото. \r\n\r\n \"По отношение на автомобилите от 3.5 до 12 т имаме най-ниския вариант в Европа, а за тези над 12 т с различни видове оси, той е среден за Европа. В момента върви процес по установяване на тарифите и тарифиране на тол таксите в България\", допълни председателят на АПИ. \r\n\r\n \"От днес започна тестови етап на тол системата, който ще се осъществява с техническия обхват на пътищата, който е 10 800 км по задание за изграждане на системата и с тестови тарифи, взети от доклада на Световната банка. Този тестов период е симулационен и цели да се установи интегритета на основните пет компонента на системата. След приключването на този тестови етап, ще започне втори, който вече е свързан с реалното набиране на данни от устройства в превозните средства\", каза още той, съобщиха от БНТ. \r\n\r\n \"На 16 август ние като оператор придобиваме системата и можем да изследваме нейната финансова устойчивост. Това няма по никакъв начин да влияе на тарифирането и събирането на пътни такси\", категоричен е Терзийски. \r\n\r\n По въпроса кои пътища ще влизат в обхвата на тол системата, Терзийски обясни, че АПИ изработва актуализирана карта, в която отчита класа на пътя, неговото състояние и свързаността между населените места. \r\n\r\n \"За общинските пътища ставката ще бъде нулева. Надявам се до месец да имаме предложения\", завърши Георги Терзийски.  \r\n \n\t\t\t\t\t\t", "date": "2019.05.15", "title": "Георги Терзийски с последна информация за тол таксите\r\n"}
{"url": "http://www.bnews.bg/article/260739-osadiha_pulev_na_6_mesetsa_zaradi_sushito_prashtat_go_na_terapiya_za_seksualni_posegatelstva", "text": "\n Заседанието на комисията мина нормално. Имаше плач, рев от страна на Дежни Суши. Не сме очкавали друго.   \r\n\r\n Това каза по телефона за БТВ българският боксьор Кубрат Пулев. Той коментира наложеното му наказание от Атлетическата комисия на щата Калифорния във връзка с придобилата широка популярност целувка с репортерката Дженифър Равало, популярна още като Джени Суши. От спортния ръководен орган на американския щат решиха лицензът на Кобрата в Северна Америка да бъде отнет до 23 септември или 6 месеца от датата на прословутата целувка. Дотогава той има срок да завърши обучителен курс във връзка със сексуалните посегателства. Освен всичко друго софиянецът трябва да заплати глоба от 2500 щатски долара. На 22 юли Пулев ще трябва да се яви отново пред комисията и да представи доказателства за приключването на наложения му курс и как му е повлиял. Ако той се справи успешно с тази задача, 6-месечното наказание може да бъде намалено. \"Наказанието не е точно 6 месеца. Трябва да премина някакви тестове по темата и на 22 юли ще има ново изслушване. Говорихме много с комисията и обясних нещата, такива каквито бяха. Джени Суши даже на няколко пъти не отговаряше на основни въпроси, защото така ѝ казваха. Нормално. Когато се опитваш да прикриваш нещо, си мълчиш и не отговаряш\", разкри Пулев. \r\n\r\n \"За мен на нея ѝ беше приятно след мача. За мен няма проблем и казах, че се извинявам. Не беше редно това, което направих. Реагирах емоционално, но все пак не съм убил човек. Аз нямам никави лоши чувства. Запознах се с нейната адвокатка, макар че не ми беше приятно. Тя забрани на Суши да говори и каза много неща, които не бяха истина. Към момента двете не са предявявали някакви искове. Много хора ме съветват аз да предявя иск. Не мисля, че ще се стигне до някакви съдебни дела, защото те са интелигентни хора и им е ясно, че Суши ще си остане с лайковете и кратката известност. С Джени Суши не съм говорил и не си стиснахме ръцете. Тя говореше неща, които според мен не бяха така. Бяха ѝ написани на листече и ги рецитираше, а по основните теми адвокатката ѝ забраняваше да отговаря. Хора, свидетели на ситуацията, се смееха на нейните думи. Много от истината беше спестена. Искам да благодаря на всички, които ме подкрепиха\", завърши Кобрата. \r\n \n\t\t\t\t\t\t", "date": "2019.05.15", "title": "Осъдиха Пулев на 6 месеца заради Сушито, пращат го на терапия за сексуални посегателства"}
{"url": "http://www.bnews.bg/article/260748-zabraniha_abortite_v_amerikanskiya_shtat_alabama", "text": "\n Американският щат Алабама одобри закон за забрана на почти всички аборти. \r\n\r\n Така Алабама стана първото място в САЩ, въвело толкова строги мерки срещу прекъсване на бременността, предава offnews.bg. \r\n \n\t\t\t\t\t\t", "date": "2019.05.15", "title": "Забраниха абортите в американския щат Алабама\r\n"}
{"url": "http://www.bnews.bg/article/260744-skandal_unss_otdava_imoti_pod_naem_na_niski_tseni_osnovno_na_chalgoteki", "text": "\n УНСС, който се оплака, че е пред фалит и веднага получи 7.5 млн. от правителството, отдава имотите си под наем на двойно по-ниски цени от средните за пазара. При минимална пазарна цена от 5.37 евро на квадратен метър, най-големият икономически вуз иска наем по 7 лв. на квадрат. Това става ясно от проверка на Би Ти Ви. От ръководството на университета обаче не видяха проблем в ниските приходи и заявиха, че управляват добре предоставените от държавата им сгради. \r\n\r\n УНСС разполага с 32 имота, от които към момента 23 са отдадени под наем, един е в тръжна процедура, а 8 са свободни, показват данни на вуза, предоставени на \"Сега\". Обектите са дадени под наем в съответствие с тяхното предназначение (определено от държавата и описано в актовете за публична държавна собственост), казват от вуза. 3 са за складове, 3 - за офиси, 3 - за магазини, 1 - за интернет-клуб, 4 - за клуб-кафе, 1 - за пералня, 3 - за покривно пространство, 1 - за дискотека, 1 - за ресторант, 1 - за банкомат, и 1 - за кафемашина. Размерът на месечните наеми от всички обекти е 25 000 лв. с ДДС. \r\n\r\n Проверка на Би Ти Ви обаче показва, че въпросните приходи биха могли да бъдат поне двойно по-високи, ако УНСС беше спазарил по-високи цени за наем. Оттам дават за пример поп-фолк клуб \"33\" в \"Студентски град\", който е сред хитовите заведения в София. Университетът е отдал помещението срещу наем от 3785 лв. на месец без ДДС, което прави по 7 лв. на квадратен метър. На този фон въпросният чалга клуб печели милиони приходи заради високите цени и голямата посещаемост, дори в работни дни, става известно от репортажа. \r\n\r\n Още по-ниска е цената на квадратен метър, която плаща същата фирма за друго наето от УНСС помещение, което се ползва за ресторант - символичните 4.8 лв. на квадрат. По оценка на експерт от фирма за недвижими имоти, цитиран от медията, най-ниската цена на пазара в момента е 5.3 евро без ДДС, докато средните цени са 5-7 до 9 евро на квадратен метър за района. \r\n\r\n \"За да отдадем каквато и да е сграда под наем, се вика лицензиран оценител. Ние не определяме сами началната тръжна цена. За тази дискотека имаше само един кандидат. По-добре е да отдадем едно помещение под наем, отколкото да стои празно\", коментира невъзмутимо Николай Бакърджиев, помощник-ректор по стопанската част в УНСС, в ефира на Би Ти Ви. По думите му всички процедури са спазени, обявлението е пуснато в три ежедневника и е качено на сайта на университета по време на цялата процедура. \r\n\r\n \"Договорът е за 10 години, след изтичането му ще се опитаме да вдигнем цената, защото сградите са ремонтирани\", заяви Бакърджиев. Според него обаче имотите на УНСС се управляват добре, доказвали го и проверките на Сметната палата. На въпрос не намира ли за странно, че най-големият ни икономически университет, който би следвало да бъде за пример в сферата на финансите, не е успял да постигне по-високи цени за имотите си, от които да получава по-високи приходи, зам.-ректорът посочи, че отдаването под наем на имоти в Студентския град е \"трудно\". \r\n\r\n Пропомняме, че в края на април кабинетът одобри 7.5 млн. лв. на УНСС, след като от ръководството на вуза се оплакаха в отворено писмо до медиите, че финансовото ведомство не им дава обещаните средства за довършване на новия учебен корпус. Оттам предупредиха, че сметките на университета може да бъдат запорирани и да се стигне до фактическа неплатежоспособност. В резултат лично премиерът заведе да разгледат строежа трима свои министри, след което отпусна договорената сума. Пред УНСС остава да намери още 1.2 млн. лв. След решението на Борисов майки излязоха с призив университетските имоти да престанат да се ползват за неприсъщи дейности, като за пример дадоха именно чалготеката. \r\n\r\n   \r\n \n\t\t\t\t\t\t", "date": "2019.05.15", "title": "СКАНДАЛ! УНСС отдава имоти под наем на ниски цени, основно на чалготеки \r\n"}
{"url": "http://www.bnews.bg/article/260746-desislava_taneva_e_noviyat_zemedelski_ministar", "text": "\n Без дебати в парламента стана факт поредната министерска промяна в кабинета \"Борисов 3\". \r\n\r\n Рокадата в правителството представи вицепремиерът Томислав Дончев. 121 депутати бяха \"За\", 5 се обявиха \"против\" смяната. \r\n\r\n След това Танева положи клетва като поредния министър на Борисов. \r\n\r\n Припомняме, вчера земеделският министър Румен Порожанов подаде оставка, която бе приета от министър-председателя Бойко Борисов. На мястото на Порожанов бе предложена досегашната председателка на земеделската комисия Десислава Танева. \r\n\r\n   \r\n \n\t\t\t\t\t\t", "date": "2019.05.15", "title": "Десислава Танева е новият земеделски министър"}
{"url": "http://www.bnews.bg/article/260757-moden_gaf_monika_valerieva_lasna_polugola_na_snimka_ot_bala_si_pod_drehata_y_se_podava", "text": "\n Моника Валериева е била наистина смайваща абитуриентка. Плеймейтката, която в момента е еталон за красота и стил, преди години е имала доста странна визия, поне на абитуриентския си бал. От jenata.blitz.bg ви показахме защо ученичките в Русия носят ултра къси полички.  \r\n\r\n Разкрихме ви и за грандиозен гаф на Селин Дион, която се появи в бляскава рокля, която откриваше централна гледка към \"най-милото\" й. Преди време в профила си в социалната мрежи плеймейтката пусна сторита, на които показва и коментира визията си на бала. \r\n\r\n Тя обаче не укори по никакъв начин стила си на обличане, въпреки че мъничко парче син плат едва-едва покрива само най-милото й, а надолу се спускат дългите й голи бедра. Това не е всичко. Корсетът й също не крие много от нея, а една от паласките й лъсва изпод него.  \r\n  \r\n \n\t\t\t\t\t\t", "date": "2019.05.15", "title": "Моден гаф: Моника Валериева лъсна полугола на СНИМКА от бала си, под дрехата й се подава...."}
