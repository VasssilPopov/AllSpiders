{"url": "http://www.bnews.bg/article/240274-potrebitel_vav_feysbuk_izrigna_vinoven_e_shofyorat_na_avtobusa_nishto_lichno_prosto_fizika_i_mehanika_na_tvardoto_tyalo", "text": "\n Стотици коментари по повод трагедията на  автомагистрала \"Тракия\" в района на Вакарел, при която загинаха 6 души и бяха ранени десетки, заляха  социалните мрежи. Освен съболезнования на близките, израз на мъката и тъга, хората изразяват и своите гледни точки по отношение причината за инцидента.  \r\n\r\n BNews припомня, че млада жена се блъсна с автомобила си в автобуса-ковчег на \"Юнион Ивкони\" на АМ \"Тракия\". Много хора обаче отказват да приемат версията, че ударът от един лек автомобил може да доведе до преобръщането на автобус.  \r\n\r\n \r\n\r\n *публикуваме без редакторска намеса \r\n\r\n \r\n \n\t\t\t\t\t\t", "date": "2018.04.14", "title": "ПОТРЕБИТЕЛ ВЪВ ФЕЙСБУК ИЗРИГНА: Виновен е шофьорът на автобуса! - нищо лично, просто физика и механика на твърдото тяло!"}
{"url": "http://www.bnews.bg/article/240273-izvanredno_tragediya_otnovo_na_am_trakiya_bus_se_preobarna_ima_li_zhertvi", "text": "\n Бус се преобърна на автомагистрала „Тракия” в събота. По непотвърдена информация в катастрофиралото превозно средство са пътували деветима души. \r\n\r\n Към мястото на инцидента, станал на 293-тия километър от аутобана, пътуват линейки от Спешна помощ в Ямбол. \r\n \n\t\t\t\t\t\t", "date": "2018.04.14", "title": "ИЗВЪНРЕДНО! ТРАГЕДИЯ ОТНОВО НА АМ \"ТРАКИЯ\"! Бус се преобърна, има ли жертви?"}
{"url": "http://www.bnews.bg/article/240271-prokuraturata_se_strahuva_da_proveryava_firmite_na_simeonov", "text": "\n На 08.12.2017 г. BNews реагира на притесненията на граждани от община Златоград. Поводът бе, че хотелскияt комплекс на фирмата СКАТ ТВ-ООД с мажоритарен собственик Валери Симеонов черпи вода от единствения водоизточник чрез незаконно изграденводопровод. \r\n\r\n \r\n\r\n Местността, в която са изградени тези съоръжения, е специфична и водата е \"кът\", както казват местните хора. BNews разполага с много интересен документ, от който се вижда, че в периода от 12 май до 21 май 2010 г. Скат ТВ-ООД е извършила подмяна на метален водопровод с PE ф50 мм почивна база град Златоград. \r\n\r\n Това е съществуващият от много години водопровод за местността Баллали. На 21 май 2010 г. е изготвен протокол за извършените строителни дейности по водопровода, фактурата към протокола е с подписа на вицепремиера Валери Симеонов. \r\n\r\n От протокола е видно, че са поставени няколко тръби с различна широчина на диаметъра. От протокола е видно, че правен изкоп 1.1/0.4 и 1.5/04 с дължина 295 метра в този изкоп са поставени в пакет тръба ф40 мм с дължина 1000 метра, поставена е в пакет тръба ф50 мм с дължина 600 метра. \r\n\r\n От изпълнителя получихме обяснения, че на практика това са няколко водопровода, положени в един изкоп. Попитахме още има ли монтирани водомери на тези водопроводи, отговорът бе, че не му е възлагано монтаж на водомери. Наистина в протокола няма описано монтаж на водомери. \r\n\r\n Интересно как се отчита консумацията на водата, използвана от почивната база на СКАТ ТВ ООД? Попитахме изпълнителя и за най-важното нещо при едно строителство - има ли разрешение за строеж? Отговорът бе, че възложителя в представляван от Валери Симеонов не е представил такъв документ. \r\n\r\n Попитахме - приет ли е обектът от държавна комисия, тоест изготвен ли е акт 16? Отговорът бе, че няма как без него да се изготви такъв, а той не е присъствал на такава комисия. Ние също не открихме  строително разрешение за изграждането на такъв водопровод. Не открихме и строителни книжа за такъв водопровод. \r\n\r\n Сега остава да видим ще извършат ли проверка съответните институции на фирмата на вицепремиера Валери Симеонов? Ще извършат ли проверка и за кражба на огромни количества вода от фирмата на Валери Симеонов съответните институции? Отговорите на тези въпроси ще поставим на съответните комисари по време на Европредседателството ни! \r\nBNews отново заявява готовност да предостави документите на съответните институции при желание от тяхна страна за извършване на проверка. \r\n\r\n Заявяваме най-отговорно, че повече от четири месеца нито една институция не се е самосезирала и не е започнала проверка. Припомняме, че кражбата на вода е престъпление и се преследва по Наказателния кодекс. Българската прокуратура обаче като че ли се страхува да проверява фирмите на вицепремиера Симеонов. \r\n \n\t\t\t\t\t\t", "date": "2018.04.14", "title": "Прокуратурата се страхува да проверява фирмите на Симеонов!"}
{"url": "http://www.bnews.bg/article/240231-zakopchaha_alisiya", "text": "\n Неприятности с паркирането има Алисия. Чалгарката остави колата си в центъра на София за няколко минути, за да свърши задачка, но като се върна, се видя в чудо. \r\nНа возилото на певицата бе закачена скоба, която се слага при неправилно паркиране или ако не се пусне СМС за зона. Алисия веднага звънна на служителите на реда, за да може скобата да бъде премахната. Въпреки това бившата на Ники Михайлов и Валери Божинов чака повече от 20 минути, докато хората дойдат. \r\n\"Вече си знам урока. Винаги ще пускам есемес\", жалва се Алисия. \r\n\r\n   \r\n \n\t\t\t\t\t\t", "date": "2018.04.14", "title": "Закопчаха Алисия"}
{"url": "http://www.bnews.bg/article/240234-azis_po_skap_ot_robi_uilyams", "text": "\n Попфолк звездата Азис ще весели бургазлии на 3 август, а цената на билета му е 80 лева, без ВИП сепаретата, научи HotArena. Приятели на изпълнителя коментират, че той излиза на меломаните по-скъпо от поп идола Роби Уилямс, който пя в Белград за 35 евро. „Хората, които ще дойдат да ме видят, със сигурност имат афинитет към изкуството“, рекламира се сам славеят от Костинброд, цитиран от „България днес“. \r\n  \r\n \n\t\t\t\t\t\t", "date": "2018.04.14", "title": "Азис по-скъп от Роби Уилямс"}
{"url": "http://www.bnews.bg/article/240270-donald_tramp_otchete_v_twitter_perfekten_udar_misiyata_e_izpalnena", "text": "\n Американският президент Доналд Тръмп похвали \"перфектно осъществения удар\" в Сирия и каза, че \"мисията е изпълнена\". \r\nТова съобщи Ройтерс, цитирайки написаното от държавния глава на САЩ в Twitter. \r\nТака Доналд Тръмп коментира въздушният удар над Дамаск, който бе извършен тази нощ от САЩ, Великобритания и Франция. \r\n\"Ударите срещу Сирия бяха перфектно изпълнени. Благодаря на Франция и Великобритания за тяхната мъдрост и силата на военните им. Не можеше да има по-добри резултати. Мисията – изпълнена!\", написа американският президент. \r\nВъв втори туит, публикуван минути по-късно, Тръмп написа: \r\n\r\n \r\n\"Толкова много се гордея с нашите военни, които скоро ще бъдат най-добрите, които страната ни е имала. Няма да има нищо и никой, който да може дори да се доближи до тях\". \r\nВ посланието си държавният глава на САЩ допълва, че за работата им са похарчени \"милиарди напълно заслужени и одобрени долари\". \r\nАсошиейтед прес отбелязва, че Тръмп използва знаковата политическа фраза \"Мисията е изпълнена\", изречена и през 2003 г. от тогавашния президент Джордж У. Буш на борда на самолетоносач в Калифорния, за да обяви края на големите бойни операции в Ирак, пише БТА. \r\nБуш обяви успеха на мисията само шест седмици след началото на американската инвазия там, но войната в Ирак продължи още много години и той бе критикуван за тези си думи, напомня още АП. \r\nПрочети още на: https://www.dnes.bg/notifikacii/2018/04/14/donald-trymp-otchete-v-twitter-perfekten-udar-misiiata-e-izpylnena.373596 \r\n  \r\n \n\t\t\t\t\t\t", "date": "2018.04.14", "title": "Доналд Тръмп отчете в Twitter: Перфектен удар! Мисията е изпълнена!\r\n"}
{"url": "http://www.bnews.bg/article/240268-es_zove_nezabavno_prekratyavane_na_oganya_v_siriya", "text": "\n Европейският съюз призова всички страни в конфликта, особено Дамаск и съюзниците му, незабавно да прекратят огъня в Сирия. \r\nЕС поиска и от всички държави, особено Русия и Иран, да използват влиянието си за предотвратяване на нова употреба на химическо оръжие, най-вече от сирийския режим. Това обяви в свое изявление върховният представител на ЕС по външната политика и сигурността Федерика Могерини. \r\nБрюксел настоява и всички държави в конфликта да осигурят достъп на лекари и коридори за медицинска евакуация. \r\n\r\n В него се допълва, че \"ЕС е дълбоко потресен, че международната общност остава изправена пред заплахата от употреба на химическо оръжие\". \r\nМогерини настоява задължително да бъде понесена отговорност, защото използването на химическо оръжие е военно престъпление и престъпление срещу човечеството. \r\n\"Извършителите ще бъдат подведени под отговорност за нарушаване на международното право. Жалко е, че досега Съветът за сигурност на ООН не успя да одобри резолюция за възстановяване на механизма за установяване на извършителите на химически нападения в Сирия. ЕС остава готов да наложи допълнителни мерки срещу свързаните с разработката и употребата на химическо оръжие в Сирия\", се казва още в изявлението на Могерини. \r\n  \r\n \n\t\t\t\t\t\t", "date": "2018.04.14", "title": "ЕС ЗОВЕ: Незабавно прекратяване на огъня в Сирия!\r\n\r\n"}
{"url": "http://www.bnews.bg/article/240237-kristian_kostov_pee_s_equinox_v_amsterdam", "text": "\n Кристиан Костов, който ни донесе рекордното за България второ място на Евровизия миналата година, ще подкрепи групата Equinox по време на промо участие в Амстердам. Изпълнителят на Beautiful Mess ще застане на сцената до Жана Бергендорф, Владимир Михайлов, Георги Симеонов - JJ, Трей Кембъл и Джони Мануел утре вечер. \r\n\r\n „Много се вълнувам, че ще имам възможност да пея с толкова талантливи и опитни музиканти. Аз самият приемам песента им Bones като продължение на Beautiful Mess и мисля, че ще се чувствам прекрасно да пея на една сцена с другите членове на групата“, обясни Костов. \r\n\r\n Изненадващата колаборация ще даде възможност на феновете на песенния конкурс да чуят различна версия на песента Bones. Българското изпълнение ще бъде едно от 33-те в програмата на големия концерт преди Евровизия, който от 10 години се провежда в холандската столица, пише Монитор. \r\n\r\n „Аз самият се надявам рекордът ми да трае само година и група „Equinox“да го подобри. Това би било прекрасно за всички хора в България, но и голямо признание за нас с Поли Генова като предишни представители. Мечтая да видя Евровизия в нашата страна и всеки български представител има моята най-искрена подкрепа. Надявам се всички хора, които гласуваха за мен миналата година да подкрепят сега и Equinox“, казва още Крис. \r\n\r\n Тази година България ще участва под номер 10 в първия полуфинал на конкурса, който ще се проведе на 8 май. За българската песен ще могат да гласуват телевизионните зрители в Испания, Португалия, Великобритания, Чехия, Белгия, Австрия, Ирландия, Кипър, Гърция, Израел, Швейцария, Финландия, Беларус, Литва, Албания, Исландия, Азербайджан, Естония, Армения, Хърватия и Македония. Ако Equinox се класира за Големия финал, зрителите ще чуят българската песен Bones още веднъж на 12 май. \r\n \n\t\t\t\t\t\t", "date": "2018.04.14", "title": "Кристиан Костов пее с Equinox в Амстердам\r\n"}
{"url": "http://www.bnews.bg/article/240269-tragediyata_e_ogromna_pochinalata_na_trakiya_s_koyato_izdahna_i_ednogodishnata_y_dashterichka_eymi_bila_bremenna", "text": "\n Загиналата при зверската катастрофа през нощта на 12 април по автомагистрала „Тракия“ 22-годишна жена е била бременна в четвъртия месец. Това съобщи кметът на родното й село Ботево Георги Тенев, цитиран от в. Телеграф. \r\n\r\n Младата Елена Апостолова наскоро се завърнала от Англия, където работела, за да издържа дъщеричката си Ейми (на годинка и седем месеца), която също издъхна в автомелето. \r\n\r\n Малко след инцидента се появи и една голяма мистерия. „Беше много лъчезарно момиче, завърши средното си образование в Ямбол, след което се влюби в едно момче и двамата заживяха на съпружески начела. От тази й връзка беше дъщеричката. После нещо не се разбраха, тя остави Ейми на родителите си и тръгна за чужбина да препечели някое и друго евро, там се запознала с новия си приятел Здравко, млад мъж от Стара Загора, когото наскоро представи на родителите си“, коментира селският кмет. \r\n„Тук всички сме потресени, майка й изпадна в шок, наложи се двамата й братя да викат линейка, за да я свестят. Преди час докараха телата от моргата в затворени ковчези“, обясни Георги Танев. Потресени от смъртта на Здравко Стефанов бяха и жителите на улица „Ком“ в старозагорската ромска махала „Лозенец“. Тук го познават като един от най-ревностните евангелисти, говорело се, че го готвят за пастор, затова бил изпратен и в Англия, където се запознали с Еленка, която също била от семейството на евангелисти. В личния профил на Здравко на 11 април е качено видео от богослужение в село Ботево, където участват двамата с приятелката му. \r\n  \r\n \n\t\t\t\t\t\t", "date": "2018.04.14", "title": "ТРАГЕДИЯТА Е ОГРОМНА! Починалата на „Тракия“, с която издъхна и едногодишната й дъщеричка Ейми, била бременна\r\n\r\n"}
{"url": "http://www.bnews.bg/article/240235-vizhte_nominiranite_za_askeer_2018", "text": "\n На специална пресконференция \"Академия \"Аскеер\" обяви в Театър \"Българска армия\" лауреата на голямата награда \"Аскеер - 2018\" за цялостен принос в театралното изкуство, каккто и номинациите за отличията в различните категории. \r\n\r\n На 24 май - Денят на най-светлия ни празник: празникът на българската духовност, просвета и култура и на славянската писменост, в Театър \"Българска армия\" за 28-ми път Фондация \"Академия Аскеер\" ще връчи своите национални награди за постижения в театралното изкуство през изтеклия сезон. \r\n\r\n 13 април 2018 г., Пресконференция за обявяване на номинациите в 12-те спектаклови категории на \"АСКЕЕР 2018\". От ляво надясно: Мирослав Пашов, Розалия Радичкова, Милен Миланов - председател на Фондация \"А`Аскеер\", проф. д.н. Виолета Дечева \r\n\r\n Наградите \"Аскеер\" са единствени по рода си - те са автентичният и самоотвержен, неказионен глас на театралното съсловие. Всяка от тях е професионален, естетически избор на хора, правещи театър. Стотици са номинираните за престижното отличие, 205 са творците, удостоени със статуетката на рицаря Аскеер, дело на Георги Чапкънов - Чапа. \r\n\r\n В България няма друга толкова дълголетна неправителствена организация. При това следваща неотменно, вече близо три десетилетия ясни правила: несвързаност с държавни институции и посветеност единствено на театъра, културата, духовността. \r\n\r\n През годините Академията разчиташе на своите не конвенционални, а притежаващи вътрешноприсъща посветеност журита, наброяващи днес - с естествени вариации - до 100 най-изявени творчески личности: актьори, режисьори, сценографи, композитори, драматурзи, театроведи, писатели, хуманитаристи и учени културолози, които формират журитата на Академия \"Аскеер\". \r\n\r\n От създаването си през 1991 г. Фондация \"А`Аскеер\" е предприела няколко кардинални промени, отбелязали нови етапи в развитието и позиционирането на наградата \"Аскеер\": \r\n\r\n - 1992 г. Наградните категории от 8 стават 11; \r\n\r\n - 1994 г. Включват се за номиниране освен столичните и театрите от цяла България; \r\n\r\n - 2005 г. Учредява се категорията Съвеменна българска драматургия и се създава нарочно жури към нея; \r\n\r\n - 2007 г. Учредява се категорията Почетен \"Аскеер\" за творческа чест и принос в развитието на театралното изкуство (отличието не се присъжда ежегодно, а при специални случаи); \r\n\r\n - 2017 г. Фондация \"А`Аскеер\" взе решение да включи в номинирането също творците и спектаклите от Театър \"Българска армия\", като журито за 10-те спектаклови категории бъде съставяно от театрали от други театри, а ТБА бъде представян в него миноритарно. \r\n\r\n 10-те спектаклови категории на \"Аскеер 2018\" включват представления и техните създатели с осъществена премиера в периода от 1 април 2017 г. до 31 март 2018 г. \r\n\r\n Обект на внимание бяха 100 представления. 58 от тях са реализираните премиери в София, 42 спектакъла са представени от извънстолични театри. Селектираната продукция принадлежи на 9 столични сцени с 16 заглавия и 4 извънстолични театъра с 4 заглавия. Ако включим и сценичните творби, станали обект на разглеждане в категория Съвременна българска драматургия, спектаклите, оценени през годината от \"А`Аскеер\", са 118. \r\n\r\n Журито, определело 10-те спектаклови категории е в състав (по азбучен ред): Ангелина Славова, Асен Шопов, проф. д-р Атанас Атанасов, проф. д.н. Виолета Дечева, Жорета Николова, Илка Зафирова, Милен Миланов, Невена Калудова, Розалия Радичкова, Свежен Младенов и Станка Калчева. \r\n\r\n 12 април 2018 г., Заседание за определяне на номинациите в 10-те  спектаклови категории на  \"АСКЕЕР 2018\" - Жорета Николова, Розалия Радичкова, Илка Зафирова, проф. д.н. Виолета Дечева, Милен Миланов, Асен Шопов, Невена Калудова, Свежен Младенов, проф. д-р Атанас Атанасов, Станка Калчева (Снимки: Иван Дончев) \r\n\r\n В гласуването не участват членове на журито, които са разглеждани за номинации и номинирани. Тази година това са Станка Калчева, която бе предложена за номиниране в категория Водеща женска роля и Жорета Николова, която бе предложена за номиниране в категория Поддържаща женска роля. \r\n\r\n Номинациите по категории за \"АСКЕЕР 2018\", определени с тайно гласуване на журито са (по азбучен ред): \r\n\r\n Изгряваща звезда \r\n\r\n Веселин Петров за ролите на Труфалдино и Панталоне в \"Кралят Елен\" по Карло Гоци, постановка Анастасия Събева, Театър \"Азарян\", Национален дворец на културата \r\n\r\n Делян Илиев за режисурата на \"Три сестри\" от Антон П. Чехов, постановка Делян Илиев, Родопски драматичен театър \"Николай Хайтов\" - Смолян \r\n\r\n Неда Спасова за ролята на Варвара Петровна в Програма Достоевски \"Изгонването на бесовете\" - \"Бесове\" по Фьодор М. Достоевски, постановка Иван Добчев, Театрална работилница \"Сфумато\" \r\n\r\n  Поддържаща мъжка роля \r\n\r\n Александър Хаджиангелов за ролята на М в \"Петел\" по пиесата \"Соск\" от Майк Бартлет, постановка Стайко Мурджев, Младежки театър \"Николай Бинев\" \r\n\r\n Малин Кръстев за ролята на Дани Тейлър в \"Зимата на нашето недоволство\" по романа на Джон Стайнбек, постановка Бина Харалампиева, Малък градски театър \"Зад канала\" \r\n\r\n Явор Бахаров за ролята на сицилианецът Микеле в \"Редки тъпанари\" по филма на Марио Моничели, постановка Стефан Москов, Драматичен театър \"Сава Огнянов\" - Русе \r\n\r\n  Поддържаща женска роля \r\n\r\n Ана Пападопулу за ролята на Бърди в \"Лисичета\" от Лилиан Хелман, постановка Бина Харалампиева, Народен театър \"Иван Вазов\" \r\n\r\n Василена Атанасова за ролята на Марджи Йънт Хънт в \"Зимата на нашето недоволство\" по романа на Джон Стайнбек, постановка Бина Харалампиева и за ролята на Линда в \"Пияните\" от Иван Вирипаев, постановка Явор Гърдев, Малък градски театър \"Зад канала\" \r\n\r\n Стефка Янорова за ролята на Ракел в \"След репетицията\" от Ингмар Бергман, постановка Валентин Ганев, Театър \"Българска армия\" \r\n\r\n  Сценография \r\n\r\n Васил Абаджиев за \"Хенри IV\" от Луиджи Пирандело, постановка Лилия Абаджиева, Театрално-музикален продуцентски център - Варна, Драматичен театър \"Стоян Бъчваров\" и за \"Ако нямах лоши сънища\" по Уилям Шекспир, постановка Лилия Абаджиева, Театър \"Азарян\", Национален дворец на културата \r\n\r\n Марина Райчинова за \"Франкенщайн\" от Ник Диър, постановка Стайко Мурджев, Театър \"София\" \r\n\r\n Свила Величкова за \"Лисичета\" от Лилиан Хелман, постановка Бина Харалампиева, Народен театър \"Иван Вазов\" \r\n\r\n Костюмография \r\n\r\n Васил Абаджиев за \"Хенри IV\" от Луиджи Пирандело, постановка Лилия Абаджиева, Театрално-музикален продуцентски център - Варна, Драматичен театър \"Стоян Бъчваров\" \r\n\r\n Свила Величкова за \"Лисичета\" от Лилиан Хелман, постановка Бина Харалампиева, Народен театър \"Иван Вазов\" \r\n\r\n Нина Пашова за \"Калигула\" от Албер Камю, постановка Диана Добрева и за \"Три високи жени\" от Едуард Олби, постановка Стефан Спасов, Народен театър \"Иван Вазов\" \r\n\r\n  Театрална музика \r\n\r\n Асен Аврамов за \"Зимата на нашето недоволство\" по романа на Джон Стайнбек, постановка Бина Харалампиева, Малък градски театър \"Зад канала\" \r\n\r\n Мишо Шишков-син за за \"Moderato cantabile\" от Маргьорит Дюрас, постановка Стилиян Петров,Театър \"Любомир Кабакчиев\" - Казанлък \r\n\r\n Петър Дундаков за \"Франкенщайн\" от Ник Диър, постановка Стайко Мурджев, Театър \"София\" \r\n\r\n  Водеща мъжка роля \r\n\r\n Деян Донков за ролята на Калигула в \"Калигула\" от Албер Камю, постановка Диана Добрева, Народен театър \"Иван Вазов\" и за ролята на Хари в \"Палачи\" от Мартин МакДона, постановка Стоян Радев, Театър \"София\" \r\n\r\n Захари Бахаров за ролята на Бай Славе в \"Чамкория\" по романа на Милен Русков, постановка Явор Гърдев, Театър 199 \"Валентин Стойчев\" \r\n\r\n Юлиан Вергов за ролята на Сергей Василиевич Басов, адвокат в \"NеоДачници\" по \"Дачници\" от Максим Горки, постановка Иван Пантелеев, Народен театър \"Иван Вазов\" \r\n\r\n  Водеща женска роля \r\n\r\n Александра Василева за ролята на Олга Алексеевна в \"NеоДачници\" по \"Дачници\" от Максим Горки, постановка Иван Пантелеев, Народен театър \"Иван Вазов\" \r\n\r\n Теодора Духовникова за ролята на Регина в \"Лисичета\" от Лилиан Хелман, постановка Бина Харалампиева, Народен театър \"Иван Вазов\" \r\n\r\n Мария Стефанова за ролята на А в \"Три високи жени\" от Едуард Олби, постановка Стефан Спасов, Народен театър \"Иван Вазов\" \r\n\r\n  Режисура \r\n\r\n Бина Харалампиева за \"Лисичета\" от Лилиан Хелман, Народен театър \"Иван Вазов\" \r\n\r\n Галин Стоев за \"Танцът Делхи\" от Иван Вирипаев, Народен театър \"Иван Вазов\" \r\n\r\n Иван Пантелеев за \"NеоДачници\" по \"Дачници\" от Максим Горки, Народен театър \"Иван Вазов\" \r\n\r\n  Най-добро представление \r\n\r\n \"12-те гневни\" от Реджиналд Роуз, постановка Пламен Марков, Общински културен институт Театър \"Възраждане\" \r\n\r\n \"NеоДачници\" по \"Дачници\" от Максим Горки, постановка Иван Пантелеев, Народен театър \"Иван Вазов\" \r\n\r\n \"Танцът Делхи\" от Иван Вирипаев, постановка Галин Стоев, Народен театър \"Иван Вазов\" \r\n\r\n   \r\n \n\t\t\t\t\t\t", "date": "2018.04.14", "title": "Вижте номинираните за ”Аскеер 2018\""}
{"url": "http://www.bnews.bg/article/240238-prishtevkite_na_galena_i_preslava_pretsakaha_aneliya_i_galin", "text": "\n Вечната война за награди в поп фолка не пропусна и тази година. Галена и Преслава до такава степен вбесиха шефа си при последните си скандали коя е „по-по-най“, че Пайнера реши да спре церемониите по връчване на годишни музикални награди. \r\n\r\n И така докато двете звезди спореха незабелязаха как короната бе отнета от неочакван кандидат, а именно - Анелия. Звездата от миналата година до ден днешен прави огромен скок в кариерата си и силно надмина песните на Преслава и Галена. Анелия напоследък получава и доста повече покани за участия в центъра на фолка - Студентски град, където обичайно пазарът е окупиран от Алисия, Галена и Преслава.  Заралийката не само направи най-големите хитове през годината, но и единствена от звездите издаде албум. \r\n\r\n Анализаторите са категорични, че ако тази година имаше награди, \"Певица на годината\" безспорно трябваше да стане Анелия и заради силното й медиино присъствие през годината. Тази новина обаче не била по вкуса на Галена и Преслава и с поредните фасони певиците принудиха Пайнера да спре наградите и тази година. \r\n\r\n От мъжете най-ощетен за поредна година е Галин. Фараонът в последнити две-три години няма никаква конкуренция за приза \"Певец на годината\", но Пайнера винаги намира причина да го подмине, заради претенциите на Фики Стораро. Галин или не получава наградата, заради отменена церемония, или когато има най-силна година Пайнер премахват наградата \"Певец на годината\"  и оставиха \"Изпълнител на годината\", където мъжете са непосилни пред женската конкуренция. \r\n\r\n Тази година отново Галин няма да получи заслужения приз, макар да имаше най-хитова година. Певецът е и изпълнителят с най-много участия в Пайнер, а вече е и дори продуцент, но усилията му от край време отиват на вятъра. \r\n\r\n Вечната война за награди в поп фолка не пропусна и тази година. Галена и Преслава до такава степен вбесиха шефа си при последните си скандали коя е „по-по-най“, че Пайнера реши да спре церемониите по връчване на годишни музикални награди. \r\n\r\n И така докато двете звезди спореха незабелязаха как короната бе отнета от неочакван кандидат, а именно - Анелия. Звездата от миналата година до ден днешен прави огромен скок в кариерата си и силно надмина песните на Преслава и Галена. Анелия напоследък получава и доста повече покани за участия в центъра на фолка - Студентски град, където обичайно пазарът е окупиран от Алисия, Галена и Преслава.  Заралийката не само направи най-големите хитове през годината, но и единствена от звездите издаде албум. \r\n\r\n Анализаторите са категорични, че ако тази година имаше награди, \"Певица на годината\" безспорно трябваше да стане Анелия и заради силното й медиино присъствие през годината. Тази новина обаче не била по вкуса на Галена и Преслава и с поредните фасони певиците принудиха Пайнера да спре наградите и тази година. \r\n\r\n От мъжете най-ощетен за поредна година е Галин. Фараонът в последнити две-три години няма никаква конкуренция за приза \"Певец на годината\", но Пайнера винаги намира причина да го подмине, заради претенциите на Фики Стораро. Галин или не получава наградата, заради отменена церемония, или когато има най-силна година Пайнер премахват наградата \"Певец на годината\"  и оставиха \"Изпълнител на годината\", където мъжете са непосилни пред женската конкуренция. \r\n\r\n Тази година отново Галин няма да получи заслужения приз, макар да имаше най-хитова година. Певецът е и изпълнителят с най-много участия в Пайнер, а вече е и дори продуцент, но усилията му от край време отиват на вятъра. \r\n \n\t\t\t\t\t\t", "date": "2018.04.14", "title": "Прищевките на Галена и Преслава прецакаха Анелия и Галин "}
{"url": "http://www.bnews.bg/article/240265-britanski_opozitsioneri_napadnaha_tereza_mey_bombite_ne_nosyat_mir", "text": "\n Лидерът на опозиционната Лейбъристка партия Джереми Корбин заяви след ракетните нападения на САЩ, Великобритания и Франция срещу Сирия, че бомбите няма да донесат мир, предаде БТА, цитирайки Ройтерс. \r\n\r\n \"Бомбите няма да спасят човешки живот, нито ще донесат мир. Тези спорни от правна гледна точка действия крият риска от по-нататъшна ескалация - както призна самият министър на отбраната на САЩ Джеймс Матис - на един и без това ужасяващ конфликт и поради това прави носенето на реална отговорност за военни престъпления и използване на химическа оръжия по-малко вероятно, а не обратното. Великобритания трябва да играе лидерска роля за постигане на примирие в конфликта, а не да приема указания от Вашингтон и да излага на опасност британските военнослужещи. Тереза Мей трябваше да поиска парламентарно одобрение, а не просто да следва Доналд Тръмп. Правителството трябва да направи всичко възможно да накара Русия и САЩ да приемат независимо разследване на ужасяващата химическа атака от миналата седмица под ръководството на ООН, за да може да бъде потърсена отговорност от виновните,\" каза Корбин, цитиран от Ройтерс. \r\n\r\n Винс Кейбъл, лидер на Либералдемократическата партия заяви: \"Възползването от успехите на един непостоянен в поведението си американски президент не може да бъде заместител на предоставянето на мандат от Камарата на общините. Премиерът можеше и трябваше да свика извънредно заседание на парламента през седмицата и преди да действа, да потърси одобрението на депутатите\". Според Никола Стърджън, регионален премиер на Шотландия и лидер на Шотландската национална партия, \"въздушните удари на САЩ и Великобритания не водят до уреждане на ситуацията в Сирия в миналото и не съм убедена, че и този път ще доведат\". \r\n\r\n \r\n  \r\n \n\t\t\t\t\t\t", "date": "2018.04.14", "title": "БРИТАНСКИ ОПОЗИЦИОНЕРИ НАПАДНАХА ТЕРЕЗА МЕЙ: Бомбите не носят мир"}
{"url": "http://www.bnews.bg/article/240233-liyana_vdiga_svatba_na_ekzotichen_plazh", "text": "\n Певицата Лияна е получила предложение за брак от новия си приятел на последната им почивка в Тайланд, съобщава „Марица“. \r\n\r\n След дълга пауза от музикалната сцена наложена й от бащата на дъщеря й Махмуд, тя се завърна и направи три успешни парчета. Тогава тя премълча, но се оказа, че двамата са се разделили окончателно. Не след дълго тя отново се отдръпна от музикалната сцена. \r\n\r\n Причината този път отново е мъж. Явно Лияна пее само за да си намери гадже, след което отново спира. И така до следващата раздяла. Сега е оплела в мрежите си симпатичен мъж – Цветан, който държи няколко наргиле-заведения. Успяхме да разберем, че е завършил финанси в Лондон, а преди няколко години се е опитал да пробие като медиен бос у нас. Изглежда певицата с най-стегнатото тяло в бранша е успяла да го омае, щом й е паднал на колене и е поискал да се венчаят. По негово настояване церемонията ще се състои в чужбина в много тесен кръг. Засега вариантите са екзотичен остров, а на самия плаж да си кажат заветното „Да“. \r\n  \r\n \n\t\t\t\t\t\t", "date": "2018.04.14", "title": "Лияна вдига сватба на екзотичен плаж"}
{"url": "http://www.bnews.bg/article/240267-neka_se_pomolim_petima_ot_ranenite_na_trakiya_s_opasnost_za_zhivota", "text": "\n Петима от пътниците, пострадали в автобусната катастрофа на магистрала \"Тракия\", са с опасност за живота.  \r\nТе са сред десетте най-тежко ранени, които бяха приети вчера в Окръжна болница. \r\nОт транспортираните в Окръжна болница пътници, двама са били подложени на тежки операции през нощта. Едната е на мъж, който е бил с опасност от ампутация на ръката. Втората е на жена, която е имала откъсване на  скалпа, съобщи Нова. \r\nВ \"Пирогов” има четирима пациенти, във ВМА - още трима. В \"Токуда” са още 2 пострадали, а в ИСУЛ е останал един пациент. Шофьорът е настанен в болница \"София мед”. \r\n  \r\n \n\t\t\t\t\t\t", "date": "2018.04.14", "title": "НЕКА СЕ ПОМОЛИМ! Петима от ранените на \"Тракия\" – с опасност за живота"}
{"url": "http://www.bnews.bg/article/240263-asad_reshen_sam_po_tvardo_otvsyakoga_da_se_borya_s_terorizma", "text": "\n Сирийският президент Башар Асад каза в телефонен разговор с иранския си колега Хасан Рохани, че е по-твърдо решен отвсякога да се бори с тероризма в Сирия след ракетните нападения тази нощ на САЩ, Великобритания и Франция срещу сирийски военни обекти, предаде БТА, позовавайки се на АФП. \"Тази агресия само засилва решителността на Сирия да продължи да се бори и да смаже тероризма във всяко кътче на територията\", е заявил Асад според съобщение на сирийското президентство. \r\n\r\n Рохани казал на Асад, че Иран ще продължи да подкрепя Сирия и изразил увереност, че агресията няма да отслаби решителността на сирийския народ във войната му с тероризма, предаде Ройтерс. Рохани предупредил, че ракетните удари на западните страни срещу Сирия ще доведат до разрушения в Близкия изток. \"Подобни нападения няма да имат друг резултат освен още разрушения. Американците искат да оправдаят с тези нападения присъствието си в района\", казал иранският президент, цитиран от иранската агенция Тасним. \r\n\r\n Междувременно сирийското президентство разпространи в платформата Телеграм видеозапис, който показва как сирийският президент Башар Асад отива на работа тази сутрин, часове след ракетните удари на САЩ, Великобритания и Франция срещу Сирия в отговор на предполагаемата химическа атака, предаде Ройтерс. \r\n\r\n \"Утрото на издръжливостта\", гласи текст над 8-секундното видео, показващо как Асад с костюм, вратовръзка и дипломатическо куфарче влиза в сграда през врата, облицована с мрамор. \r\n  \r\n \n\t\t\t\t\t\t", "date": "2018.04.14", "title": "АСАД: Решен съм по-твърдо отвсякога да се боря с тероризма \r\n"}
{"url": "http://www.bnews.bg/article/240266-totalno_dano_playmetka_lasna_v_porno_klip_machka_charshafite_na_bg_rapar", "text": "\n В интернет пространството изплуваха скандални снимки, в които се вижда как плеймейтката Дилена Димитрова се натиска с рапъра Стоян Стоянов от дуета Зипо и Слаш, пише \"Марица\". Сцената „под чаршафите”, в която участва и колежката на силиконовата изкусителката Брита Вълдобрева се оказа, че е част от първия хип-хоп сериал в България „Лъжливи рими”, който се очаква да излезе в края на пролетта. Припомняме ви, че това не е първия общ проект на Дилена заедно с рап дуета Зипо и Слаш. Миналата година тя участваше в техния клип „Кварталът на богатите”, в който красавицата се натискаше с непознат мъж в тоалетната на известен столичен хотел. \r\n  \r\n \n\t\t\t\t\t\t", "date": "2018.04.14", "title": "ТОТАЛНО ДЪНО! Плайметка лъсна в ПОРНО КЛИП, мачка чаршафите на бг рапър"}
{"url": "http://www.bnews.bg/article/240260-dobri_sa_usloviyata_za_turizam_v_planinite", "text": "\n Добри са условията за туризъм в планините. Това съобщиха от Планинска спасителна служба (ПСС) при БЧК. Времето е ясно и тихо, температурите са между 5 и 11 градуса. Все още работят лифтовете в Банско и Боровец. Във Витоша и Пампорово са преустановили работата си. \r\n\r\n От ПСС предупредиха туристите да внимават при пресичането на улеите, тъй като там ходенето по снега е трудно. Няма инциденти за изминалото денонощие. \r\n \n\t\t\t\t\t\t", "date": "2018.04.14", "title": "Добри са условията за туризъм в планините"}
{"url": "http://www.bnews.bg/article/240261-felps_nyama_da_se_vrashta_za_tokio_2020", "text": "\n Майкъл Фелпс няма желание да се завръща в плувния басейн за участие на олимпийските игри в Токио през 2020 година. Той обаче е оптимист, че американското плуване може да постигне успехи на олимпиадата, въпреки неговото отсъствие. \r\n\r\n 32-годишният Фелпс има в кариерата си общо 23 олимпийски медала. Той твърди, че ако пожелае, може да бъде в оптимална спортна форма за Игрите в Токио. \r\n\r\n \"Няма да се състезавам в Токио, няма\", каза Фелпс в телефонно интервю за агенция Ройтерс. \r\n\r\n \"Просто нямам желание. Мисля, че мога да се върна в спортна форма за Токио, но наистина нямам никаква цел, за да го направя. Много съм щастлив от това, което постигнах в кариерата си и съм сигурен, че след 20 години, когато погледна назад отново ще съм на мнение, че съм се оттеглил в идеалния момент\", каза още Майкъл Фелпс. \r\n \n\t\t\t\t\t\t", "date": "2018.04.14", "title": "Фелпс няма да се връща за Токио 2020"}
{"url": "http://www.bnews.bg/article/240264-skandalno_mvr_izdirva_38_izbyagali_zatvornitsi", "text": "\n МВР издирва 38 бегълци от затвора. Повечето от тях са били на лек режим и не са се прибрали от работа или от отпуск, съобщи БТВ. Все още няма следа и от двамата опасни рецидивисти, които избягаха от Софийския затвор. \r\n\r\n \r\n\r\n На кадрите от охранителните камери се вижда как напускат помещението за техника и се озовават в двора. Дежурният надзирател дори не успява да извади пистолета си. Нито един от униформените пазачи не тръгва да преследва бегълците. \r\n\r\n \r\n\r\n \"Желанието ми е колкото се може по-бързо, но трябва да се съобразяваме и с някои други обстоятелства”, посочи Илко Илиев  от МВР. По закон обаче полицията не може да използва пълния си ресурс, за да залови рецидивистите. „Не можем да ги следим, не може разпечатки на телефона да се искат. На близки, на роднини, на хора, които мислим, че са свързани с логистика и с помощ за осъществяване на бягството”, уточни той. \r\n\r\n \r\n\r\n \r\n  \r\n \n\t\t\t\t\t\t", "date": "2018.04.14", "title": "СКАНДАЛНО! МВР издирва 38 избягали затворници \r\n\r\n"}
{"url": "http://www.bnews.bg/article/240262-vizhte_nachaloto_na_udara_v_siriya_ot_sredizemno_more_video", "text": "\n    \r\n\r\n „Цел – мястото на производството на химическо оръжие от сирийския режим“, посочват от ведомството.   \r\n\r\n На кадрите се вижда център за управление, в който служител превключва „на старт“ ключа за пускането на ракетите.   „Изстрелването на крилата ракета от една от нашите многоцелеви фрегати през нощта в Средиземно море“, пише Парли в описанието на кадрите. \r\n\r\n Източници от министерството на отбраната на Франция съобщиха, че по време на координираните заедно с Великобритания и САЩ удари по Сирия френските кораби и изтребители са изстреляли 12 ракети, съобщи \"Гаридън\". \r\n\r\n Първоначално крилати ракети са били изстреляни от разположените в Средиземно море френски фрегати, а 20 минути по-късно ракети са нанесени от няколко френски изтребителя, които са излетели от бази разположени в страната и са се върнали обратно в нея. Френските бойни кораби, участващи в ударите са напуснали района и са се насочили на запад. Френската операция е продължила 10 часа.  \r\n\r\n \r\n\r\n \r\n  \r\n \n\t\t\t\t\t\t", "date": "2018.04.14", "title": "Вижте началото на УДАРА В СИРИЯ от Средиземно море! (ВИДЕО)\r\n"}
{"url": "http://www.bnews.bg/article/240257-ako_imashe_samo_udar_s_kolata_avtobusat_na_trakiya_nyamashe_da_bade_izmesten_v_kanavkata", "text": "\n Бившият следовател по разследване на катастрофи Георги Илиев допусна, че задните гуми на катастрофиралия автобус на магистрала „Тракия” са минали върху предното дясно колело на лекия автомобил, който се е ударил в автобуса. \r\n\r\n Ако  имаше само съприкосновение, в никакъв случай автобусът нямаше да бъде изместен в канавката, категоричен е следователят. \r\n\r\n Автобусът се е движил в своето платно, с разрешена скорост. Автобусът е тежък, а леката кола е около 1 тон, така че лекият автомобил не би могъл да го изтласка, отбеляза Илиев. \r\n\r\n По думите му експертизата по случая ще отнеме не по-малко от месец и половина – два. \r\n\r\n Бившият следовател отбеляза, че инцидентът е станал при много благоприятни условия за движения – сух асфалт, със съвършено нов автобус, с отпочинали водачи. Може би става дума за невнимание или грешка на водачката на лекия автомобил, посочи Илиев. \r\n\r\n \r\nСнимка: bTV \r\n\r\n Бившият следовател по разследване на катастрофи Георги Илиев допусна, че задните гуми на катастрофиралия автобус на магистрала „Тракия” са минали върху предното дясно колело на лекия автомобил, който се е ударил в автобуса. \r\n\r\n Черен петък: 6 жертви и над 20 ранени при катастрофа с автобус на АМ „Тракия” (ОБЗОР) \r\n\r\n Ако  имаше само съприкосновение, в никакъв случай автобусът нямаше да бъде изместен в канавката, категоричен е следователят. \r\n\r\n Автобусът се е движил в своето платно, с разрешена скорост. Автобусът е тежък, а леката кола е около 1 тон, така че лекият автомобил не би могъл да го изтласка, отбеляза Илиев. \r\n\r\n Свидетел на автобусната катастрофа: Много хора подминаха на магистралата \r\n\r\n По думите му експертизата по случая ще отнеме не по-малко от месец и половина – два. \r\n\r\n Възможно ли е ударът от лека кола да е обърнал автобуса на магистрала „Тракия”? \r\n\r\n Бившият следовател отбеляза, че инцидентът е станал при много благоприятни условия за движения – сух асфалт, със съвършено нов автобус, с отпочинали водачи. Може би става дума за невнимание или грешка на водачката на лекия автомобил, посочи Илиев. \r\n\r\n Play Video \r\n\r\n „Не знаем по каква причина водачката на лекия автомобил е допуснала да има съприкосновение с автобуса. Не ни е известно след това съприкосновение какво разстояние е изминал автобусът до падането си и какви са били действията на водача. Не знаем също дали водачът въобще е бил в състояние да управлява след удара”, заяви бившият следовател. \r\n\r\n Ударът от лекия автомобил е причината за катастрофата с автобуса на магистрала „Тракия”, каза управителят на фирмата превозвач Георги Атанасов. Според него фактите са ясни и неоспорими и не може да има интерпретации. Атанасов отхвърли категорично версиите за проблем с автобуса или с неговия шофьор. \r\n\r\n „Това е злощастен инцидент, няма как да търсим под вола теле”, коментира Атанасов. \r\n \n\t\t\t\t\t\t", "date": "2018.04.14", "title": "Ако имаше само удар с колата, автобусът на „Тракия” нямаше да бъде изместен в канавката"}
{"url": "http://www.bnews.bg/article/240258-tragediyte_prodalzhavat_katastrofa_mezhdu_traktor_i_tri_koli_vze_zhertva", "text": "\n Катастрофа между трактор и три леки автомобила взе жертва, предаде кореспондент на bTV. \r\nИнцидентът е станал на пътя Русе - Свиленград в района между селата Раданово и Петко Каравелово. Движението е временно ограничено. Ударили са се трактор и три леки автомобила. \r\n\r\n По първоначална информация е загинал водачът на единия автомобил и са пострадали водач и пътник от втори лек автомобил. Всички автомобили изчакват на място. \r\n\r\n Причините за произшествието са в процес на изясняване. \r\n \n\t\t\t\t\t\t", "date": "2018.04.14", "title": "ТРАГЕДИЙТЕ ПРОДЪЛЖАВАТ! Катастрофа между трактор и три коли взе жертва"}
{"url": "http://www.bnews.bg/article/240219-geri_nikol_s_nova_erotichna_fotosesiya", "text": "\n През 2018 г. Гери-Никол не спира да радва почитателите си в социалните мрежи със секси фотосесии. Тази седмица певицата се появи в цял розов бански под душ с арт декорация. Позите на Гери-Никол разкриха еротична гледка към гърдите й в профил, както и към пищното й дупе. По-рано хубавицата се снима с еротично бельо по залез слънце. \r\nВ момента Гери-Никол се изявява в шоуто за имитации \"Като две капки вода\". Тя обаче не се справя толкова добре в превъплъщаването в други образи и нейната идентичност винаги прозира под ролята й. В последния епизод на шоуто Гери-Никол пресъздаде една доста пищна и леко фалшива Деси Добрева с песента \"Катерино моме\". \r\n \n\t\t\t\t\t\t", "date": "2018.04.14", "title": "Гери-Никол с нова еротична фотосесия"}
{"url": "http://www.bnews.bg/article/240259-vizitata_na_makron_v_rusiya_ostava", "text": "\n Визитата на френския президент Еманюел Макрон в Русия през месец май ще се състои.  \r\nТова заяви външният министър на Франция Жан-Ив Ле Дриан в интервю на телевизия BFM, цитиран от ТАСС. \r\n\r\n Тази среща не е поставена под въпрос, заяви министърът. Планира се, че Макрон ще се срещне с руския президент Владимир Путин през месец май по време на Петербургския икономически форум. Поканата към френския президент бе отправена по-рано от руския му колега. \r\n\r\n Междувременно френският външен министър Жан-Ив Ле Дриан не изключва възможност за провеждане на нови военни операции, ако в Сирия отново бъде използвано химическо оръжие.  \r\n\r\n \"Ако бъде премината \"червената линия\", то ще се наложат нови операции\", заяви той. Ле Дриан съобщи, че \"ситуацията в Сирия ще бъде обсъдена на заседание на френския парламент\". То ще премине без гласувания, доколкото на сегашния момент не се планират нови операции\", уточни министърът. \r\n \n\t\t\t\t\t\t", "date": "2018.04.14", "title": "Визитата на Макрон в Русия остава"}
{"url": "http://www.bnews.bg/article/240256-barekov_za_edni_miliardite_za_vtori_milionite_bastuna_a_za_ostanalite_taloncheta_da_tarkat_do_nasita_snimka", "text": "\n Днес във Фейсбук попаднахме на коментар на евродепутата Николай Бареков по повод новите измислици на  WC министъра Валери Симеонов, че ще разрешава пушенето по ресторантите и ще забрани хазарта по телевизията. Вижте какво написа Бареков в личният си профил в социалната мрежа. \r\n\r\n \r\n\r\n Ето така се събират пари за избори и се купува телевизионно влияние. Нали нямате съмнение, че Ямболският бастун няма да спира никакви лотарии и само опростачва моята идея за пълна забрана за хазарта. Сега вдига пушилка, утре ще го викнат на едно място да му набият канчето, да му дадат някой лев и да го пуснат на воля да дрънка глупости по телевизиите. \r\n\r\n Така се случват нещата в България като се знае кой стои зад тези работи и как националните телевизии са зависими от тях. За едни милиардите, за втори милионите(бастуна), а за останалите талончета да търкат до насита.... \r\n\r\n \r\n \n\t\t\t\t\t\t", "date": "2018.04.14", "title": "БАРЕКОВ: За едни милиардите, за втори милионите(бастуна), а за останалите талончета да търкат до насита....(СНИМКА)"}
{"url": "http://www.bnews.bg/article/240253-nyama_choveshki_zhertvi_v_siriya", "text": "\n Няма човешки жертви от ракетните удари, нанесени рано тази сутрин срещу Сирия от САЩ, Великобритания и Франция. Това съобщи командването на сирийската армия в декларация, цитирана от сирийската агенция Сана и от ТАСС, цитирани от БТА. \r\n\r\n \"Пораженията от ударите, нанесени срещу сирийската територия, се ограничават до материални загуби\", се казва в декларацията на сирийското военно командване. \r\n\r\n Сирийският режим осъди тази сутрин \"варварската и брутална агресия\" на западните страни след ударите, нанесени малко преди зазоряване от Съединените щати, Франция и Великобритания срещу сирийски военни бази, предаде Франс прес, като се позова на сирийската агенция Сана. \r\n\r\n Тези удари имат за цел да попречат на мисията на Организацията за забрана на химическите оръжия (ОЗХО), която трябваше да започне днес разследване в Дума на предполагаема химическа атака, посочва Сана. \r\n\r\n \"Агресията има за главна цел да попречи на работата на екипа, да изпревари неговите заключения и да окаже натиск над мисията, в опит да се прикрият лъжите и измислиците на Запада\", гласи съобщението на Сана. \r\n\r\n В предполагаемото химическо нападение в Дума - последния бастион на бунтовниците в подстъпите към столицата Дамаск, загинаха над 40 души според спасителните служби, напомня АФП. Сирийският режим и неговият съюзник Русия отрекоха всякаква отговорност и обвиниха в лъжи бунтовниците. \r\n\r\n Сирийското външно министерство заяви, че нападението на западните страни срещу Сирия тази нощ няма по никакъв начин да повлияе на решителността на сирийската армия да засили борбата срещу бунтовниците и да възстанови контрола си над цялата страна, предаде Ройтерс. \r\n\r\n \"Варварската агресия няма да повлияе по никакъв начин на решителността и настоятелността на сирийския народ и на неговите героични въоръжени сили\", заяви официален източник от сирийското външно министерство пред Сана. \r\n\r\n \"Тази агресия само ще разпали напреженията в света и ще застраши международната сигурност\", добави източникът, цитиран от Ройтерс. \r\n\r\n   \r\n \n\t\t\t\t\t\t", "date": "2018.04.14", "title": "Няма човешки жертви в Сирия"}
{"url": "http://www.bnews.bg/article/240229-shok_preya_razkri_kak_otslabva", "text": "\n Ангелогласната мулатка Прея, която стана любимка на половин България с участието си в риалитито „Музикална академия”, се е зарибила по модерното, но опасно слънцеядство, научи HotArena. \r\n\r\n Певицата вярвала, че слънчевата храна ще изчисти токсините и ще регулира процесите в тялото й. Красавицата има и притеснения по отношение на наднорменото си тегло, което носи още от тийнейджърските си години. Прея следва схемата на индийския учител Хира Манек, която е следната – през първия ден слънцето се гледа 5 секунди, втория – 10 секунди, и т.н., докато на 270-ия ден последователят вече стигне до 44 минути, писа „Таблоид“. \r\n\r\n Нигерийката обаче не се надявала особено да може да изкара пълния цикъл, тъй като той изключва приемането на храна, а организмът се поддържа само с вода. Смятала обаче, че 2-3 седмици ще й стигнат да влезе във форма.  \r\n \n\t\t\t\t\t\t", "date": "2018.04.14", "title": "ШОК! Прея разкри как отслабва "}
{"url": "http://www.bnews.bg/article/240255-moralista_toaleten_ministar_zabravi_che_e_priyutyaval_edni_ot_nay_golemite_tv_izmamnitsi", "text": "\n \r\nТоалетния министър го удари на морал, щял да забранява хазартните реклами. В същото време WC министъра забрави, че именно неговата кабеларка бе приютила едни от най-големите телевизионни изманици в лицето на Ник Щайн и покойния вече Боби Цанков. Именно ползвайки екрана на кабеларката му Щайн извършваше пъклените си дела. Бивши служители от онези времена на кабеларката разказват и до днес, че тоалетния министър се кефел на изявите на немския телевизионер. Въпреки, че към него валяли купища писма за измамите му, WC министъра се правел, че нищо не знае. \r\n\r\n Реагирал чак когато се намесили правоохранителните органи. Бързо обаче запълнил  празнината с извсестния по онова време радио водещ Боби Цанков, който въртеше телевизионните си игри от ефира на кабеларката на тоалетния министър. Когато нещата стават напечени тоалетния моралист се отървава и от Цанков. Защо припомняме тези забравени истории? \r\n\r\n Защото няма как да си оцапан и да се правиш на моралист? Защото и в тези уж морални дествия на тоалетния министър прозират рекетьорските амбиции на един самозабравил се висш чиновник, който се опитва да изкара поредния келепир чрез заблудата, че се грижел за народа?  \r\n  \r\n \n\t\t\t\t\t\t", "date": "2018.04.14", "title": "Моралиста тоалетен министър забрави, че е приютявал едни от най-големите тв измамници!"}
{"url": "http://www.bnews.bg/article/240254-100_raketi_za_3_chasa_pentagonat_obyavi_kray_na_atakata", "text": "\n Приключиха ударите, нанесени по програмата за химически оръжия на Сирия от САЩ, Франция и Великобритания, обяви председателят на Комитета на началник-щабовете на въоръжените сили на САЩ генерал Джоузеф Дънфорд, цитиран от Франс прес и Ройтерс. \r\n\r\n Цялата \"война в Сирия\" трая около три часа. Първите удари бяха около 4 часа сутринта българско време, в 7 бе обявен края на операцията. \r\n\r\n На съвместна пресконференция в Пентагона с министъра на отбраната на САЩ Джим Матис Дънфорд заяви, че засега не се предвижда друга военна операция срещу Сирия. Той уточни, че целите на ударите са били внимателно подбрани и че съюзниците са се постарали да избегнат разположените в Сирия руски военни сили. Дънфорд обаче подчерта, че Москва не е била предварително уведомена за ударите по Сирия. \r\n\r\n Кореспондентът на ТАСС в Дамаск съобщи, че центърът на столицата, където има хотел с гостуваща руска парламентарна делегация, не е бил засегнат от западните удари. \r\n\r\n Дънфорд заяви, че са били използвани обичайните канали за предотвратяване на конфликти и те са били активно използвани тази седмица за решаване на въпроси, свързани с използването на въздушното пространство. \r\n\r\n \"Не сме извършили никаква координация с руснаците за ударите и не ги уведомихме предварително\", заяви Дънфорд. \r\n\r\n На въпрос дали западните сили са използвали тази удари, за да се опитат да ликвидират сирийския президент Башар Асад, министърът на отбраната Джим Матис подчерта, че целите са били подбрани единствено за \"отслабване на способността на сирийската военна машина да създава химически оръжия и не е правен опит да се разшири този списък на целите\". \r\n\r\n Според кореспондента на ТАСС правителственият квартал на Дамаск и президентският дворец не са пострадали от западните удари по града.  \r\n\r\n Нанесените в продължение на един час удари срещу сирийската програма за химически оръжия изпратиха ясно послание на сирийския президент Башар Асад, заяви Матис, цитиран от Асошиейтед прес. \r\n\r\n \"Ясно е, че миналата година режимът на Асад не разбра посланието\", каза Матис, припомняйки американските удари от април 2017 г. по сирийската военна база Шайрат близо до Хомс след приписана на Дамаск химическа атака. \r\n\r\n Той уточни, че при днешните удари са били използвани двойно повече ракети, отколкото в миналогодишните. През 2017 година бяха изстреляни 59 ракети \"Томахоук\". \r\n\r\n \"Време е всички цивилизовани нации спешно да се обединят и да сложат край на гражданската война в Сирия като подкрепят мирния процес на ООН в Женева\", добави той. \r\n\r\n Дънфорд съобщи, че западните сили са ударили в 01 ч. сутринта по Гринуич три цели, свързани със сирийската програма за химически оръжия, едната близо до Дамаск, а другите две в района на Хомс в Централна Сирия. \r\nДжоузеф Дънфорд заяви, че по данни на Пентагона западните удари по Сирия са били отразявани само от сирийската противовъздушна отбрана. \r\n\r\n Доколкото е известно на Вашингтон, намиращите се в Сирия руски военнослужещи и военна техника не са участвали в отразяването на тези удари. \r\n\r\n \"Единствената информация, с която разполагам към този момент е за изстрелване на сирийски ракети земя-въздух. Не ми е известна никаква дейност на (въоръжените сили на) Русия\", заяви генерал Дънфорд. \r\n\r\n Матис заяви, че няма загуби в личния състав на американците и съюзниците им.  \r\n\r\n \"Искам да подчертая, че тези удари са насочени срещу сирийския режим. В нанасянето на тези удари положихме големи усилия да избегнем жертви сред цивилните и чуждестранните граждани. Приканваме отговорните нации да осъдят режима на Асад и да се присъединят към нас в твърдата ни решимост да попречим на използването на химически оръжия в бъдеще\", каза той. \r\n\r\n Матис уточни, че Пентагонът ще съобщи повече информация за ударите по-късно днес. \r\n \n\t\t\t\t\t\t", "date": "2018.04.14", "title": "100 ракети за 3 часа. Пентагонът обяви край на атаката"}
{"url": "http://www.bnews.bg/article/240252-obizhdaneto_na_putin_e_nedopustimo", "text": "\n Анатолий Антонов, руски посланик в САЩ, направи изявление във Facebook в отговор на ракетните удари в Сирия, предаде Си Ен Ен. \r\n\r\n Той обвинява Запада в извършването на \"предварително разработен сценарий\". Антанов предупреждава, че ще има \"последствия\", а отговорността за тях е във Вашингтон, Лондон и Париж. \r\n\r\n \"Обиждането на президента на Русия е неприемливо и недопустимо\" и добавя, че САЩ \"нямат морално право да обвиняват други страни, тъй като притежава свой собствен голям арсенал от химически оръжия\". \r\n\r\n Под обида руският посланик явно разбира онази част от изявлението на Тръмп, в която той подчерта, че ударите по Сирия са пряк резултат от неуспеха на Русия да спре употребата на химически оръжия от Сирия и добави, че  Русия трябва да реши \"дали да продължи по този мрачен път или да се присъедини към цивилизованите нации\". \r\n\r\n Официална реакция на Кремъл все още няма. Френските медии предадоха, че според френски генерал руските военни в Сирия не са били предупредени предварително за ракетната атака. \r\n \n\t\t\t\t\t\t", "date": "2018.04.14", "title": "Обиждането на Путин е недопустимо"}
{"url": "http://www.bnews.bg/article/240250-bombardirovkite_nad_siriya_prodalzhiha_50_minuti_video", "text": "\n Ракетните удари, които САЩ, Великобритания и Франция нанесоха на Сирия, са продължили общо 50 минути. Това съобщи в събота телевизия \"Ал Маядин\", позовавайки се на свой източник от сирийската армия. \r\n\r\n По негова информация сирийските системи за противоракетна отбрана са съумели да отблъснат атаката и да свалят голям брой от насочените ракети, съобщи БГНЕС. \r\n\r\n По-рано телевизия \"Ал Джазира\" предаде, че ракетите на \"тройката\" са поразили военното летище \"Мезе\" в предградията на Дамаск, базата на противовъздушните сили в планината Касиун, както и базите на 41-а бригада на Специални сили и 105-та бригада на Републиканската гвардия. Според сведенията на медията САЩ и съюзниците им са успели да бомбардират девет цели на територията на Дамаск, предградията му и останалите части в Сирия. \r\n\r\n По-късно обаче информационната агенция САНА опроверга информацията и обяви, че това е опит \"враждебните медии да преувеличат мащаба на \"тристранната агресия\".\" \r\n\r\n Повод за инициирането на ударите по Сирия стана инцидент от 7 април в град Дума, където се смята, че е било използвано химическо оръжие срещу цивилни - най-вероятно от режима на президента Башар Асад. Подобна информация бе разпространена от редици НПО-та и медии. Сирийският режим и поддръжниците му Иран и Русия категорично отхвърлят истинността на подобни твърдения, но САЩ твърдят, че разполагат с \"видео и снимков материал\" , който доказва, че наистина е била извършена атака с отровни вещества. \r\n\r\n Днес в Сирия се очаква да пристигат експертите от Организацията за забраната на химическите оръжия, които да потвърдят или отхвърлят информацията за нападение с химическо оръжие.  \r\n\r\n \r\n\r\n   \r\n \n\t\t\t\t\t\t", "date": "2018.04.14", "title": "Бомбардировките над Сирия продължиха 50 минути (ВИДЕО)"}
{"url": "http://www.bnews.bg/article/240247-ekskluzivno_v_bnews_razkaz_na_zhena_patuvala_s_yunion_ivkoni_shofyorat_polovinata_pat_si_govoreshe_po_telefona_roveshe_v_nego_prehvarlyashe_si_snimki_i_si", "text": "\n Във Фейсбук попаднахме  на коментар на Антоанета Лазарова по повод вчерашният  ужас на АМ Тракия. Антоанета споделя за свое преживяване с автобус на Юнион Ивкони. Вижте какво написа тя! \r\n\r\n \r\n\r\n Не се чудете как малка кола може да преобърне автобус! Миналото лято пътувах с Юнион Ивкони- втрещи ни и ужаси шофьорът, който половината път си говореше по телефона, ровеше в него, а по едно време даже прехвърляше от единия на другия телефон нещо, подпирайки се само на волана. \r\n\r\n Имаше слушалка, явно  на служебния телефон по задължение, точно за да не се разсейва, която обаче той изобщо нне ползваше!! Явно профес. прегаряне, скуката, отегчението от работата и монотонното шофиране, разнообразяваше с различни лични разговори цели 3 часа!  \r\n\r\n Накрая в Созопол му казахме- И по- малко да говори по телефона, а той ни показа слушалката все едно сме малоумни и не го бяхме наблюдавали. Така, че ударила го е кола този автобус, но не се знае дали той е внимавал и не е шофирал по подобен начин, след което не е успял да реагира адекватно?!  Карат като луди, хвърлят по 1 око само на пътя, а ако стане нещо- някой друг им е виновен или ги е засякъл и ударил. Тогова не подадохме сигнал, а сега съжалявам като гледам колко ранени и загинали има! Същото беше и до Аспровалата- объркал пъта в Гърция, забави се с час и половина, който после наваксваше с бясна скорост в тъмницата точно на опасните завои на Кресненското дефиле. \r\n \n\t\t\t\t\t\t", "date": "2018.04.14", "title": "ЕКСКЛУЗИВНО В BNEWS! Разказ на жена, пътувала с “ЮНИОН ИВКОНИ”: Шофьорът половината път си говореше по телефона, ровеше в него, прехвърляше си снимки и си..."}
{"url": "http://www.bnews.bg/article/240245-den_na_natsionalen_traur_pochitame_zhertvite_ot_kasapnitsata_na_trakiya", "text": "\n С решение на Министерския съвет днешният 14 април е обявен за ден на национален траур за жертвите от тежката катастрофа на автомагистрала „Тракия“. \r\n\r\n Пътнически автобус се обърна на \"Тракия\". Загинаха шестима души, а 23-ма бяха ранени. \r\n\r\n В памет на загиналите националните флагове на всички държавни институции ще бъдат свалени наполовина. \r\n\r\n Съболезнования изказа и президентът Румен Радев. \r\n\r\n \"Както аз, така и цялото ни общество, сме съпричастни с болката и скръбта ви\", посочва държавният глава. \r\n\r\n Румен Радев пожела бързо възстановяване на всички пострадали и благодари на всички медицински екипи, които са помагали на ранените и полагат грижи за лечението им. \r\n\r\n \r\n \n\t\t\t\t\t\t", "date": "2018.04.14", "title": "ДЕН НА НАЦИОНАЛЕН ТРАУР! Почитаме жертвите от касапницата на Тракия"}
{"url": "http://www.bnews.bg/article/240230-slavi_zakasa_seriozno_vdiga_samoleta_za_kratko_samo_s_oralni_laski", "text": "\n Слави Трифонов успява да докара до нещо като „полет” в подкръстието, но за кратко и само с орални ласки, недискретно коментират бивши партньорки на гологлавия водещ, разбра HotArena. \r\n\r\n От години в светските среди се шушука, че шоуменът, известен с арогантността си, има сериозни проблеми с ерекцията, писа „Таблоид“. \r\n\r\n \r\nОще по време на връзката му с Мартина Огнянова се говореше, че макар да са заедно, интимният им живот куца яко и балерината не е щастлива, тъй като „пистолетът” на любимия непрекъснато засича в леглото. Нищо друго не смачква така мъжкото самолюбие, както еректилната дисфункция. \r\n\r\n Психолозите пък добавят, че много често мъже, които не вдигнат самолета, избиват комплексите си чрез агресия към останалите или като впрегнат всички сили да се докажат в други области – най-вече в професията си. Именно подобно нещо наблюдават колегите и познатите на Слави Трифонов през последните години.   \r\n\r\n Преди 10 лета шоуменът публично призна, че може да ослепее, тъй като страда от възпаление на очния нерв на лявото око, предизвикан от инцидент в миналото. Години по-късно му бе поставена диагнозата атрофия на зрителния нерв и единственото, което го спаси от пълно ослепяване, бяха скъпите медикаменти, които му бяха доставени специално от чужбина.   \r\n\r\n Лекарствата обаче са повлияли зле на половата мощ на учиндолеца и той не можел да използва мъжкото си достойнство така, както би искал, твърдят дами, които са преминали през широкия креват на Дългия и останали разочаровани не от размера, а от способностите на члена му.   \r\n\r\n Явно затова напоследък тв водещият с политически амбиции реши публично да се самоиронизира на тема секс и полова мощ. Миналата седмица Трифонов втрещи гостите си в шоуто рапърското дуо Павел и Венци Венц като директно ги попита дали правят френска любов.  После Дългия задълба в щекотливата тема и уточни, че оралните ласки са единственото, което спасява правенето на секс след една известна възраст. На зрителите в студиото и на тези пред малкия екран обаче направи впечатление, че Дългия е доста обсебен от фелациото.   \r\n \n\t\t\t\t\t\t", "date": "2018.04.14", "title": "Слави закъса сериозно! Вдига самолета за кратко само с орални ласки"}
{"url": "http://www.bnews.bg/article/240251-stabilizirano_e_13_godishnoto_dete_postradalo_pri_katastrofata_kray_vakarel", "text": "\n Спокойно е преминала нощта за тримата пациенти в \"Пирогов\", постъпили след тежката катастрофа край Вакарел на 13 април, петък. Всички те са без непосредствена опасност за живота към момента, съобщиха от болницата за спешна медицинска помощ, съобщиха от болницата. \r\n\r\n 13-годишното момче, настанено в Детска реанимация, е в стабилно състояние, съобщи изпълнителният директор на УМБАЛСМ \"Н. И. Пирогов\" проф. Асен Балтов. То е на спонтанно дишане, в съзнание. Предстои по-късно през деня да му бъдат направени контролни изследвания. \r\n\r\n Майката на момчето също е добре. Тя е настанена в травматологията на \"Пирогов\". \r\n\r\n Другата пострадала жена остава в хирургията на \"Пирогов\" в стабилно състояние. \r\n \n\t\t\t\t\t\t", "date": "2018.04.14", "title": "Стабилизирано е 13-годишното дете, пострадало при катастрофата край Вакарел"}
{"url": "http://www.bnews.bg/article/240248-ogromen_kesh_v_doma_na_ubitiya_danachen_shef_razkrivat_kolegite_mu", "text": "\n \r\nОгромна сума пари в брой с неизяснен произход е намерена след смъртта на показано убития данъчен шеф па акцизите Ивайло Стаменов Цветков, става ясно от кърваво писмо на колегите му от НАП. Той беше разстрелян като  във филмите за мафията на 18 декември м.г. на ул. Дунав в центъра на София, на две крачки от Столичната община, като по случая веднага се събраха премиерът, вътрешния министър, главният прокурор и другите най-големи началници. \r\n\r\n 4 месеца по-късно обаче убийството остава неизяснено. И то въпреки дързостта на престъплението, извършено посред бял ден, на място с много камери и с изход за колата на атентатора към два делнично задръстени столични булеварда – Левски и Дондуков. Което означава, че извършителят е бил спокоен и е бил сигурен, че ще остане безнаказан. \r\n\r\n Ето какво пишат в открито писмо колегите на убития от НАП, които са пред стачка: „Защо не беше закрита дирекция Фискален контрол след публичния разстрел на началник от същата структура, като нарко-бос, след който при извършен обиск в жилището на лицето са открити стотици хиляди левове и евро и са събрани доказателства от полицията, че същият е участвал в корупционни схеми, във връзка с което е убит, което представлява публична тайна? \r\n\r\n Защо вместо да бъде закрита тази структура, за която има и множество други сигнали, арести в Бургас на служители от ФК  и слухове за корупция в особено големи мащаби, както и мнозина от колегите са с ниско ниво на компетентност. Въпреки това отговорност за проблемите пое директорът на дирекцията, който подаде оставка и същата беше приета, структурата не беше закрита?”. \r\n \n\t\t\t\t\t\t", "date": "2018.04.14", "title": "Огромен кеш в дома на убития данъчен шеф, разкриват колегите му"}
{"url": "http://www.bnews.bg/article/240190-mariana_marinova_vav_voyna_s_matskite_ot_mis_silikon", "text": "\n Организаторката на конкурса „Мис Силикон“ е във война с силиконовите гърли, участвали в конкурса през годините. \r\n\r\n Дни преди юбилейното – десето издание на конкурса между Маринова и силиконките е пламнала истинска война. Поводът е короната „Мис Силикон на десетилетието“, която ще блесне на главата на миската събрала най-много гласове в онлайн гласуването, което от месец върви на страницата на „Мис Силикон“. \r\n\r\n Телефонът на Маринова прегрял от обаждания на момичетата, които искали да са първи. Предлагали й пари, заплашвали я, че ще бойкотират церемонията на 20 април, която ще се проведе в Пайнер Клуб, София. \r\n\r\n „Това не е конкурс, а рожден ден. Искам да се съберем всички на едно място и да покажем, че семейството на „Мис Силикон е голямо и сплотено. Затова и мисля, че е най-справедливо хората да решат коя да грабне короната. Няма да направя никакви компромиси с това, а който иска да се сърди“, уточнява пред BLife миската Мариана Маринова. \r\nСамо месец след това тя уточни, че ще се проведе и конкурсът, където ще бъде избрана новата „Мис Силикон 2018“. \r\n \n\t\t\t\t\t\t", "date": "2018.04.14", "title": "Мариана Маринова във война с мацките от „Мис Силикон“ "}
{"url": "http://www.bnews.bg/article/240246-intsident_strashen_pozhar_vilnya_v_lozenets_snimki_video", "text": "\n Сериозен пожар вилнее в момента в столичния квартал Лозенец, съобщиха очевидци за БЛИЦ. Снимки от огнената стихия са публикувани преди минути и в социалните мрежи. От коментарите се разбира, че огънят е тръгнал от паркирани пред жилищен блок автомобили. \r\n\r\n В момента на мястото има пожарни коли, които гасят пламъците. Сред коментарите във Фейсбук е и този на Тодор Васев: \"Въпреки , че не вярвам в тези неща.. ама днес си такова таковата петък 13-ти.\" \r\nВидеото гледайте  \r\n\r\n \r\n \n\t\t\t\t\t\t", "date": "2018.04.14", "title": "ИНЦИДЕНТ! Страшен пожар вилня в Лозенец(СНИМКИ+ВИДЕО)"}
{"url": "http://www.bnews.bg/article/240249-8_seriozni_intsidenta_s_yunion_ivkoni_za_desetiletie", "text": "\n 8 са големите инциденти с автобуси на „Юнион Ивкони” за последните 10 години. \r\n\r\n 17 души пострадаха на 30 ноември миналата година, когато късно вечерта на 296 километър на АМ \"Тракия\" се преобърна автобус на фирмата. \r\n\r\n 10 са ранените при челен удар между два автобуса и микробус на главния път София-Варна, до омуртагското село Камбурово на 22 януари 2016 г. \r\n\r\n При катастрофа на автобус на фирмата и циментовоз при Ябланица на 19 май 2007 г. загина шофьорът на автобуса, 20 души бяха ранени. Катастрофата стана на пътя Варна – София. \r\n \n\t\t\t\t\t\t", "date": "2018.04.14", "title": "8 сериозни инцидента с „Юнион Ивкони” за десетилетие"}
