{"url": "http://www.bnews.bg/article/240749-golyama_maka_v_zhivota_na_rusata_zlatka_vizhte_kakvo_ya_machi", "text": "\n Тежък запек измъчва Русата Златка. Ефектната блондинка от доста време се бори безуспешно с лениви черва, изпорти я нейна приятелка пред „Таблоид“. \r\n\r\n Участничката в „Като две капки вода“ мадама дори признала за драмата зад кулисите на предаването. Плеймейтката смутолевила, че от доста време живее на хапчета и разхлабителни чайове и вече се чудела към какво да прибегне, за да облекчи мъките си. Посещавала WC-то едва 3-4 пъти в седмицата и проблемът се задълбочавал. Нещата се влошили и наскоро заради диетите, които блондито спазвала. \r\n\r\n Златка се жалвала от подуване, газове, дискомфорт, който борела с чай за отслабване, уж улесняващ визитите в „офиса“. Оказало се, че отварата правела червата още по-мързеливи. Пиела и по чаша топла вода сутрин на гладно, но и това не й помагало… В „Капките“ била все с подут корем и затова често й задавали въпроса дали не е бременна. Тя с тъга им споделяла, че проблемът всъщност е съвсем друг. \r\n  \r\n \n\t\t\t\t\t\t", "date": "2018.04.23", "title": "Голяма мъка в живота на Русата Златка (Вижте какво я мъчи)"}
{"url": "http://www.bnews.bg/article/240744-gonyat_dzharo_ot_stani_bogat", "text": "\n Михаил Билалов, по-известен като Джаро от „Под прикритие” яко се излага последните дни. Актьорът, който стана водещ на предаването „Стани богат”, е като трън в очите на феновете си \r\nБилалов допуска куп грешки в предаването, излага се с неточна информация и прави гаф след гаф. Заради това, от три седмици в социалните мрежи се формират групи за неговото изгонване от предаването. \r\nЕдна от тях дори вече е набрала над 600 последователи и продължава да набира популярност. А в нея са извадени всичките му гафове и изцепки. \r\nЕдин от култовите гафове на екранния Джаро е въпрос за победата на Григор Димитров на АТП. След много затруднения участничката успя да отговори срещу Давид Ферер, след което Билалов тръгва да прави разяснения. \r\n„Григор печели първия си турнир от сериите АТП в Стокхолм през декември 2013 година”. \r\nГодината е вярна, но само до там. Тенис състезанията приключват в средата на ноември, а Димитров спечели титлата си през месец октомври. \r\nНо Билалов явно не знае това и говори каквото си иска. Освен това водещият доста успешно обърква участниците в състезанието, вместо да им помогне. По същия начин той ги подведе за правилното изписване на елемента хром—CH, докато правилното е Cr. \r\nАктьорът е скован на стола и очевидно не се чувства комфортно в тази си роля. Преди дни друг участник ползва жокера „Обади се на приятел”, а зрителят го поздравя със „Здравей Джаро”. \r\nБилалов видимо се смути, а след това отговори, че Джаро е умрял. Заради многобройните му издънки групата „Да изгоним Михаил Билалов от „Стани богат” вече набира огромна популярност. „Много се излага. Освен това помага на участниците. Щом тръгнат в грешна посока, веднага ги подтиква да използват жокери. Срам е за предаването”, гласят част от коментарите. \r\n  \r\n \n\t\t\t\t\t\t", "date": "2018.04.23", "title": "Гонят Джаро от \"Стани богат\""}
{"url": "http://www.bnews.bg/article/240760-papa_frantsisk_razdade_sladoledi_na_bezdomnite_po_sluchay_imeniya_si_den", "text": "\n Папа Франциск, с рождено име Хорхе Берголио, реши днес да отбележи имения си ден, като раздаде 3000 сладоледа на бездомните в Рим, където от седмица времето е почти лятно, съобщиха от Ватикана, цитирани от Франс прес. \r\n\r\n В много католически държави именните дни се празнуват повече от рождените и \"Светият отецще празнува този ден заедно с най-нуждаещите се, които нямат покрив над главата си\", се казва в съобщение на Светия престол.  \r\n\r\n Сладоледите ще се раздават на хора, които всеки ден посещават кухните за бедни, в домове и сгради в столицата, управлявани главно от организацията Каритас. \r\nОткакто преди пет години бе избран за папа, Франциск направи приобщаването на бедните една от основните теми на своя понтификат. Показа го и като постави обществени душове в непосредствена близост до колонадата на Бернини. \r\nНа 78-мия си рожден ден през декември 2014 г. папата раздаде стотици спални чували на бездомните в Рим. През следващите години той изпрати торти в кухните за бедни или други дарения за центровете за приемане на мигранти. \r\nПапата учреди Световен ден на бедните, отбелязван обикновено в третата неделя на ноември, за да насърчи вярващите да правят подобни жестове. \r\n \n\t\t\t\t\t\t", "date": "2018.04.23", "title": "Папа Франциск раздаде сладоледи на бездомните по случай имения си ден"}
{"url": "http://www.bnews.bg/article/240762-sramno_vitosha_tane_v_mrasotiya_i_boklutsi_fandakova_i_stolichna_obshtina_ne_si_mradvat_prasta_snimki", "text": "\n Будната гражданска съвест не спи, за разлика на задремалите общинари, които се разбуждат явно само като стане дума за далаверка. Докато Фандъкова се прави на заинтересована как не върви работата в район \"Младост\", защото полицията арестува кметицата и заместничката й с невиждан досега подкуп, столичани изляха гнева си в социалните мрежи със снимки и коментари за мръсотията и сметището, в което се е превърнала Витоша. \r\n\r\n Малки, преливащи от боклуци кошчета, които никой не събира, няма организация, която да прибере боклуците, които хората са събрали и сложили в малките и неудобни за целта места за отпадъци. \r\n\r\n И докато някои гласове хулят хората, които не са си изхвърлили боклуците, по-наблюдателните обясняват, че това е направено, но нито местата за това са достатъчни, нито пък някой го е грижа после да почисти и извози отпадъците и изхвърленото. \r\n\r\n Дори един от коментаторите дава практичен съвет на кметицата Фандъкова, ако случайно не знае какво да направи в този случай и нейните подчинени нямат решение: \r\n\r\n \r\n\r\n \r\n \n\t\t\t\t\t\t", "date": "2018.04.23", "title": "СРАМНО: Витоша ТЪНЕ в мръсотия и боклуци, Фандъкова и Столична община не си мръдват пръста! (СНИМКИ)"}
{"url": "http://www.bnews.bg/article/240763-petar_dyulgerov_e_broil_treskavo_pachkite_namazani_s_himikal_vzel_si_dela_i_posle_dal_ostanala_suma_na_ivancheva", "text": "\n Следи от маркиращия химикал на парите, намерени в колата на кметицата на столичния район \"Младост\" Десислава Иванчева и заместничката ѝ Биляна Петрова, има по ръцете на обвинения като посредника Петко Дюлгеров. Това разкри адвокатът на Дюлгеров пред bTV. \r\n\r\n Според показанията му той е пипал банкнотите, когато ги е броил, и е взел своя дял. \r\n\r\n Дюлгеров се е срещнал на 17 април с предприемача Александър Ваклин, за да вземе плика със 70 хиляди евро и своя процент от сумата. \r\n\r\n Защитата на Дюлгеров не отрича, че след срещата с Ваклин посредникът се е срещнал на кафе с двете дами. След това той оставя пликът с парите в колата. \r\n\r\n Шефът на спецпрокуратурата Иван Гешев вече каза, че маркиращо средство по ръцете на двете жени е намерено на определени места. \r\n\r\n Без да е спазен срокът от три дни, днес защитниците по делото са получили и призовки за нови обвинения, с които ще се запознаят в сряда. \r\n\r\n Бизнесменът Александър Ваклин вече води дело срещу община „Младост” за мълчалив отказ на кмета. Делото е насрочено за 16 май. \r\n \n\t\t\t\t\t\t", "date": "2018.04.23", "title": "Петър Дюлгеров е броил трескаво пачките, намазани с химикал, взел си дела и после дал останала сума на Иванчева!"}
{"url": "http://www.bnews.bg/article/240754-agent_shishi_e_nedosegaem_dali_ne_e_v_shtatskata_programa_za_zashtita_na_dovereni_polititsi_izvestna_kato_strictly_protect", "text": "\n Вече съм убеден: има заговор на държавно ниво за тоталната медийна защита на Красимир Каракачанов! При аферата „Десислава Иванчева“ е кристално ясно, че вемереовецът Петко Дюлгеров е посредник при подкупа в „Младост“, а може би и нещо повече. Но нито една телевизия не смее да попита военния министър как така негов съпартиец и водещ в неговата телевизия „България 24“ е главно действащо лице в аферата. И защо телевизията начаса изтри всичките му предавания? Пълна тишина! \r\n\r\n Преди три години тефтерите на Цветан Василев показаха, че Каракачанов е бил редовен посетител на банкера. Той се оправда, че бил при Василев не за себе си, а за да ходатайства за други хора. От това уличаващо признание не последва нищо – нито прокуратурата подгони Каракачанов, нито медиите го разковаха. \r\n\r\n През 2013-а ВМРО вкара евродепутат с парите на банкера, което направи Джамбазки най-скъпият евродепутат за всички времена, чийто мандат „тежи“ 3 милиарда лева. Но и от това не последва нищо. Оглушителна тишина! \r\n\r\n По мой сигнал Военно-окръжна прокуратура води разследване срещу министър Каракачанов за корупция във военното министерство. След като дадох показания пред военен прокурор преди четири месеца, обявих това във Фейсбук. До днес нито една телевизия не смее да попита министъра за това разследване. Страх ли, що ли? \r\n\r\n Тези дни френският „Нувел Обсерватьор“ излезе с разкрития за криминална търговия с български паспорти, купувани от албанци в Македония и Косово, в дъното на която са обитателите на вемереовската централа на „Пиротска“. И пак гробно мълчание в медиите! \r\n\r\n Наскоро в една телевизия ми бе казано, че срещу всеки в тази държава може да се говори критично, но за Каракачанов нещата били деликатни и трябвало да сме по-предпазливи… \r\n\r\n Почвам да вярвам, че имаме вицепремиер и силов министър със статут на недосегаем. Или Каракачанов е влязъл в щатската програма за защита на доверени политици, известна като „Strictly Protect“. А може би и двете. След като всички се страхуват от него, какво друго да мисля? \r\n\r\n ––––––––– \r\n\r\n Преди седем години изтекли дипломатически документи в „Уикилийкс“ показаха, че по предложение на посланик Байърли у нас има трима „стриктно защитени“ по тази програма: зам.-министър на отбраната Соня Янкулова, ген. Никола Колев, Елена Поптодорова. \r\n\r\n Велизар Енчев \r\n \n\t\t\t\t\t\t", "date": "2018.04.23", "title": "Агент Шиши е недосегаем, дали не е в щатската програма за защита на доверени политици, известна като „Strictly Protect“?"}
{"url": "http://www.bnews.bg/article/240758-posocheniyat_za_dushmanin_na_ivancheva_i_nein_zamestnik_rumen_rusev_napravi_novi_skandalni_razkritiya_za_arestuvanata_kmetitsa", "text": "\n Арестуваният кмет на район „Младост“ Десислава Иванчева твърди, че нейното задържане е инсценировка, в която голяма роля има нейният заместник с ресор „Строителство“ архитект Румен Русев. \r\n\r\n Русев  бе от редиците на ПП “България без цензура”  и се правеше на верен на партията и на лиедра й Николай Бареков. Интересно е обаче, че в администрацията на район „Младост“ има подготвена от Иванчева заповед за уволнение на Русев, заради разногласия за начина на управление на квартала. Според него началничката му е забавяла и най-дребните документи, като искания за промяна на адрес или изкопаване на ями в кв. Горубляне. Ето какво каза заместник-кметът пред в. „Труд“:  Припомняме, че в съда тя размахваше лист, на който беше написано името на заместникът й, а тя крещеше, че той я е поръчал. \r\n\r\n \r\n  \r\n\r\n \r\n\r\n – Не знам за такова нещо. \r\n\r\n \r\n\r\n – Усещал съм, да, така че нищо чудно да съм гласен за уволнение. \r\n\r\n – Имате ли все още нещо общо с „България без цензура“? \r\n\r\n – Вече такава партия не съществува, но бях представител в 23 МИР в София и кандидат за районен кмет в район „Студентски“ през 2015 година. Но тогава събираха всички (с качества – б.а.) и колкото и да отказваш, нямаше как да не те кандидатират.  \r\n\r\n \r\n\r\n – (Смее се). Разбира се, а не от кол и въже. Иванчева изобщо нямаше как да знае от коя партия съм бил или за какъв пост съм кандидатствал. \r\n\r\n \r\n\r\n – Не, не. С г-жа Биляна Петрова (арествуаната с Иванчева нейна заместничка – б.а.) се познавам отдавна. И просто ме поканиха за експерт при разглеждането на проекта на „Гаранти коза“ и явно тогава ме е харесала г-жа Иванчева. Кани ме няколко пъти, но й отказвах. – Но все пак накрая приехте. – Ами, това беше чудесна идея – хората да избират сами кой да ги управлява в районите. За съжаление всичко се обърка и опорочи. \r\n\r\n – Вие сте имали доста противоречия на експертно ниво с г-жа Иванчева, нали така? \r\n\r\n – Разбира се. Веднага Ви давам пример – идват хора при мен и ми казват „Преписка стои при Вас за смяна на адрес“. Отивам при Иванчева и й обяснявам „Извинявай много, пускай ги тези неща директно към мен, нали аз ги разпределям“. Изготвиха заповед тези случаи да идват при мен, а тя един месец не ги подписва. \r\n\r\n \r\n\r\n – Ами, с никакви. Като мине през мен преписка за издаване на регистрация за адрес какво ще стане? Ще се построи някой къща, която вече я има ли? Става дума за съвсем дребни неща – да речем изгребна яма в Горубляне, право на преминаване. Тя не ги подписва, ама хората идват при мен и се оплакват. А те просто тези документи ги няма при мен, защото тя не ми ги е пратила. \r\n\r\n \r\n\r\n – Ами и аз се учудвам. Явно съм много издръжлив. \r\n\r\n \r\n\r\n – Ако хората от администрацията искат да си тръгна, нека да дойдат и да ми кажат. Те специално дойдоха при мен и ми казаха – „Ако Вие си тръгнете и Владимир Клисуров си тръгне (зам.-кметът, който в момента изпълнява длъжността на кмет – б.а.), от Московска 33 ще ни назначат някого”. Ако ми нямат доверие, си тръгвам. Но да дойде пак някой отгоре и да ги прави на маймуни (с управлението си б.а.) – няма смисъл. \r\n\r\n \r\n\r\n – Не. \r\n\r\n \r\n\r\n – Трябва да е нещо, което работи. Някой да познава материята и проблемите и най-важното – да иска да ги реши, иначе няма да стане нищо. \r\n\r\n \r\n\r\n – Никога не съм я чувал да иска пари. \r\n\r\n \r\n\r\n – Некомпетентност е много крайна дума. По-скоро липсата й на чувство за време. \r\n  \r\n \n\t\t\t\t\t\t", "date": "2018.04.23", "title": "Посоченият за душманин на Иванчева и неин заместник  - Румен Русев, направи нови скандални разкрития за арестуваната кметица!"}
{"url": "http://www.bnews.bg/article/240759-izraelski_ministar_zaplashi_sas_smart_bashar_aasad_ako", "text": "\n Израелски министър, близък до началника на правителството Бенямин Нетаняху, заплаши днес със смърт сирийския президент Башар Асад, предаде Франс прес, цитирана от БТА. \r\n\r\n \"Ако Асад позволи на Иран или на когото и да било да започне война срещу Израел от сирийска територия, ще понесе цялата отговорност и ще поеме рискове не само за режима си, но и лично за себе си\", предупреди министърът на енергетиката Ювал Щайниц в интервю за информационен уебсайт. \r\n\r\n Щайниц е член на управляващата партия \"Ликуд\". Той е част и от кабинета по сигурността - вътрешноправителствена структура, която се занимава със стратегически въпроси. \r\n\r\n Израел и Сирия остават официално в състояние на война. Отношенията между двете страни са обтегнати, защото трима врагове на Израел водят сражения по сирийските бойни полета: самият сирийски режим, Иран и ливанското шиитско движение Хизбула. \r\n\r\n От началото на войната в Сирия през 2011 г. Израел внимава да не бъде въвлечен в конфликта. Еврейската държава обаче извърши десетки атаки през последните години срещу позиции на сирийския режим или автоколони с оръжия от Иран, предназначени за Хизбула. \r\n \n\t\t\t\t\t\t", "date": "2018.04.23", "title": "Израелски министър заплаши със смърт Башар Аасад, ако..."}
{"url": "http://www.bnews.bg/article/240756-zdravnoto_ministerstvo_speshno_tarsi_pari_za_sluzhitelite_ot_rzi_sled_protesta_im", "text": "\n Министерството на здравеопазването търси правна възможност служителите в Регионалните здравни инспекции да получат до края на годината всичките 6 милиона лева, отпуснати за увеличение на заплатите. Това стана ясно след срещата на заместник- министъра на здравеопазването Бойко Пенков с протестиращите служители на РЗИ. Действащата в момента наредба поставя лимит за ръст на заплатите до 15 процента, но максимумът се полага само на тези с отлични оценки от атестациите. Пенков и пое ангажимент да се намери решение: \r\n\r\n \"Отпуснати пари не могат да бъдат използвани в момента на хората да се вдигнат заплатите и затова се търси друга форма - под формата на допълнително материално стимулиране. На четири пъти в годината те могат да получат допълнително материално стимулиране до 70% от общата си годишна заплата. Ще направим опит да обърнем пирамида – не \"на най-големия началник – най-много\", а хората, които работят, да получат повече\". \r\n\r\n Пенков е категоричен, че исканото ново увеличение на  заплатите с 20%  от първи май не може да се случи без актуализация на държавния бюджет. От своя страна протестиращите не поемат ангажимент спрат с протестите. \r\n \n\t\t\t\t\t\t", "date": "2018.04.23", "title": "Здравното министерство спешно търси пари за служителите от РЗИ след протеста им"}
{"url": "http://www.bnews.bg/article/240746-hilyadi_pochetoha_pametta_na_avichi", "text": "\n В центъра на Стокхолм хиляди се събраха, за да почетат паметта на популярния диджей Авичи, който беше намерен мъртъв преди дни. Полицейски източник в Оман съобщи, че няма подозрителна престъпна активност, след като шведският артист беше намерен мъртъв в столицата на страната. Източник пожелал да остане анонимен, заяви, че след две аутопсии не са намерени никакви следи за престъпна активност в причината за смъртта на 28-годишния мъж. \r\n\r\n За смъртта му беше съобщено от негови музикални представители. „С огромна скръб ви съобщаваме за загубата на Тим Берлинг, познат още като Авичи. Той беше намерен мъртъв в Маскат, Оман този следобед на 20 април. Семейството му е съсипано и всички ние искаме да уважим тяхната нужда от лично пространство в това трудно време. Няма да бъдат давани по-нататъшни изявления“, се пише в официалното изявление за смъртта му. Официално становище за точната причина за смъртта на музиканта все още няма. В социалните мрежи се появиха снимки на Авичи в последните дни преди смъртта му. На тях той е в луксозен хотелски комплекс в Маскат. \r\n\r\n Много звезди, с които той е работил през годините, написаха в Туитър, че са потресени от новината за смъртта на музиканта. Най-трогателни са поредицата от туитове на музиканта Нийл Роджърс, който пише „плача в самолета. Дано да не изнервям пътниците около мен”. Малко по-късно споделя „Тим, твоето семейство има моите най-сърдечни съболезнования. Ти беше моят малък брат. Винаги ще те обичам”. На 29 март 2016 г. Авичи обяви край на публичните си изяви и турнета заради проблеми със здравето, които музикантът отдава на алкохол. „Беше лудо приключение. Започнах да продуцирам, когато бях на 16, на 18 започнах да ходя по турнета”, казва Авичи в интервю пред списание Билборд. „Когато погледна назад в живота си си мисля: Леле, аз ли направих всичко това? Беше най-доброто време в живота ми, но си имаше и своята цена, много стрес и тревога”, споделя още той в същото интервю. Именно на живота зад кулисите, всичкия стрес и здравословните проблеми е посветен и биографичният филм за него „Авичи: Истински истории”. \r\n\r\n Тим Берглинг е роден на 8 септември 1989 г. в Стокхолм. Той започва кариерата си, като направи ремикс на музикалната тема от видеоиграта Lazy Jones, a по-късно записва собствената си песен „Lazy Lace“, която скоро била пусната от Strike Recordings. В музиката му са повлияли особено Laidback Luke, Steve Angello, Tocadisco, Daft Punk, Ерик Придз и Axwell. След като печели наградата на програмата на Пита Тонга Fast Trax, Авичи получил много предложения и през април 2008 година пуснал песента „Manman“ с лейбъла на Тонга Bedroom Bedlam. През май същата година той подписал договор с At Night Managmenet и Vicious grooves. Списание „Форбс“ през 2013 г. го определи като един от десетте най-високо платени диджеи на света с годишни приходи от над 20 милиона щатски долара. „Моите избори и кариера никога не са били движени от материалното, въпреки това съм благодарен за всички възможности и комфорт, които моята популярност ми предостави“, пише той на фенове през 2016-та година след като става ясно, че прекратява турнетата си. \r\n\r\n „Знам, че съм благословен да пътувам по света и да изпълнявам музиката си, но така остава твърде малко време за човекът, който не съм на сцената“, пише още той. „Искам да съм наясно със себе си. Всичко беше само заради самият успех. Това вече не ме прави щастлив“, казва Авичи пред списание „Ролинг Стоун“ през септември 2017-та година, малко преди да излезе неговият албум Авичи (01), последният му запис. „Електронната музика започна да става твърде популярна преди четири, пет, шест години, когато парите станаха всичко. От този момент нататък аз спрях да се асоциирам с електронната музика“, казва още той в интервюто си. \r\n \n\t\t\t\t\t\t", "date": "2018.04.23", "title": "Хиляди почетоха паметта на Авичи"}
{"url": "http://www.bnews.bg/article/240750-taka_istinskite_mazhe_podavat_ostavki_armenskiyat_premier_napusna_posta_si_sled_protesti", "text": "\n Арменският министър-председател Серж Саркисян подаде оставка след близо едноседмични протести в страната. \r\n\r\n Той беше избран за премиер миналата седмица в рамките на новата парламентарна система на управление, която прехвърля властта от президента към премиера.  \r\n\r\n \"Направих грешка… напускам поста на лидер на страната\", се казва в изявление на Саркисян.  \r\n\r\n От началото на протестите на 17 април стотици хора бяха задържани, а разследващият комитет заяви, че 26 души са били арестувани за \"хулиганство\" и използване на насилие срещу полицията. \r\n\r\n Вчера вечерта лидерът на протестите против Серж Саркисян, Никол Пашинян беше арестуван след опита за разговор с бившия президент в телевизионно студио. Пред камерите те си размениха следните реплики:  \r\n\r\n \"Дойдох тук, за да обсъдим вашата оставка\", каза пред камерите Пашинян, лидерът на опозиционната партия „Граждански договор“.  \r\n\r\n \"Това не е диалог, това е изнудване, мога само да ви посъветвам да се върнете към правна рамка ... иначе ще поемете отговорността\", отговори Саркисян.  \r\n\r\n \"Вие не разбирате ситуацията в Армения. Силата сега е в ръцете на народа\", каза Пашинян.  \r\n\r\n \"Партия, която е спечелила осем процента на (парламентарните) избори, не може да говори от името на народа\", каза Саркисян преди да излезе от заседателната зала в хотел \"Мариот\" в Ереван. \r\n\r\n По-рано днес Никол Пашинян беше освободен.  \r\n \n\t\t\t\t\t\t", "date": "2018.04.23", "title": "Така истинските мъже подават оставки: Арменският премиер напусна поста си след протести!"}
{"url": "http://www.bnews.bg/article/240735-poredniyat_na_totsa_ya_natiri_v_rodniya_pernik_sled_kato_ya_hvanal_na_kalap", "text": "\n Антония Петрова се върна с подвита опашка при родителите си в Перник, след като богатият й любовник я заряза. \r\n\r\n Той й бил шута от огромния си палат край София, отделно младокът притежавал и имот на пъпа на столицата, но и от там е събрал и изхвърлил багажа на блондинката. Причината най-вероятно е изневяра от страна на миската, писа „Таблоид“. \r\n\r\n Николай има проспериращ бизнес с климатични системи. Той е по-млад с няколко лета от Петрова, а преди нея е имал дълга, сериозна връзка, която приключила заради Тоца. През лятото перничанката се премести в палата му, като не спираше да парадира със снимки от джакузито, двора му и скъпото шампанско, което вечер пият около камината, любуват се на водните лилии в импровизираното му езерце и се наслаждават на гледката. \r\n\r\n Веднага след нанасянето Антония започнала да се разпорежда в дома на любимия си. За нейно съжаление това не продължи дълго и след около година той я поряза. Николай научил, че когато отсъства по бизнес дела, Тоца щурмува нощна София и се забавлява в компанията на различни заможни господа. Отделно тя не спирала да го изнервя като проверявала непрекъснато телефона му, компютъра му и все мрънкала, че много работел. \r\n\r\n Преди десетина дни на младежа му писнало и й казал да напусне дома му. Тя се разревала и го помолила да остане, но той бил непреклонен. \r\n \n\t\t\t\t\t\t", "date": "2018.04.23", "title": "Поредният на Тоца я натири в родния Перник, след като я хванал на калъп"}
{"url": "http://www.bnews.bg/article/240755-sotsiolozite_ot_trend_otrichat_za_vrazki_s_tsvetanov_politicheski_natisk_i_pari_ot_obshtestveni_porachki", "text": "\n На редакционната поща на Би Нюз се получи опровержение от социологическата агенция „Тренд“ по повод публикацията ни „ГЕРБ подари 320 000 лв. на социолозите от Тренд“, която е разработка на сайта МИГНюз и е взета от техния сайт. \r\n\r\n В писмото социолозите опровергават данните от информационната система за управление и наблюдение на структурните инструменти на ЕС, като твърдят, че договорът им с вътрешното министерство е за 57 000 лева без ДДС.  \r\n\r\n Ето и писмото на социолозите:  \r\n\r\n \"Във връзка с публикуван от Вашата медия „материал“ на 07.04.2018 г., в 16:37 ч. (http://www.bnews.bg/article/239919-tsv_tsv_nalyal_darzhavni_milioni_v_agentsiya_trend_i_kontroliral_vestnik_24_chasa ), искаме да изкажем нашето дълбоко възмущение от дълбоките неистини, които са поместени вътре. В тази връзка бихме искали да направим няколко коментара. Първо, базов журналистически принцип е да проверяваш достоверността на информацията, която публикуваш и по този начин влияеш на общественото мнение. Второ, достоверността се проверява през два независими източника. \r\n\r\n Съдейки от поместеното, разбираме, че нито един от базовите принципи не е спазен. В цитираната обществена поръчка има цели 9 участника! \r\n\r\n Стойността на договора на обществената поръчка е 57 000,00 лева без ДДС. Вие пишете за договор от порядъка на 320 000, 00 лева! Преследвате сензация и грубо злоупотребявате с доброто име на Изследователски център „Тренд“! \r\n\r\n Цитирате данни от информационната система за управление и наблюдение на структурните инструменти на ЕС, в които „констатирате“ следното: \r\n\r\n Данните от информационната система за управление на структурните инструменти на ЕС в България показват, че към момента пари са получили експертът Диана Бакалова – 8 400 лева по граждански договор; социолозите от „Тренд“ – 320 000 лева; „АСЕС“ ЕООД – 485 500 лева за обучение на служители на МВР за работа с полиграф; 114 400 лева за доставка на полиграфи и 74 800 лева за отпечатване на информационни материали. \r\n\r\n Би трябвало да се прави разлика между индикативни бюджети по проекта и осъществени обществени поръчки, както и спечелени ценови оферти. \r\n\r\n При малко журналистическо усилие, може да се влезе в раздел „профил на купувача“, да се прочетат протоколите от работата на комисията. Там ще откриете, че след одобряването на участниците на етап административни и технически изисквания, по силата на критериите за избор на изпълнител следва отварянето на пликовете „предлагани ценови параметри“. След това оповестяване на цените следва отново изготвяне на протокол. От този протокол става ясно, че единствено участник „Институт за изследване на населението и човека“ БАН, е отстранен, защото направеното ценово предложение не отговаря на изискванията посочени от Възложителя. Всички други участници са класирани според техните оферти. \r\n\r\n Това изкривяване на фактите вменява на обществеността, че Изследователски център „Тренд“ е бил фаворизиран. Отново повтаряме, при преглед на сайта на МВР, раздел „профил на купувача“ ще видите опровержение на написаното във Вашия материал. Такова фундаментално фактологично разминаване, след като има нарочна статия за тази обществена поръчка, което предполага запознаване с обективните обстоятелства, ни остава с лош привкус относно целта на този материал. \r\n\r\n Нещо повече, при преглед на протокола след отварянето на ценовите оферти, ще забележите, че двама от участниците са дали с 20% икономически по-благоприятни оферти. На тези участници – Изследователски център „Тренд“ и Обединение „Витоша Рисърч и ЕСИ-Център“ ДЗЗД, са поискани финансови обосновки, с които аргументирано и законосъобразно да изложат обективни предпоставки за техните по-благоприятни цени. Разбира се, това нещо го няма в материала, а то е съществена част. \r\n\r\n На Вашето внимание предоставяме и линк от официалния сайт на Министерство на вътрешните работи, раздел профил на купувача: \r\n\r\n https://www.mvr.bg/dussd/%D0%B4%D0%B8%D1%80%D0%B5%D0%BA%D1%86%D0%B8%D1%8F%D1%82%D0%B0/%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%B8-%D0%BF%D0%BE%D1%80%D1%8A%D1%87%D0%BA%D0%B8-%D0%B4%D0%BE-22-11-2016-%D0%B3/%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%B8-%D0%BF%D0%BE%D1%80%D1%8A%D1%87%D0%BA%D0%B8-%D0%BE%D1%82%D0%BA%D1%80%D0%B8%D1%82%D0%B8-%D1%81%D0%BB%D0%B5%D0%B4-01-10-2014-%D0%B3/%D0%BF%D1%80%D0%B5%D0%B3%D0%BB%D0%B5%D0%B4/%D0%BE%D0%B1%D1%89%D0%B5%D1%81%D1%82%D0%B2%D0%B5%D0%BD%D0%B8-%D0%BF%D0%BE%D1%80%D1%8A%D1%87%D0%BA%D0%B8-%D0%BE%D1%82%D0%BA%D1%80%D0%B8%D1%82%D0%B8-%D1%81%D0%BB%D0%B5%D0%B4-01.10.2014-%D0%B3/provejdane_nacionalno_ekspertno_izsledvane_ranno_razpoznavane_priznaci_radikalizaciq \r\n\r\n          Не на последно място, поместеното съдържание относно партньорството между „24 часа“ и нашата агенция, е крайно некоректно. Данни не се изкарват всяка седмица, както вие се възмущавате. Изследователски център „Тренд“ по поръчителство на вестник „24 часа“ провежда ежемесечно национално представително изследване. Темите, които се поместват в този „24-Тренд“ индекс далеч не са само обществено-политически. Някои от най-интересните изследвания със социална насоченост и обществена значимост се родиха именно в това партньорство. Намекът за политическа връзка, който вие се опитвате да вмените, също е дълбоко злоумишлен и некоректен. За фактологичната необезпеченост, да не говорим. \r\n\r\n С оглед на гореизложеното считаме, че публикуваният от Вашата медия материал е крайно подвеждащ, съдържащ неистини и уронващ престижа на изследователски център „Тренд“. Няма нито един верен факт и нито дори усилие за проверка на този факт.\" \r\n \n\t\t\t\t\t\t", "date": "2018.04.23", "title": "Социолозите от \"Тренд\" отричат за връзки с Цветанов, политически натиск и пари от обществени поръчки"}
{"url": "http://www.bnews.bg/article/240748-i_chalgadzhiykite_otbelyazaha_denya_na_zemyata", "text": "\n \r\n22 април е световният ден на Земята, а България е една от първите страни, присъединили се към Международното отбелязване на празника още в далечната 1930 година. Тази година водеща е темата “Свят без замърсяване с пластмаси“ и тя е избрана, за да насочи вниманието към цялостна промяна на нагласата и отношението ни към пластмасите. \r\n\r\n Звездите на телевизия “Планета“ също показаха отношение към природата и прекараха неделния ден на открито. Всичко това те документираха в снимки, които феновете им видяха в социалните мрежи. Сред първите, които споделиха своя ден сред природата, бе Анелия, която предпочете компанията на свои приятелки в планината. \r\n\r\n Ивелина Колева приветства слънцето край морския бряг, а Дамян Попов заложи на зелено. Красотата на българската природа все по-често привлича Преслава, която не пропуска възможност да й наслади. \r\n\r\n Татяна често тренира сред природата, а вчера също показа активност на открито. Денят на Земята отбеляза и Биляна, която заведе своя син в парка, а сред очарованието на Родопите този ден прекараха Николай Славеев и композитора Димитър Милев със семействата си. \r\n  \r\n \n\t\t\t\t\t\t", "date": "2018.04.23", "title": "И чалгаджийките отбелязаха Деня на земята "}
{"url": "http://www.bnews.bg/article/240757-borisov_darzha_dva_chasa_na_posta_direktor_na_gorsko_stopanstvo_i_posle_go_uvolni", "text": "\n Истински прецедент бе сътворен в горското стопанство на петричкото село Първомай. Новоназначеният директор Стоян Дагалов е бил уволнен, в деня на неговото назначение, два часа, след като получил заповедта си. Това твърдят източници от столицата, няколко дни след рокадата, която явно упорито се пази в тайна, пише Struma.com  \r\n\r\n Причината за светкавичната смяна е писмо от премиера Бойко Борисов до кмета на Петрич Д. Бръчков и директора на ЮЗДП Д. Дамянов, Дагалов да бъде освободен незабавно. Будни граждани от село Първомай изпратили писмо до премиера, в което описвали кой е Дагалов и защо е бил уволнен преди време. \r\n\r\n Силно ядосан, премиерът Борисов се разпоредил незабавно Дагалов да бъде сменен и отстранен от поста. На мястото му е назначена Жулиета Трайкова, която бе заместник-директор на предишния горски шеф Атанас Диманков, преместен в Сандански. Според запознати Диманков и заместничката му Трайкова са били уволнени, заради изнасяне на информация, около задълженията на известен петричанин. \r\n\r\n Скандалният казус отприщи куп коментари в южния град, зевзеци твърдят, че Дагалов започнал да черпи за назначението, когато дошла височайшата заповед. Подобна смяна регионът не помни. Какво точно пише в жалбата до премиера ще съобщим по-късно. Интересен факт е, че миналата седмица бяха сменени няколко горски шефове. ЮЗДП шефът Д.Дамянов ги подкара на ротация като антикорупционна мярка, но с Дагалов нещата се объркаха. Инж. Дамянов премести шефа на ДГС Първомай Атанас Диманков в Сандански, смени шефовете на горските стопанства в Катунци, Струмяни и Кресна и продължава с рокадите.  \r\n  \r\n \n\t\t\t\t\t\t", "date": "2018.04.23", "title": "Борисов държа два часа на поста директор на горско стопанство и после го уволни!"}
{"url": "http://www.bnews.bg/article/240752-ivancheva_si_pusnala_otpuska_ot_aresta_rayon_mladost_e_na_avtopilot", "text": "\n Арестуваната кметица на столичния район \"Младост\" Десислава Иванчева е подала заявление за отпуск. Това обяви лично кметицата на София Йорданка Фандъкова пред журналисти по повод създалата се ситуация, която на практика оставя \"Младост\" без началник. \r\n\r\n \"Беше подадено заявление за платен отпуск от страна на кмета на \"Младост\" и определен от нея през нейния адвокат доколкото зная, определен заместващият, който е един от заместник-кметовете, все още не съм се видяла или чула с него. Надявам се, да се нормализира работата, защото тя е много сериозна\", коментира Фандъкова, съобщи Канал 3. \r\n\r\n Десислава Иванчева и една от заместничките ѝ Биляна Петрова в момента са в ареста, след като бяха задържани и обвинени за приемане на подкуп в особено големи размери. Това стана след шумна акция в центъра на столицата, където в служебната кола на кметицата на \"Младост\" бяха намерени крупна сума пари – част от рушвет от 250 хиляди евро, който бил искан от нея за издаване на строително разрешително, според прокуратурата. \r\n \n\t\t\t\t\t\t", "date": "2018.04.23", "title": "Иванчева си пуснала отпуска от ареста, район \"Младост\" е на автопилот"}
{"url": "http://www.bnews.bg/article/240742-stolat_na_tereza_mey_se_klati_gotova_e_da_podade_ostavka", "text": "\n Тереза Мей обмисля дали да подаде оставка, ако изгуби ключово гласуване за Брекзит следващия месец. Правителството планира гласуване, отнасящо се за митническия съюз, което ще бъде считано за вот на доверие за премиера на Великобритания, съобщава Би Би Си.   \r\n\r\n Висш правителствен източник отрече гласуването да се разглежда като вот на доверие. Въпреки, че формално няма да е така, това ще бъде сигнал към депутатите на Мей, че тя е готова да заложи поста си за това Великобритания да излезе от всякакъв вид митнически съюзи, посочва британската медия. \r\n\r\n  Информацията излиза именно когато в британския парламент текат ожесточени сблъсъци за това дали страната трябва да остане в митническото споразумение с ЕС след напускането на съюза.   \r\n\r\n „Няма да оставаме в митническия съюз или да се присъединяваме към някакъв митнически съюз“, заявиха категорично от правителството вчера.   Група членове на парламента са инициирали гласуването, опитвайки се да наложат мнението си, че Мей не трябва да отстъпва при преговорите с ЕС и да настоява да остане в споразумението.   \r\n\r\n „Доколкото знам, позицията на премиера беше много ясна. В няколко речи тя заяви ясно, че Обединеното кралство ще напусне единния пазар и митническия съюз“, заяви Сами Уилсън от Демократичната юнионистка партия. „Това е единственият начин да имаме чиста раздяла и да се възползваме от всички облаги от напускането на ЕС. Тя (Мей) трябва да има предвид, че има значителна част в нейната собствена партия, която няма да търпи никакво отклонение от държавната политика“, добави той. \r\n  \r\n \n\t\t\t\t\t\t", "date": "2018.04.23", "title": "Столът на Тереза Мей се клати, готова е да подаде оставка!"}
{"url": "http://www.bnews.bg/article/240747-na_chirpanskiya_mu_omrazna_da_se_krie_i_se_predade_na_vlastite_za_da_go_varnat_v_zatvora", "text": "\n \r\nИздирваният за доизтърпяване на влязла в сила присъда Николай Тошев се е предал днес. 37-годишният мъж, който е известен във Варна под името \r\nЧирпанския, трябва да търпи 1 година и 25 дни лишаване от свобода по две присъди на Варненския окръжен съд, чиито наказания за участие в организирана престъпна група за разпространение на наркотици са били групирани от съда. След като му оставали още 1 година и 25 дни, Тошев бил \r\nпредсрочно освободен от затвора. \r\nВ срока на предсрочното освобождаване Чирпанския извършил продължавано престъпление като участник в организирана престъпна група. За участието си в нея с присъда на Специализирания наказателен съд е бил осъден на 1 година лишаване от свобода ефективно. Наказанието по тази присъда вече е \r\nизтърпяно. \r\nС определение на Специализирания наказателен съд, обжалвано пред Апелативния специализиран наказателен съд, е постановено Тошев да търпи \r\nнеизтърпяната част по групираното общо наказание на Варненския окръжен съд. Той обаче се укривал до днес \r\n  \r\n \n\t\t\t\t\t\t", "date": "2018.04.23", "title": "На Чирпанския му омръзна да се крие и се предаде на властите, за да го върнат в затвора"}
{"url": "http://www.bnews.bg/article/240737-evropredsedatelstvo_za_smyah_mladezhkite_evropeyski_lideri_v_sofiya_se_vazmutiha_na_borisov_i_na_goli_tantsyorki", "text": "\n  която разказва за проведената миналата седмица конференция на Европейския младежки форум в НДК. Част от младежите участници в събитието са останали крайно недоволни от различни организационни недоразумения, като например от безплатния алкохол и танцьорките в бара на партито след конференцията. \r\n\r\n Събитието се проведе в София между 17-ти и 19-ти април. Такива форуми се правят по време на всяко председателство от различните държави, като у нас организационната част бе поета от министерството на младежта и спорта. На тях се обсъждат бъдещето на младите в Европа и тяхното участие в изграждането на устойчивите младежки политки. \r\n\r\n На събитието в НДК участие взеха премиерът Бойко Борисов, представители на ЕК, българското министерство на младежта и спорта, както и представители на ООН. \r\n\r\n От какво се оплакват европейските младежи? \r\n\r\n \r\n\r\n От думите му става ясно, че чуждестранните гости на конференцията е трябвало да си платят за самолетните билети и чак след това да им възстановят парите - нещо, което се случва за пръв път по техни думи. \r\n\r\n Речите и изказванията на гостите, поканени от министерството на европредседателството, също не се понравили на младежите, тъй като били прекалено политически.  \r\n\r\n \r\n\r\n \"Лесно му е да го каже, като не е част от първото поколение, което ще живее по-зле от своите родители\", казва Алварадо. \r\n\r\n \r\n\r\n OFFNews се свърза с българския представител на младежката организация Райчо Райчев, който сподели недоволството си от това, че  \r\n\r\n Райчев добави и че не е имало добре подготвен превод за глухонемите посетители на форума. \r\n\r\n \"Ще има становище от всички съвети на ЕМФ\", заканва се Райчев. \r\n\r\n Партито - танцьорки, алкохол и махмурлук  \r\n\r\n Освен организацията в НДК, афтър партито на събитието също оставило горчив вкус у европейската младеж. На купона в бара имало безплатен алкохол и полуголи танцьорки.  \r\n\r\n \"Възмутително е, защото на конференцията говорихме за половото равенство\", коментира пред наш репортер Райчев.  \r\n\r\n Ако има момичета на дансинга, е трябвало да има и момчета или въобще да няма такива неща, смята родният представител на Европейския младежки форум.  \r\n\r\n \r\n\r\n Какво казват от Министерството за българското председателство на Съвета на ЕС  \r\n\r\n \r\n\r\n Euractiv са взели коментар от говорителя на Българското председателство на Съвета на ЕС Елица Златева, която казва, че конференцията на европейските младежи се е провела по всички правила. \r\n\r\n Относно липсата на млади хора Златева казва, че са организирали 11 работни панела с участието на младежи. \r\n\r\n \"Президентът на Националния младежки форум на България и президентът на Европейския младежки форум бяха активни участници през цялото време\", добавя Златева. \r\n\r\n \r\n\r\n \r\n \n\t\t\t\t\t\t", "date": "2018.04.23", "title": "Европредседателство за смях: Младежките европейски лидери в София се възмутиха на Борисов и на голи танцьорки!"}
{"url": "http://www.bnews.bg/article/240743-sadat_ostavi_v_aresta_bombadzhiyata_ranil_politsaykata_vizhte_kakvo_kaza_sama_tya", "text": "\n Съдът наложи най-тежката мярка „задържане под стража” на предполагаемия футболен хулиган, който рани с бомбичка двама полицаи по време на дербито ЦСКА – „Левски”, предаде репортер на bTV. \r\n\r\n 25-годишният Йордан Исаев доброволно се предаде в полицията и беше задържан за 72 часа. \r\n\r\n В съда младежът се разкая за постъпката си, като поднесе своите извинения за случилото се \r\n\r\n „Искам да се извиня на Гергана и да кажа, че много съжалявам”, каза Исаев. \r\n\r\n 24-годишната служителка на Жандармерията Гергана Зашева беше ранена от бомбичката и се наложи спешна операция за спасяване на зрението ѝ. На стадиона беше ранен и още един полицай, но по-леко. \r\n\r\n Самата тя проговори пред БНР за случая и съобщи, че вече е по-добре, възстановява се и инцидентът не е успял да я пречупи. Тя благодари на колегите и близките си, които през цялото време са били до нея, и допълни, че е готова отново да охранява подобни мероприятия:  \r\n\r\n \"Възстановявам се. Аз съм получила достатъчно подкрепа от близките си, от колегите си. Благодарение на тях се чувствам добре и се възстановявам бързо. Имам подкрепа от абсолютно всички. Това е част от работата ни. Ние охраняваме всякакви мероприятия. Случката не ме е пречупила. Чувствам се добре психически. Ще се възстановя и ще продължа със служебните си задължения и с предишния си живот. Колегите ми са неотлъчно до мен. Те са незаменими“, сподели Зашева. \r\n\r\n На въпрос какво би казала на феновете и изобщо на хората, които проявяват агресия по стадионите, Зашева отговори: \"Инцидент като този променя съдбите на хората. В тази ситуация може да се озове всеки - дете, случаен гражданин, дори близък на този, който хвърля бомбичката\". \r\n\r\n . \r\n \n\t\t\t\t\t\t", "date": "2018.04.23", "title": "Съдът остави в ареста бомбаджията, ранил полицайката, вижте какво каза сама тя!"}
{"url": "http://www.bnews.bg/article/240727-nay_krasivata_tiyneydzharka_v_sveta_reklamira_banski", "text": "\n За втора година Мисис България Мариана Маринова пуска на пазара собствена линия бански костюми! За 2018г., за ексклузивно лице на марката Boom wear е избрана не случайно тийн идола Биляна Лазарова. \r\n\r\n Тя бе провъзгласена за най-красивата тийнейджърка в целия свят на конкурса Miss International Teen Princess 2017, който се състоя в Тайланд. \r\nБиляна има подчертана слабост към сценичните изкуства. Не се ограничава в модата или в музиката, в които е редно да отбележим, че вече има немалко успехи, като е достатъчно да споменем дуетната й песен с Кристо „Сладко и солено“. \r\n\r\n “Биляна напълно се вписва в цялата идея на моделите. Те са цветни , пъстри и луди, каквито са младите хора! Банските ми са предназначени за младите не само на години, но и по дух ! Не случайно колекцията ни се казва “ wild & free”. Съобразени със световните тенденции, цветни и ярки принтове, създадени специално от дизайнерите ни, банските са в много кратко серии, така че можете да сте сигурни че няма да има 100 други жени с модел като вашия! Особено актуални са за това лято банските с животински принт“, споделя собственичката на Boom wear Мариана Маринова. \r\n\r\n В ексклузивната фото сесия блестят плеймейтката Гергана Райчевска и актрисата Анна- Мария Чернева. \r\n \n\t\t\t\t\t\t", "date": "2018.04.23", "title": "Най-красивата тийнейджърка в света рекламира бански "}
{"url": "http://www.bnews.bg/article/240733-hertsoginyata_na_keymbridzh_katrin_rodi_momche_podrobnosti", "text": "\n Херцогинята на Кеймбридж Катрин роди момче в 11 ч. местно време. Бебето и майката са в добро здраве. \r\n\r\n Бебето тежи 3,827 кг.   \r\n\r\n Това е третото дете в семейството на херцогинята и принц Уилям, който е присъствал по време на раждането. \r\n\r\n Малко по рано днес Кейт бе приета в болница за раждането на третото си дете, предадоха световните информационни агенции, позовавайки се на съобщение от двореца Кенсингтън. \r\n\r\n Съпругата на принц Уилям  постъпи в частното крило \"Линдо\" на болницата \"Сейнт Мери\" в Лондон, където са родени двете по-големи деца на кралската двойка - принц Джордж и принцеса Шарлот. \r\n \n\t\t\t\t\t\t", "date": "2018.04.23", "title": "Херцогинята на Кеймбридж Катрин роди момче (ПОДРОБНОСТИ)"}
{"url": "http://www.bnews.bg/article/240734-grehovete_na_shefkata_na_sas_daniela_doncheva_po_sluzhba_sa", "text": "\n Председателката на Софийския апелативен съд (САС) Даниела Дончева е нарушавала принципа на случайното разпределение на делата в съда. Това става ясно от проверка на Инспектора към Висшия съдебен съвет (ИВСС), която е приключила 23 януари т.г. Актът за резултатите от ревизията е окончателен. \r\n\r\n Инспекторът, който е проверявал Дончева, е внесъл предложение за дисциплинарно производство за налагане на наказание на шефката на САС. Със 7 на 2 гласа обаче то е отхвърлено на заседание на ИВСС. Напрактика това означава, че съдебните ревизори няма да искат съдийската колегия на ВСС да търси дисциплинарна отговорност на Дончева. \r\n\r\n До проверка на Дончева се стигна, след през есента на м.г. от нея се оплака съдията от САС Милен Василев, тъй като му иззела дело. Обвини я, че е проявила „нездрав интерес“, говореше и за корупция. През май 2017 г. Василев е бил определен на случаен принцип за докладчик по търговско дело, свързано с КТБ, „имащо за предмет установителен иск на значителна стойност – над 102 млн. лв.“. Спорът е между две търговски дружества, едното от които е на Бисер Лазов, който е един от основните свидетели на прокуратурата по наказателното дело за източването на КТБ. \r\n\r\n Софийска градска прокуратура съобщи през март т.г., че  \r\nНа 2 март е прекратено наказателното производство за извършено престъпление по служба от магистрат, за което самата Дончева настоя да бъде образувано, след като неин подчинен я обвини в корупция. Още тогава тя отрече категорично обвиненията и настоя за проверка, за да докаже невинността си. \r\n \n\t\t\t\t\t\t", "date": "2018.04.23", "title": "Греховете на шефката на САС Даниела Дончева по служба са..."}
{"url": "http://www.bnews.bg/article/240728-dyadki_se_klaha_v_plevensko_ubietsat_e_zadarzhan", "text": "\n Жестоко убийство на 64-годишен мъж разкриха криминалистите от Областната дирекция на полицията в Плевен, съобщиха от пресцестъра на МВР.  \r\n\r\n В петък, към 14.10 часа в Районното управление било съобщено за намерено тяло на мъж в град Искър. Пристигналите на място полицейски екипи от Долни Дъбник, Искър и Плевен установили самоличността на починалия - 64-годишен от Плевен, самонастанил се в къща в запустял имот. \r\n\r\n При първоначалния оглед не били установени следи от насилие, но съдебно-медицинската експертиза констатирала, че смъртта е настъпила в резултат на нанесени прободни рани. Веднага стартирали оперативно-издирвателните действия, в рамките на които криминалистите открили и задържали извършителя - 64-годишен мъж от Искър. \r\n\r\n Установено е, че след възникнал скандал и спречкване, мъжът е нанесъл смъртоносните удари. Повдигнато му е обвинение за умишлено убийство и му е постановена мярка \"задържане под стража\" за срок до 72 часа. \r\n\r\n Убиецът е приведен в следствения арест в Плевен. По случая е образувано досъдебно производство, работата по което продължава под ръководството на окръжен прокурор. \r\n \n\t\t\t\t\t\t", "date": "2018.04.23", "title": "Дядки се клаха в Плевенско, убиецът е задържан"}
{"url": "http://www.bnews.bg/article/240741-putin_i_makron_se_razbraha_za_yadrenoto_sporazumenie_s_iran", "text": "\n Президентите на Русия и Франция, Владимир Путин и Еманюел Макрон, изразиха в телефонен разговор днес единодушие, че ядреното споразумение с Иран трябва да се запази, предаде Ройтерс, като се позова на изявление на Кремъл. \r\n\r\n Двамата президенти заявиха, че изпълнението на Съвместния всеобхватен план за действие по иранската ядрена програма трябва да продължи, тъй като е важен фактор за гарантиране на международната сигурност, посочи пресслужбата на Кремъл. \r\n\r\n Путин и Макрон са обсъдили ситуацията в Сирия след ракетните удари на САЩ и съюзниците им. \r\n\r\n Руската страна е подчертала, че акцията е усложнила допълнително процеса на мирно уреждане на кризата. Двамата лидери са изтъкнали, че е много важно експертите на Организацията за забрана на химическите оръжия (ОЗХО), които се намират в Сирия, да осъществят мисията си. \r\n\r\n Президентите са разговаряли също за подготовката на посещението на Макрон в Русия през май. \r\n \n\t\t\t\t\t\t", "date": "2018.04.23", "title": "Путин и Макрон се разбраха за ядреното споразумение с Иран"}
{"url": "http://www.bnews.bg/article/240723-berbatov_v_efir_poluchavam_erektsiya_ot_ronaldo", "text": "\n Ако не си намеря отбор през лятото спирам с футбола, разкри Митко. \r\n\r\n Най-добрият български футболист в последните години Димитър Бербатов заяви пред Нова, че ще спре с футбола, ако през лятото не успее да си намери отбор. Той добави, че върхът в професионалната му кариера е бил престоят в Манчестър Юнайтед, но желае да поиграе активно още поне една година. \r\n\r\n „Да бъда в една съблекалня и в един отбор с Роналдо, Рууни и Фърдинанд винаги ми  е доставяло огромно удоволствие. Като застанеш в тунела до Роналдо, Рууни, Рио Фърдинанд, а след това на терена с тях… получаваш ерекция“, призна Бербо. \r\n\r\n „Никой футболист не е готов за това. Когато приключиш с футбола, малка част от теб умира”, каза още Бербатов. \r\n\r\n На този етап той няма предложения за следващия сезон. Желанието му е отново да си намери отбор зад граница. Припомняме, че за последно той изкара един изключително противоречив сезон в индийския Керала Бластърс, където вкара само един гол, а през голямата част от сезона 37-годишният Бербо страдаше от различни контузии. \r\n \n\t\t\t\t\t\t", "date": "2018.04.23", "title": "Бербатов в ефир: Получавам ерекция от Роналдо "}
{"url": "http://www.bnews.bg/article/240731-deloto_za_tsarskite_konyushni_pak_be_otlozheno_za_15_mesetsa_oshte_ne_e_daden_hod", "text": "\n 15-ти месец делото за Царските конюшни не успява да тръгне в Софийския градски съд. \r\n  \r\nНа днешното заседание адвокатите и на двамата обвинени не се явиха, което доведе до ново отлагане на делото, а съдът постанови да се назначат служебни защитници при ново неявяване. \r\n  \r\nДелото бе внесено в съда в края на януари миналата година. Обвиняеми по него са бившият областен управител на София Веселин Пенев и оценителката Юлия Димитрова-Цекова. \r\n  \r\nПенев е обвинен за продажбата на т.нар. „Царски конюшни” в центъра на София. Имотът от 7,5 дка е бил продаден в неговия мандат за малко над 650 хил. лева при реална пазарна цена от близо 11 милиона. Цекова пък е обвинена за невярна оценка на стойността на имота. \r\n  \r\nПрез юни делото бе върнато на прокуратурата. Впоследствие обвинителният акт бе коригиран и отново внесен, а през февруари тази година съдът отново прекрати делото заради грешки в него. \r\n  \r\nВ крайна сметка преди месец Софийският апелативен съд постанови, че обвиненията са достатъчно ясни и делото може да започне по същество. \r\n  \r\nСледващото заседание е насрочено за 18 юни, предаде Дарик. \r\n\r\n Припомняме, че през януари 2017 г. прокуратурата внесе в СГС обвинителен акт срещу Веселин Пенев и Юлия Димитрова-Цекова, лицензиран оценител. \r\n\r\n Става въпрос за скандала с продадените на безценица т. нар. Царски конюшни на бул. \"Дондуков\" и бул. \"Васил Левски\" в столицата, за който в първите дни на септември 2016 г. алармира лидерката на БСП Корнелия Нинова. \r\n\r\n Пенев е обвинен за умишлена безстопанственост на повереното му държавно имущество и за това, че в качеството си на длъжностно лице съзнателно е сключил неизгодни сделки, от което са произлезли значителни вреди за държавата, пишат от прокуратурата. \r\n\r\n Ето как изглежда според обвинението сделката с частта от Царските конюшни, която беше продадена на фирма \"Евротрансбилд\", собственост на Янко Иванов, бивш шеф в КТБ: \r\n\r\n  На 8.07.2016 г. в гр. София, като длъжностно лице  от името и за сметка на държавата, при условията на продължавано престъпление - с 3 (три) деяния, съзнателно сключил 3 (три) неизгодни сделки, по силата на които е прекратена съсобственост между държавата и юридическо лице чрез транслация на притежаваната от държавата част в полза на юридическото лице, а не чрез обособяване на реални дялове със статут на частна държавна собственост и при най-благоприятния за българската държава ред, като продал на „Е.“ ЕООД три недвижими имоти - частна държавна собственост, за сумата общо от 658 870.00 лева без ДДС при обща пазарна стойност на имотите към същата дата в размер на 10 989 000.00 лева без ДДС, от които са произлезли значителни вреди за българската държава в общ размер на над 10 млн. лв, по-точно - 10 330 130.00 лв. \r\n\r\n Кой е Янко Иванов, новият собственик на Царските конюшни? Нека припомним. \r\n\r\n Иванов е бивш съдружник на Цветан Василев в Корпоративна търговска банка. По професия е финансист, работил е и в други трезори. Името му се свързва с не един и два скандала. \r\n \n\t\t\t\t\t\t", "date": "2018.04.23", "title": "Делото за Царските конюшни пак бе отложено, за 15 месеца още не е даден ход "}
{"url": "http://www.bnews.bg/article/240721-borisov_se_opalchi_na_wc_zamestnika_si_nikakvi_tsigari_v_zavedeniyata", "text": "\n Министър-председателят Бойко Борисов не подкрепя идеята на вицепремиера Валери Симеонов за либерализиране на режима на тютюнопушене в заведенията. \r\n\r\n Това обяви самият премиер в отговор на въпрос след конференция на фирмите в тютюневия сектор, на която присъства заедно с част от министрите, съобщи БТВ. \r\n\r\n Всеки лидер на партия в коалицията има своето мнение, но въпросът не е поставян на коалиционния съвет. Ако бъде поставен, ГЕРБ няма да подкрепи предложението, каза Борисов и припомни, че именно неговата партия е въвела забраната, а и той подкрепя всички действия, свързани с борбата срещу тютюнопушенето, увреждащо човешкото здраве. \r\n\r\n В средата на месеца Симеонов предложи с промяна в Закона за здравето пушенето в обособени помещения в заведенията отново да бъде разрешено. \r\n\r\n „Това е негово мнение (на Симеонов, бел. ред.) изразил го е. Не сме говорили, но това не значи, че не може да има мнение. Демокрация е, плурализъм на мнения – аз подкрепям това нещо“, каза още Борисов. \r\n\r\n Сега пушенето в заведения е напълно забранено. Изключение законът прави само в специално обособени места, но само когато прозорците са отворени. \r\n \n\t\t\t\t\t\t", "date": "2018.04.23", "title": "Борисов се ОПЪЛЧИ на WC заместника си: Никакви цигари в заведенията! "}
{"url": "http://www.bnews.bg/article/240716-albena_vuleva_savsem_skasa_dzhoba_zhivee_s_drebnite_na_mayka_si", "text": "\n Албена Вулева е скъсала джоба, след като от години никой не се наема да й даде ефир \r\n\r\n Бившата водеща на „Сигнално жълто“ бе изловена от репортер на „Таблоид“ да кандидатства за минимален кредит от 5000 лева в столичен клон на голяма банка. Оказа се обаче, че Албена не е платежоспособна дори за такава относително скромна сума. \r\n\r\n „Сметнете го с възможно най-ниска месечна вноска“, заяви Вулева на банковата служителка. Сметката излязла, че трябва да внася по 74 лева на месец и така след 84 месеца щяла да го изплати. Този вариант не устройвал въобще русокоската. \r\n\r\n Оказва се, че Албена се осигурява на почти минимална сума в малка частна фирма. Освен това плаща мобилен телефон и няма никаква собственост. И поради това банковата й служителка й заявила, че няма как да й предложи по-изгодни условия за петте бона и я посъветвала да опита късмета си в друга финансова институция. \r\n\r\n В последно време бившата водеща се изхранва с помощта на майка си Людмила Захажаева. Двете харчат скромния хонорар на Люси от  „Биг Брадър“, който е около 15 000 лева. Половината от него хвръкнал още на момента, тъй като дамите имали задължения към топлофикация и НАП. \r\n \n\t\t\t\t\t\t", "date": "2018.04.23", "title": "Албена Вулева съвсем скъса джоба, живее с дребните на майка си"}
{"url": "http://www.bnews.bg/article/240725-barekov_moite_predateli_sa_vzeli_nad_1_000_000_ot_oligarha_kovachki_za_da_predadat_bbts_nashite_izbirateli_i_idei_shte_posmee_li_tsatsarov_da_razsledva_i_obvini_tazi_izmet", "text": "\n Евродепутатът Николай Бареков посочи каква е сумата, която са взели предателите на ББЦ. \r\n\r\n \r\n\r\n Рано или късно истината излиза на светло. Ето тези мои предатели са взели над 1 000 000 от олигарха Ковачки, за да предадат ББЦ, нашите избиратели, мен и моите идеи. Депутати, областниБареков: Моите предатели са взели над 1 000 000 от олигарха Ковачки, за да предадат ББЦ, нашите избиратели и идеи! Ще посмее ли Цацаров да разследва и обвини тази измет? координатори, кандидат - кметове. Юди. Ще има ли поне морално възмездие за съсипаните от тях надежди и увредената ми репутация? Какво освен презрение и дори затвор заслужават тези мръсници? Ще сезирам прокуратурата за укрити доходи и недекларирани средства пред Сметната палата от въпросните индивиди и измислената псевдопартия на олигарха Ковачки БДЦ. Да видим Цацаров дали ще посмее да разследва и обвини тази измет. На Иванчева и разказаха играта за 70 000 евро, а тук имаме самопризнания чрез съдия-изпълнител за повече от 1 милион лева! \r\n \n\t\t\t\t\t\t", "date": "2018.04.23", "title": "Бареков: Моите предатели са взели над 1 000 000 от олигарха Ковачки, за да предадат ББЦ, нашите избиратели и идеи! Ще посмее ли Цацаров да разследва и обвини тази измет?"}
{"url": "http://www.bnews.bg/article/240726-sled_kato_tsatsarov_ya_nahoka_tsetska_se_razmarda_i_zaedno_zapochvat_pregovori_s_departamenta_po_pravosadie_zaradi_zhelyaz", "text": "\n Българското Министерство на правосъдието и Прокуратурата провеждат първия етап от преговори с американските си колеги по отношение на искането за екстрадиция на български граждани. Това научи Дир.бг от свои източници в министерството и прокуратурата. \r\n\r\n Припомняме, че преговорите бяха предизвикани от случая с Желяз Андреев от Добрич, който беше арестуван от американските власти за екстрадиция. Младият мъж е обвинен заедно с още петима българи, че са нарушили ембаргото за търговия със Сирия. Те са работили в кол център в София, през който са продавани части за самолети на сирийските авиолинии, за които Вашингтон твърди, че са свързани с терористична дейност. Той бе задържан за 72 часа, след което освободен от съда в Добрич. \r\n\r\n Спрямо останалите четири лица прокуратурата не постанови 72 часово задържане и не поиска задържането им под стража. Това обаче не отмени задълженията по договора за екстрадиция между България и САЩ. \r\n\r\n Наскоро главният прокурор Сотир Цацаров поясни пред медиите, че до екстрадиционно производство по силата на този договор и Европейската заповед за арест ще се стигне. Въпросът е да се проведат консултации, в които американската страна трябва да преосмисли дали случаите са толкова неотложни и на второ място - основанията за задържане. Трябва да се търси балансът, при който от една страна договорът да продължи да действа като средство за предаване на лица, които наистина са извършили тежки престъпления, но от друга страна да не се превръща в средство на необоснована репресия срещу български граждани, каза главният прокурор. \r\n\r\n Необходимо е да се помисли за реорганизацията на случаите и това трябва да се прави с мисъл. По думите му призивите за промяна на договора със САЩ са чист популизъм и в тях няма реализъм. \r\n\r\n Припомняме, че той изпрати  , в което й обясни, че според чл.20 от Договора между България и САЩ  \"Департаментът по правосъдие и Министерство на правосъдието могат да се консултират взаимно, пряко или чрез службите на Интерпол във връзка с работата по отделни случаи с цел ефективно изпълнение на този договор.\" \r\n\r\n   \r\n \n\t\t\t\t\t\t", "date": "2018.04.23", "title": "След като Цацаров я нахока, Цецка се размърда и заедно започват преговори с Департамента по правосъдие заради Желяз"}
{"url": "http://www.bnews.bg/article/240724-grazhdani_izrignaha_sreshtu_mvr_shte_ostavyat_hilyadi_litsa_s_uvrezhdaniya_bez_shofyorski_knizhki_dokument", "text": "\n Граждани изригнаха срещу действията на МВР, касаещи пътната безопасност. Според тях МВР грубо погазва Законът за нормативните актове и по-точно чл. 18 а и чл.26. МВР не само нарушава разпоредбите на този закон, но се опитва с административни финтове да покаже, че е провело обществени консултации с гражданите. \r\n\r\n За целта на своите нечисти помисли МВР е изпратило покана само до определени НПО-та и до нито един гражданин за публично обсъждане. Законът за нормативните актове изрично е посочил каква трябва да бъде процедурата и тя е обществена консултации с граждани и юридическите лица, които могат да бъдат и фирми и други стопански обекти. \r\n\r\n Порочният начин, по който МВР започва процедурата касаеща пътната безопасност на гражданите предизвиква и други притеснения. Според проекта на закон за водачите на МПС хиляди лица с увреждания ще останат без шофьорски книжки, а други хиляди изобщо няма да могат да изкарат такива според новите текстове в закона, които са дискриминационни според хората. \r\n\r\n Би Нюз публикува поканата на МВР и недоумява защо така се постъпва по толкова важна тема -  \r\n \n\t\t\t\t\t\t", "date": "2018.04.23", "title": "Граждани изригнаха срещу МВР: Ще оставят хиляди лица с увреждания без шофьорски книжки! (ДОКУМЕНТ)"}
{"url": "http://www.bnews.bg/article/240722-mariana_popova_ochakva_momichentse", "text": "\n Очаква се общата им наследничка да се появи през октомври. Мариана Попова обаче продължава да се изявява на сцената, въпреки че вече е в петия месец. \r\n\r\n \"Тя се чувства добре. По малко почива, по малко работи\", споделя Веселин пред \"Монитор\". Певицата и актьорът се запознават преди около две години на съвместен ангажимент. Първоначално отношенията им са само приятелски, но с времето припламва искрата на любовта. Двамата имат по едно момиченце от предишните си връзки. Двете млади дами били много щастливи, че ще станат каки. \r\n\r\n Преди време Плачков коментира: \r\n\r\n \"За момента мога да кажа, че имаме две прекрасни деца и ако съдбата е рекла, ще имаме още 12. Когато се превърне в самоцел, то обикновено не става, затова не искам да давам еднозначен отговор.\" \r\n\r\n През февруари двойката тръгна по стъпките на легализирането на любовта си и се сгоди. \r\n \n\t\t\t\t\t\t", "date": "2018.04.23", "title": "Мариана Попова очаква момиченце "}
{"url": "http://www.bnews.bg/article/240720-zdravniyat_ministar_bi_shuta_na_lichnite_lekari", "text": "\n Десетки общопрактикуващи лекари се събраха пред НДК на протест заради прекомерната бумащина и ниското възнаграждение за труда им. \r\n\r\n Медиците прочетоха декларация с исканията си. Лекарите настояват потребителската такса да стане 1% от минималната работна заплата, а освободените от нея да плащат пълния размер и сумите да им се реинбурсират от съответните институции. Трудът пък трябва да се остойностява съобразно квалификацията и отговорностите, категорични са джипитата, съобщи БТВ. \r\n\r\n Те искат още отпадане на 24-часовото им разположение, което изисква сключване на договори с медицински центрове за нощните часове, почивните дни и празниците. \r\n\r\n Общопрактикуващите лекари твърдят, че от попълване на документи реално не им остава време да преглеждат хора. Затова и искат намаляване на административните задължения, а също и за отпадане на описите на касови бележки. \r\n\r\n Протестиращите иронично поканиха министъра на здравеопазването Кирил Ананиев да излезе от неформалната среща на здравните министри на ЕС в НДК и да дойде за „семейна снимка” и за да му бъдат връчени исканията. Ананиев не слезе при недоволните. \r\n \n\t\t\t\t\t\t", "date": "2018.04.23", "title": "Здравният министър „би шута“ на личните лекари! "}
{"url": "http://www.bnews.bg/article/240739-fenovete_na_botev_plovdiv_razkriha_mrasna_shema_i_zaplashiha_pri_nay_malkata_nerednost_utre", "text": "\n Сайтът на феновете на Ботев (Пловдив) - bultras.com, публикува съобщение, че футболисти на \"канарчетата\" са били заплашвани преди 1/2-финалния реванш за Купата на България срещу Славия. \r\n\r\n \"Скъпи ботевисти, \r\n\r\n безкрайно много сме озадачени и отвратени от поредните мръсни игрички в българския футбол, които група мутри разиграват. \r\n\r\n Още миналата седмица знаехме кой съдия ще отреди \"жребия\" теглен днес. О, изненада, познахме! Още по-лошото е, че същите източници ни посочиха и точно определен сценарий, по който ще протече утрешния мач, а най-лошото е, че имаме и сигнали за заплахи към наши футболисти. \r\n\r\n Ранни картони, опити за умишлено контузване на наши футболисти, изгонени ключови футболисти, натиск от мутри върху други, съдия, определен седмица преди жребия - всичко това е част от плана Ботев да не играе финал и ние заставаме зад думите си! \r\n\r\n Неуважаеми ретро мутри, поръчкови съдии, длъжностни лица, управници на родния ни футбол - при най-малката нередност утре, организираните привърженици на Ботев Пловдив ще разкрият пред цялата българска, европейска и световна футболна общественост сценария и имената на всички замесени имена, които са до болка познати на родната ни футболна сцена! Хубаво си правете сметката, защото планът ви е вече ясен и никой не може да се подиграва с Ботев. Ще гоним престъпниците до дупка!  \r\n\r\n Приятели, ботевисти, утре сме длъжни да бъдем по трибуните и да си извоюваме победата! Нито крачка назад, защото зад нас е Ботев! \r\n\r\n От Организираните привърженици на Ботев Пловдив!\" \r\n \n\t\t\t\t\t\t", "date": "2018.04.23", "title": "Феновете на Ботев-Пловдив разкриха МРЪСНА СХЕМА и заплашиха: При най-малката нередност утре..."}
{"url": "http://www.bnews.bg/article/240710-strashna_verizhna_katastrofa_v_sofiya_edin_chovek_e", "text": "\n Верижна катастрофа е станала на кръстовището между ул. Пиротска и бул. Константин Величков в София, съобщиха за OFFNews от МВР. \r\n\r\n Сигналът за пътното произшествие е подаден в 9:30 часа. В него са участвали 2 автобуса и 6 леки коли. \r\n\r\n При катастрофата е пострадал леко един човек, който е откаран в лечебно заведение за преглед. \r\n\r\n Към момента 2 екипа на столична полиция са на мястото на произшествието. \r\n \n\t\t\t\t\t\t", "date": "2018.04.23", "title": "Страшна верижна катастрофа в София! Един човек е… "}
{"url": "http://www.bnews.bg/article/240706-vizhte_menyuto_za_parviya_obyad_na_titanik", "text": "\n Менюто на първия обяд, сервиран на борда на легендарния кораб \"Титаник\", бе продадено на търг във Великобритания за 140 хил. долара. То бе част от предметите, предложени от аукционната къща „Хенри Олдридж енд сам“ в графство Уилтшир. \r\n\r\n Забележителната находка всъщност е оцеляла благодарение на втория офицер на \"Титаник\" Чарлз Лайтхолър и се смята за второто копие, съществуващо до ден днешен. \r\n\r\n В менюто са описани ястията, които са били сервирани на техническия състав на кораба по време на първото му изпитание на 2 април 1912 година по обяд. \r\n\r\n От него става ясно, че на борда на най-големия и модерен за времето си кораб за предястие е било предлагано т.нар. consommé mirrette (бульон от говеждо с пилешки кюфтенца, настъргано сирене и див керевиз), пилешка супа или салата. Печени момици (тимусните жлези на телешкото месо), пържено пиле, агнешко с ментов сос, шунка със спанак, тост с калугерица пък са основните блюда, а грах с карфиол и варени картофи – гарнитурата към тях. За десерт пък изборът е бил между пудинг, праскови по императорски, торта и обикновено кафе. \r\n\r\n „Това е едно от най-редките съществуващи менюта“, обяви собственикът на аукционната къща Алън Олдридж преди търга, а по-късно съобщи, че менюто е било закупено от анонимен британски колекционер. \r\n \n\t\t\t\t\t\t", "date": "2018.04.23", "title": "Вижте менюто за първия обяд на Титаник! "}
{"url": "http://www.bnews.bg/article/240713-vizhte_koy_shte_sviri_poslednoto_za_mesetsa_vechno_derbi", "text": "\n Николай Йорданов бе определен за главен съдия на дербито от реваншите на полуфиналите за Купата на България между \"Левски\" и ЦСКА. \r\n\r\n Мачът е трети между \"сини\" и \"червени\" за месеца след първата среща в надпреварата и такава от първенството. \r\n\r\n Йорданов ръководи срещата между \"Левски\" и \"Берое\" през март. \"Червените\" пък не са играли при негов наряд този сезон. \r\n\r\n Първият мач от полуфиналите завърши с победа 2:0 за \"Левски\".  \r\n\r\n След него двата тима играха още веднъж един срещу друг, а резултатът бе 2:2. \r\n\r\n Помощници на Йорданов край страничните линии за дербито в сряда (25 април) ще бъдат Иво Колев и Георги Тодоров.  \r\n\r\n Другият реванш от полуфиналите между \"Славия\" и \"Ботев\" Пловдив (1:2 в първия мач) е поверен на Станислав Ставров и помощниците му Георги Дойнов и Милен Арабаджиев. Той ще се изиграе във вторник (24 април). \r\n \n\t\t\t\t\t\t", "date": "2018.04.23", "title": "Вижте кой ще свири последното за месеца Вечно дерби!"}
{"url": "http://www.bnews.bg/article/240715-skandalat_s_podkupa_ne_e_otminal_a_desi_ivancheva_bila_zasneta_i_v_porno", "text": "\n Кметицата Деси Иванчева затъва все повече в скандали. Освен публичния резил с показния й арест заради корупция, се оказа, че проблеми се задават и на интимния фронт. Заради връзката на Иванчева с 26-годишен мачо. Аферата, с когото надхвърлила границите на обичайните забавления в леглото, издават запознати. \r\n\r\n Въпросният младеж – Георги Л. започнал да изнудва кметицата с компрометиращи записи на техни порно изпълнения. Твърди се, че злополучната градоначалничка била заснета чисто гола след интимен сеанс, при това с телесни течности върху тялото си. Не е ясно дали Иванчева е знаела, че е снимана, писа „Таблоид“. \r\n\r\n Хитрецът от „Подуяне“ с присъда за грабеж в досието бил непоколебим в желанието да изкара лесни пари на гърба на Десислава. Изчислил, че може да измъкне от нея няколко хилядарки, независимо, че в момента тя е нагазила надълбоко в блатото с получените 70 000 евро подкуп. \r\n\r\n Официално кметицата има връзка с бизнесмена Петър Иванов. Той е работил за италианското посолство у нас, а в момента се занимава с внос на стоки и посредническа дейност. Двамата не живеят заедно, което давало възможност на Десислава да поддържа интимни отношения и с други мъже. \r\n \n\t\t\t\t\t\t", "date": "2018.04.23", "title": "СКАНДАЛЪТ с подкупа не е отминал, а Деси Иванчева била заснета и в порно? "}
{"url": "http://www.bnews.bg/article/240709-osadiha_abdeslam_kolko_godini_shte_lezhi_v_zatvora", "text": "\n Белгийски съд призна за виновен единственият оцелял заподозрян за парижките атентати Салах Абдеслам, предаде „Ройтерс”. Той днес беше осъден заради престрелка с полицаи в Брюксел през март 2016 г. \r\n\r\n Прокуратурата поиска 20 години лишаване от свобода за Абдеслам и за другия обвиняем Софиен Аяри. Те не присъстваха в съдебната зала. \r\n\r\n Салах Абдеслам е във френски затвор, където чака началото на процеса за атаките от ноември 2015 г. \r\n\r\n До момента той не сътрудничи на властите. \r\n \n\t\t\t\t\t\t", "date": "2018.04.23", "title": "Осъдиха Абдеслам! Колко години ще лежи в затвора?"}
{"url": "http://www.bnews.bg/article/240704-zhiviyat_ken_si_go_pokaza_shok_snimka", "text": "\n Живият Кен Родриго Алвес явно има високо мнение за пълното си със силикон тяло. \r\n\r\n И явно е толкова самовлюбен, че сега се реши да се снима гол. Погледът към задните му части, обаче, не е никак приятен. След като си отстрани ребрата и мина през безкрайни пластични операции, той просто не прилича на себе си. Колкото и да изглежда като Кен, никак не е секси. Снимката на Родриго край басейна предизвика негативни коментари в мрежата, но се намират и такива, които му се възхищават и го хвалят. Снимката вижте  \r\n \n\t\t\t\t\t\t", "date": "2018.04.23", "title": "Живият Кен си го показа (ШОК СНИМКА)"}
{"url": "http://www.bnews.bg/article/240714-brutalno_vazmezdie_za_predatelite_na_barekov_kak_mishotsite_stefan_kenov_i_sie_nachelo_s_lyubovnitsata_todorova_se_okazaha_dlazhnitsi_na_1_milion_lv_kam_firmi_na_pokrovitelya_im_hristo_kovachki", "text": "\n Под предателската пепел се таи огън! Това гласи сентенция, която с пълна сила „жили“ и   Няма как да ги помните, но историята помни онези, които алчни за пари и изпълняващи функциите на електронни мишки в Народното събрание, днес берат „богата“ реколта след това, което сами си посяха. \r\n\r\n Огънят така силно ги „опари“, че лица като Стефан Кенов, Кънчо Филипов, Десислава Тодорова, Янко Янков и много други, са поставени в може би заслужена позиция – да са длъжници на милиони левове. И кой, ако не друг, а именно енергийният хитрец Христо Ковачки да им забие „пирон в ковчега“? \r\n\r\n \r\n\r\n Проучване на в-к „24 часа“ сочи, че горепосочените лица са били хванати на къса каишка и са подписвали празни листа, а в последствие са били изиграни от „покровителя“ им Ковачки. Има запорирани банкови сметки на изброените предатели. Запорите са по искане на частни съдебни изпълнители от цялата страна. Фирмите, които претендират, че са подписвали с тях договори за различни суми, са от орбитата на енергийния бос Христо Ковачки. \r\n\r\n Благодарение на Николай Бареков и ББЦ – Кенов успя да стане депутат, а часове след прекрачването на прага на НС, сложи етикета си - аз съм предател! В последните месеци, Кенов тъпче по тръни и явно доста боде.   си,   а сега няма пари и да преживява. Дали не му излиза скъпо предателството? \r\n\r\n \r\n\r\n \r\n\r\n Оказва се, че всички, които прескочили към лагера на олигарха, подписали декларации за „вярност“, съобщи пред вестника самият Янко Янков. „Празните бланки на записите на заповед, които сме разписвали, бяха нещо като застраховка на г-н Ковачки, че хората ще му бъдат верни“, казва Янков. \r\n\r\n От информацията става ясно, че Кенов не го чака нищо добро с дължимите около 200 бона и със запори на банкови сметки и имоти. Това води след себе си крах за изпълняващата функции на любовница - Десислава Тодорова. \r\n\r\n \r\n\r\n Онази хитруша, която умело се е възползвала от всичко, докато дълго време прекарва бурни нощи с бургазлисйкия гларус Стефан Кенов. И така, днес, бременната в 7-ми месец след инвитро Тодорова, е заставена да дължи хиляди левове, с което си е предизвикала и неподозиран стрес. Самата тя признава, че се е разписвала на празна бланка. Запознати твърдят, че \"мачкайки чаршафите\" с Кенов, тя се е уредила за Областен координатор, а сега Тодорова е задължена да плаща, едновременно с това, че сигурно съжалява за действията си. \r\n\r\n Това е цената, която предателите плащат, а сметките показват, че толкова струва да предадеш избирателите си от България и чужбина и лидера си Николай Бареков, благодарение, на когото си влезнал в Народното събрание или си заел висок пост в обществото... \r\n\r\n \r\n\r\n Тодорова не спираше да се върти около Бареков, а той, не предполагащ за предателските й заложби, я постави дори в листите за изборите за Европейския парламент. \r\n\r\n \r\n\r\n Никой не помни имената на предателите, ние обаче ще ги напишем пак, за да се срамят от това, което ще ги преследва цял живот – Стефан Кенов, Христо Тодоров, Светлин Танчев, Борислав Иглев, Георги Ковачев, Румен Йончев, Явор Хайтов, Росен Петров и др. Те, точно те са тези, които предадоха най-подло половин милион гласоподаватели и техния лидер Николай Бареков, за да се окажат част от тях в лапите на енергийния олигарх, който ги унищожи. \r\n\r\n Днес всички предатели на ББЦ и Бареков си плащат сметката... и тя им излиза доста солено. Всеки заслужава съдбата си… \r\n \n\t\t\t\t\t\t", "date": "2018.04.23", "title": "БРУТАЛНО възмездие за предателите на Бареков! Как мишоците Стефан Кенов и сие, начело с любовницата Тодорова, се оказаха длъжници на 1 МИЛИОН ЛВ. към фирми на „покровителя“ им Христо Ковачки! "}
{"url": "http://www.bnews.bg/article/240730-piyanata_i_nadrusana_gabi_izleze_na_svoboda_mama_i_tati_sabraha_20_bona_za_garantsiyata", "text": "\n Габриела Медарова – момичето, което блъсна 10 паркирани автомобил след употреба на алкохол и наркотици в Пловдив, вече е на свобода. Близките ѝ са внесли 20-те хиляди лева гаранция, която бе постановена от съда. \r\n\r\n 21-годишното момиче било в тежко психическо състояние след прекараните дни в ареста и в момента получава специализирана медицинска помощ, съобщава bTV.  \r\n\r\n Габриела вече е напуснала предишната си работа на танцьорка по настояване на родителите си, за да се отдаде изцяло на учението като първокурсничка в университета. Медийният шум около нея се отразил много зле на емоционалното ѝ състояние. Младата жена се е изнесла от жилището на приятеля ѝ, в близост до което бяха ударени 10-те паркирани автомобила, и се е върнала да живее при родителите си. \r\n\r\n Според полевите тестове на полицията Габриела е управлявала джипа на приятеля си след употреба на алкохол и канабис. В съдебната зала адвокатът ѝ уточни, че не могла да вземе такси след работа, тъй като от нощния клуб не ѝ платили дължимия хонорар.  \r\n\r\n Според родителите Габриела не употребява системно алкохол и наркотици.  \r\n\r\n Обжалването на решението Габриела Медарова да бъде пусната под парична гаранция  е насрочено за четвъртък. Адвокатът ѝ също има намерение да обжалва размера на гаранцията \r\n \n\t\t\t\t\t\t", "date": "2018.04.23", "title": "Пияната и надрусана Габи излезе на свобода, мама и тати събраха 20 бона за гаранцията!"}
{"url": "http://www.bnews.bg/article/240719-nov_uzhas_na_trakiya_voenni_s_kamion_se_obarnaha_i", "text": "\n Военен автомобил УАЗ се обърна на АМ Тракия след удар с лека кола, съобщи bTV. Инцидентът стана на 270 км по посока Бургас. Няма пострадали. \r\n\r\n Военнослужещите са пътували от Пловдив за морския град. При удара е имало изтичане на голямо количество бензин по пътя, затова на място бе изпратена пожарна от Нова Загора. За да предотвратят взрив ,пожарникарите източиха горивото и обезопасиха пътя. \r\n\r\n Военните дадоха показания пред Военна полиция. Другият автомобил беше изтеглен, в него също няма пострадали. \r\n\r\n Движението през 270 км на магистралата към Бургас се извършва в едната лента. \r\n \n\t\t\t\t\t\t", "date": "2018.04.23", "title": "НОВ ужас на „Тракия“! Военни с камион се обърнаха и… "}
{"url": "http://www.bnews.bg/article/240698-balgariya_edinstvenata_strana_v_es_bez_vaksina_za_varitsela_tryabva_li_da_se_vavede_zadalzhitelna", "text": "\n България е единствената страна в Европейския съюз, в която няма регистрирана ваксина за варицела, а причините за това пък са чисто бюрократични. Това обяви началникът на детското отделение в Инфекциозна болница доц. д-р Атанас Мангъров. \r\n\"Около 10 на сто от възрастното население не са карали варицела. Когато се кара на стари години, се кара тежко и човек може да загине, там шансът за усложнение е много по-голям\" обясни лекарят пред Bulgaria ON AIR. \r\nОчаква се 30 хиляди души да се заразят с варицела тази година, а доц. д-р Мангъров успокои, че това със сигурност не е бум на инфектираните. \r\n\"Това е нещо, което се случва всяка година. През 2017 година в страната са се разболели 24 900 души, за 2016 година са били 31 000, за 2013 година са били 37 800 души. От началото на тази година имаме 11 хиляди, тоест това, което става тази година не нищо необичайно\", категоричен беше доц. Атанас Мангъров. \r\nТой обясни още, че при голяма част от случаите на заразени от варицела, инфекцията протича без усложнения, но тя може да засегне белия дроб и мозъка. \r\n  \r\n \n\t\t\t\t\t\t", "date": "2018.04.23", "title": "България – единствената страна в ЕС без ваксина за варицела! Трябва ли да се въведе задължителна? "}
{"url": "http://www.bnews.bg/article/240712-milena_s_shokirashti_razkritiya_za_fatik_i_zhoro_iliev", "text": "\n Филип Найденов-Фатик пиел по бутилка уиски, когато сядал на маса. Това разкри певицата Милена Славова, която е била доста близка до покойния бос. Двамата се запознали на вечеря. \r\n\r\n \"Той поръча огромни бутилки с уискита и сам изпи една. Охраната му извади пистолетите си на масата. Фотографът се стъписа и забрави да снима. На прибиране караха с максимална скорост, можеше да се размажем и убием. Той после стреля по една мазилка, която падна върху хора. Правеше каквото си иска\", призна в интервю Славова. \r\n\r\n Певицата е била близка приятелка и с шефа на „ВИС-2\" Георги Илиев. Според Славова Главния е бил изключително готин човек. \r\n\r\n \"Мацките стояха на отделна маса, а аз бях до Жоро Илиев, на неговата. Това значеше, че съм повече от тях\", добави Милена. \r\n \n\t\t\t\t\t\t", "date": "2018.04.23", "title": "Милена с шокиращи разкрития за Фатик и Жоро Илиев"}
{"url": "http://www.bnews.bg/article/240708-desi_slava_zaryaza_bebeto_i_duhna_za_maroko", "text": "\n Прясната майка ДесиСлава заряза бебето и замина за Мароко с приятелката си Галена. Двете изпълнителки решиха да си вземат кратък отпуск от майчинството и повериха децата на половинките си \r\nВъпреки че са делили един мъж в лицето на Галин, който е бивш съпруг на ДесиСлава и настоящ на Галена, двете са първи приятелки. Дори нещо повече–певиците се разбират толкова добре, че са неразделни в последно време, пише „Телеграф”. \r\nДесиСлава прие да остави за няколко дни 5-месечния Борис на грижите на бабите, за да разпусне малко. Певицата обаче звъни през няколко часа в България, за да е сигурна, че всичко с бебето е наред. \r\nИзпълнителката този път избра да си вземе по-дълга почивка, вместо обичайните няколко седмици, за да може да се наслади на майчинството. И по всичко изглежда, че малчуганът й липсва постоянно. \r\nВ помощ на ДесиСлава са не само бабите, но и приятелката й Наталия Гуркова. Двете живеят врата до врата и когато е в България, моделката редовно се отбива на кафе или да помогне на младата майка с бебето. \r\nЩо се отнася до Галена, певицата не пропусна възможността да разгледа едни от най-красивите забележителности в Маракеш като градината „Мажорел”, която е част от имението — музей, което Ив Сен Лоран купува преди години и превръща в туристически център. \r\nУспоредно с това, певицата явно събира впечатления и кадри, и за нов клип, който да заснеме в арабската държава. \r\nТова няма да е първият подобен случай, в който по време на почивка Галена снима и клип. Певицата води със себе си стилист и гримьор, а преди две години пак така пътува до Хавана, където засне един от най-скъпите родни видеоклипове. \r\n  \r\n \n\t\t\t\t\t\t", "date": "2018.04.23", "title": "Деси Слава заряза бебето и духна за Мароко"}
{"url": "http://www.bnews.bg/article/240736-balgarite_ne_vizhdat_spravedlivost_v_zhivota_si_badeshteto_im_zavisi_ot_kasmeta", "text": "\n Европейската комисия представи днес проучване за оценката на гражданите на ЕС за справедливост. Според данните, цитирани от БТА, 53 на сто от европейците заявяват, че повечето неща, които се случват в живота им, са справедливи, докато на това мнение са едва 38 на сто от българите. \r\n\r\n В добро здраве твърдят, че са 61 на сто от българските граждани и 78 на сто от останалите в ЕС. Щастливи се чувстват 83 на сто от хората в ЕС и 62 на сто от българите. \r\n\r\n Повече от двойна е разликата в отговорите на въпроса за усещането за равни възможности за напредък в живота - 58 на сто от хората в ЕС се чувстват на равен старт с останалите, докато в България на това мнение са едва 32 на сто. Според проучването българите поставят на водещо място необходимостта да бъдат здрави, за да напреднат в живота (73 на сто срещу 48 на сто в ЕС). \r\n\r\n \"Да познаваш правилните хора\", за да постигнеш напредък, е отговорът на 22 на сто от останалите европейци и на 56 на сто от българските участници в допитването. \r\n\r\n \"Да имаш късмет\" е отговорът на 21 на сто от хората в ЕС и на 60 на сто от българите. \r\n\r\n \"Да имаш политически връзки\" отговарят 10 на сто от европейците и 37 на сто от българските участници. \r\n\r\n Мнозинството българи (91 на сто) и европейци (84 на сто) заявяват, че различията в доходите са твърде големи. Мнозинството у нас и в останалата част от ЕС (81 на сто) са на мнение, че за да се промени това, правителствата трябва да вземат мерки. Във всички държави от ЕС, с изключение на Дания, над 60 на сто са съгласни, че правителствата следва да предприемат мерки, за да намалят тази разлика. \r\n\r\n Като цяло европейците не са убедени, че правосъдието и политическите решения се прилагат по еднакъв начин в техните държави, т.е. независимо от общественото положение, богатството и връзките на хората. Повечето граждани на континента са на мнение, че неравенството в доходите е прекалено голямо и че правителствата следва да предприемат мерки за отстраняването му. По-малко от половината вярват, че равните възможности и общественото им положение са се подобрили с времето. \r\n\r\n Основните оценки от проучването се отнасят до образованието, доходите, общественото положение. Те разглеждат също възприятието за миграцията и глобализацията. Миграциятае една от причините за увеличаването на неравенствата, се посочва в документа. Над половината от участниците в допитването са на мнение, че хората имат равни възможности, за да напреднат в живота (58 на сто). В Дания съгласни с това твърдение са 81 на сто, а в Гърция - едва 18 на сто. \r\n\r\n Само 39 на сто вярват, че справедливостта винаги побеждава, а едва 32 на сто са съгласни, че политическите решения се прилагат по еднакъв начин за всички граждани. Хората са по-склонни да възприемат събитията като справедливи, ако са по-добре образовани, по-млади и в по-добро финансово положение, допълва ЕК. \r\n\r\n Според над 90 на сто от участниците в допитването доброто здраве и качественото образование са съществени или важни за постигането на напредък в живота. Усилената работа и познаването на подходящите хора също се отчитат като съществени или важни от над 90 на сто. За по-маловажни се възприемат произходът от богато семейство, наличието на политически връзки, етническият произход или полът. \r\n\r\n По-малко от половината (46 на сто) са на мнение, че възможностите за напредък в живота са по-равни, отколкото преди 30 години. Близо половината (47 на сто) от европейците са на мнение, че глобализацията е нещо добро, докато 21 на сто са на противното мнение. Според 39 на сто миграцията е нещо добро, докато за 33 на сто е лошо. \r\n \n\t\t\t\t\t\t", "date": "2018.04.23", "title": "Българите не виждат справедливост в живота си, бъдещето им зависи от късмета"}
{"url": "http://www.bnews.bg/article/240697-chudo_v_bg_bolnitsa_mazh_s_palna_slepota_progledna_sled", "text": "\n 47-годишен мъж, категоризиран от ТЕЛК с пълна слепота, прогледна след неврохирургична интервенция, извършена от д-р Емануил Найденов в УМБАЛ “Св. Ив. Рилски”, съобщиха от лечебното заведение пред “24 часа”. \r\n\r\n Преди операцията в столичната болница, Ергюн Али от дуловското село Правда две години търсил помощ от лекарите в чужбина, но неуспешно. \r\n\r\n Мъжът започнал да губи зрението си без видими причини. Според описанието на пациента, започнала да се спуска мъгла пред очите му до степен на пълен мрак. След 6 изследвания на ядрено-магнитен резонанс в Турция и Западна Европа Ергюн бил без изяснена диагноза и идея за лечение. \r\n\r\n “Той дойде при нас с пълна слепота от ТЕЛК и е жалко, че 2 г. в реномирани клиники в Европа не са му поставили диагноза”, обясни д-р Найденов. \r\n\r\n Преди около 2 седмици Ергюн Али бил прегледан от невроофталмолога проф. Силвия Чернинкова в Александровска болница и веднага бил насочен към неврохирурзите в УМБАЛ “Св. Иван Рилски”. Там му направили елементарно изследване, по думите на д-р Найденов, което се учи още в университета - пункция в поясния отдел на гръбначния стълб с измерване на налягането на мозъчната течност (ликвор). Установили, че то е 3 пъти над нормата - ясен признак за повишено вътречерепно налягане без ясна причина. \r\n\r\n 47-годишният мъж споделил, че му просветнало още по време на изследването. \r\n\r\n \"Обяснимо е, тъй като с пункцията повишеното налягане леко се освобождава. При внимателен оглед на пациента и образните изследвания, правени до момента, станало ясно, че той има затруднено венозно оттичане на мозъка. Това индиректно се отразява на повишеното вътречерепно налягане\", обяснява д-р Емануил Найденов. \r\n\r\n Още на следващия ден неврохирурзите предприели операцията. “Сложихме му клапен механизъм, който сваля налягането до нормални стойности”, уточнява д-р Найденов. \r\n\r\n Клапата за поддържане на вътречерепното налягане струва 4800 лева, от които НЗОК покрива едва 1080 лева. Останалото си го платил Ергюн. \r\n\r\n Ден по-късно обаче той започнал да вижда гълъбите по перваза на болничната стая. \r\n\r\n “За мен е малко чудо, огромно щастие да върна очите на този човек. Нека повече хора у нас да “прогледнат”, че въпреки предизвикателствата на здравната система, в България се прави медицина на световно ниво на десетки пъти по-ниска цена”, коментира неврохирургът. \r\n \n\t\t\t\t\t\t", "date": "2018.04.23", "title": "ЧУДО в БГ болница: Мъж с пълна слепота прогледна след… "}
{"url": "http://www.bnews.bg/article/240700-litsemerieto_na_wc_ministara_lasna_s_tseliya_si_blyasak", "text": "\n \"Ти си най-голямата ми грешка, трябваше да успееш да се самоубиеш. Лайно. - WC премиерът В. Симеонов към мен, сина му. Годината е 2018\". Тези покъртителни думи написа една януарска вечер във Фейсбук страницата си Даниел Симеонов - синът WC  премиера Валери Симеонов. Силата и искреността на тези думи придоби истинското си значение след интервюто на Даниел дадено за предаването на Мартин Карбовски. \r\nВ същото това интервю бе показана и истинската същност на един вицепремиер, който се е клел във всичките си действия да се ръководи от интересите на народа. От интервюто видяхме, че този министър не е в състояние дори да се ръководи от интересите на собствения си син, а камо ли пък на народа си. И същият този, изведнъж се загрижи за зависимостите от хазарта на българския народ, същият този, който според думите на лидера на Атака е разпространител на гей-порно канали чрез кабеларката си! \r\n\r\n Може ли да се вярва на такъв министър? \r\n\r\n Категорично не! И как да му се вярва на този? Когато детето му е имало най-голяма нужда от него, същият този министър обикаляше граничните пунктове и блъскаше стари баби, за да ни покаже колко много мислел за България. Вероятно най- голямата ценност в съзнанието на този оскотял министър са финикийските знаци. Финикийските знаци в името, на които същият е зарязал болната си съпруга на смъртния одър, а той с любовницата си Женя е гуляел по ресторанти и нощни барове, същия почерк демонстрира и сега чрез поредната си любовна авантюра в полета до Рим. \r\n\r\n Това подобие на министър е длъжно незабавно да си подаде оставката и да понася всеки ден презрението на хората! Едва ли обаче можем да очаква такъв морален акт от лице, обградено от алкохолици и морално пропаднали хора, които да му дадат най - елементарен човешки съвет. \r\n\r\n Жаждата за власт и пари отдавна е станала непреодолим фактор в битието на така наречените патриотари! \r\n \n\t\t\t\t\t\t", "date": "2018.04.23", "title": "Лицемерието на WC министъра лъсна с целия си блясък!"}
{"url": "http://www.bnews.bg/article/240695-kak_mozhe_da_otseleesh_v_lapite_na_2_metrova_akula_mechka_i_zmiya", "text": "\n За по-малко от четири години американецът Дилън МакУилямс е бил ухапан от змия, събудил се една сутрин с глава в челюстите на мечка, и едва не загубил крака си след нападение на акула. \r\n\r\n \"Родителите ми са благодарни, че съм все още жив\", коментира 20-годишният късметлия от щата Колорадо. \r\n\r\n Дилън е голям приключенец и в четвъртък бил нападнат край бреговете на хавайския остров Кауаи от 2-метрова акула. Той успял да преплува с ранения си крак около 30 метра, за да потърси помощ на брега. \r\n\r\n \"Не знаех дали не съм изгубил половината от крака си\", доверява Дилън, цитиран от АФП. Отървал се само със седем шева. \r\n\r\n През месец юли миналата година пък му били направили други 9 шева на скалпа след неблагополучна среща с кафява мечка в летен лагер в Колорадо. Дилън се събудил с глава, потънала в пастта на мецаната. Тя го захапала и започнала да го влачи, а той успял да се спаси, като й бръкнал с пръсти в очите. \r\n\r\n Преди да попадне в обятията на мечката, младежът бил ухапан от гърмяща змия в щата Юта. Но влечугото изглежда пуснало малко отрова и след няколко дни Дилън успял да се възстанови. \r\n \n\t\t\t\t\t\t", "date": "2018.04.23", "title": "Как може да оцелееш в лапите на 2-метрова акула, мечка и змия?"}
{"url": "http://www.bnews.bg/article/240699-vnimanie_opasnost_shofyori_s_globi_za_40_bona_sa_na_patya", "text": "\n Има шофьори с 300-400 акта, фиша, наказателни постановления. Получават си новото наказателно постановление и продължават да си карат по същия начин. Има хора с по 30 000 - 40 000 лева наложени глоби. Няма сила, която да ги накара да бъдат по-внимателни. Това заяви пред Нова телевизия Владимир Тодоров, председател на Българската асоциация на пострадалите при катастрофи. \r\n\r\n Тодоров и бившият председател на транспортната комисия Настимир Ананиев коментираха готвените промени и засилването на наказанията при нарушения на пътя. \r\n\r\n Едно от предложенията е при три нарушения шофьорът да се явява отново на изпит. \r\n\r\n \"В петък се пуснаха законите, днес има обществено обсъждане, три дни по-късно законите са 170 страници. За съжаление почти няма ново\", коментира Настимир Ананиев. \r\n\r\n По думите му донякъде ще бъдат засегнати системните нарушители. \r\n\r\n \"Дава се превишена скорост в населено място с над 50 км/ч. А ако е с над 40 км/ч? И го направиш 20 пъти? Освен това 70% от загиналите са извън населените места. Когато се правят законите трябва да се седне, да се види статистиката\", заяви Ананиев. \r\n\r\n \"Има разлика за карането с превишена скорост в града и извън населено място. В града е по-опасно\", категоричен бе Тодоров. \r\n \n\t\t\t\t\t\t", "date": "2018.04.23", "title": "Внимание, ОПАСНОСТ: Шофьори с глоби за 40 бона са на пътя!"}
{"url": "http://www.bnews.bg/article/240703-spasiha_alpinistka_kray_selo_lakatnik", "text": "\n Екипи на Планинската спасителна служба са оказали помощ на алпинистка в района на с. Лакатник, съобщиха от Планинска спасителна служба (ПСС) при БЧК. Инцидентът е станал в неделя (22 април). \r\n\r\n Жената е паднала при катерене от скала и е получила фрактура на ребрата. Веднага след инцидента е откарана в столична болница, предаде \"Фокус\". \r\n\r\n Лакатнишките (Осиковските) скали са разположени на левия бряг на р. Искър между реките Оплетненска и Пробойница. 250-метровите скали са дали началото на организирания алпинизъм в България. Името на скалите идва от формата на река Искър, която точно там прави остър завой, наподобяващ извивката на лакът на ръка. Заради карста в района има над 100 пещери и пропасти. \r\n \n\t\t\t\t\t\t", "date": "2018.04.23", "title": "Спасиха алпинистка край село Лакатник"}
{"url": "http://www.bnews.bg/article/240702-reporterkata_na_paparatsi_elizabet_metodieva_pred_blife_sprete_sas_spekulatsiite_nyamam_mazh_i_ne_sam_vlyubena", "text": "\n Репортерката на Папараци Елизабет Методиева говори от първо лице за клюките, които в последно време обикалят медийното пространство и я свързват с различни мъже. Вижте какво още сподели красавицата в ексклузивно интервю за BLife. \r\n\r\n -Елизабет, в последните дни си в центъра на светските сайтове с новината, че ще се жениш и дори спрягат Николета Лозанова за твоя кума, има ли нещо вярно в тези слухове? \r\n\r\n -Това си е една закачка между мен и Николета. Един ден може и да ми е кума, но първо трябва да намеря младоженец (смее се). \r\n-Искаш да кажеш, че си сама? \r\n\r\n -Да. От доста време съм сама. Ако трябва да бъда честна дори няма мъж, с който да излизам. Просто съм концентрирала енергията си в работата ми и нови проекти. \r\n-Възможно ли е да имаш муза за работа, без да си влюбена? \r\n\r\n \r\n-О, даа. При мен любовта ми влияе точно обратното. Когато съм влюбена се отдавам изцяло на човека и малко пренебрегвам работата си. От доста време не съм изпитвала пеперудите (смее се), просто не се е появил човек, който да предизвика вниманието ми. \r\n-Какъв трябва да е мъжът до теб? \r\n\r\n \r\n-Истински. И това ако звучи тривиално се извинявам, но е факт. Вече няма мъжкари. Всички се бият в гърдите, че са големи кавалери, големи мъже, а в същото време нямат уважение на една жена. Положението е пагубно. \r\n\r\n \r\n-В каква сфера виждаш своята половинка? \r\n\r\n -Хм, не мога да кажа дали искам политик, актьор или бизнесмен. Много е индивидуално всичко. За мен е най-важно, след първоначалното привличане да има какво да си кажа с този мъж, на какво да ме научи и да обогати общата ми култура. Да си говорим за кино, книги, театър... май много станаха изискванията (смее се). \r\n-Трудно ли е една силна жена да намери мъж по-силен от нея? \r\n\r\n \r\n-Определено. Може би именно това е отговорът на въпроса ти защо съм сама. \r\n-Медиите те свързват с различни лица, наскоро писаха, че имаш нещо общо с риалити героя Джино? \r\n\r\n -Да, имам нещо общо и то е добро познанство. Нищо повече. Ако търсите любовна интрига, то огледайте се на друго място. Там няма да я намерите. \r\n\r\n -А Борислав Комсийски? \r\n\r\n -Боби е един много скъп човек за мен. Имали сме много хубави моменти заедно, но пътищата ни се разделиха. Уважавам безкрайно майка му, но повече каквото и да ме питате няма да кажа. \r\n-Били ли сте гаджета? \r\n\r\n -А, има ли някакво значение миналото? \r\n\r\n -Кой е националът, който е бил част от живота ти? \r\n\r\n -Нали не си мислиш, че ще разбереш нещо за личния ми живот тук. Още по-малко пък за този човек, за когото нищо добро не мога да кажа. Хахахаха \r\n-Да се върнем към кумата, въпреки, че не работите заедно в „Папараци“ сте в отлични отношения, съдим по онлайн комуникацията ви? \r\n\r\n -Едното няма нищо общо с другото. Аз безкрайно уважавам Николета. Да не говорим, че е една безкрайно красива жена. \r\n-Вярваш ли в истинското приятелство? \r\n\r\n -Да, аз имам такива приятели. Малко са, но и не искам повече. С повечето ни свърза 12-15 годишно приятелство, а една от приятелките ми е от дете до мен. Истината е, че и много ме предадоха, но живи и здрави да са. Най-близките ми приятели винаги ще са мама и тате, защото знам, че те биха направили всичко за мен и никога не биха ме подвели. \r\n\r\n -Имаш ли приятели мъже? \r\n\r\n О, да. Един от тях е фолк певецът Илиян. Много го обичам, като брат ми е. Понякога ми казва нещата, които не искам да чуя, но винаги е честен. Това са истинските приятели. Както обичам да се шегувам, те пред теб ти казват кусурите, а като станеш от масата те защитават... че ги има и другите (смее се). Вече осъзнах, че е много трудно да наречеш един човек приятел. Трябва много да сте преживяли, да сте се смяли, да сте плакали заедно, за да наречеш един човек приятел. Другото са добри познати. \r\n\r\n -Каза, че си се фокусирала върху работата, какво предстои? \r\n\r\n -Освен работата ми в „Телеграф“ и „Папараци“, започвам две нови неща. Едното е свързано с киното, но все още няма да издавам тайни. Другото е нов нощен клуб. Съвсем скоро стартираме- 11 май клуб E11LEVEN. Запомнете това име, защото дълго ще се говори за него. \r\n\r\n -За какво мечтаеш? \r\n\r\n -Да съм здрава аз и мама и тате, както всички мой близки и изобщо всички хора по света. Искам да виждам повече усмивки по улиците и щастливи хора. За себе си лично си пожелавам да срещна голямата любов и да си имам 3 деца. \r\n \n\t\t\t\t\t\t", "date": "2018.04.23", "title": "Репортерката на Папараци Елизабет Методиева пред BLife: Спрете със спекулациите, нямам мъж и не съм влюбена!"}
{"url": "http://www.bnews.bg/article/240701-emiliya_vdiga_svatba_do_mesets", "text": "\n Фолкдивата Емилия и любимият й мъж Жорж Башур вдигат тайна сватба до месец. \r\nВлюбените крият подробности около събитието дори и от най-близките си. Единственото ясно нещо ме, че с организацията на цялото тържество се е заел самият младоженец. Жорж с ентусиазъм избирал и най-малкия детайл, за да бъде всичко перфектно. За Емилия оставало само да си избере сватбена рокля и шаферки. \r\nЕмилия и Башур са заедно от половин година, а певицата призна, че се носи на крилете на любовта. Певицата сподели, че спокойно може да нарече Башур голямата любов на живота си, пише „Телеграф“. \r\n  \r\n \n\t\t\t\t\t\t", "date": "2018.04.23", "title": "Емилия вдига сватба до месец"}
{"url": "http://www.bnews.bg/article/240718-galaksi_investmant_grup_s_nagrada_za_renovatsii_i_ekspanziya", "text": "\n Инвестиционната компания Галакси Инвестмънт Груп получи награда в тазгодишното издание на престижния международен конкурс SEE Real Estate Awards. Церемонията се проведе в Букурещ, а големият приз за дружеството е в категория „Реновации и експанзия“. Тя се присъжда за новооткрития петзвезден хотел InterContinental Sofia, част портфолиото на компанията. Сградата е напълно реновирана, изградено е изцяло ново крило с допълнителни 54 стаи и в момента хотелът разполага с общо 194 луксозни стаи и апартаменти. \r\nКонкурсът се организира от Europa Property за тринадесета поредна година и има за цел да отличи най-изявените участници на пазара на недвижими имоти в Югоизточна Европа. Техните постижения се оценяват от независимо международно жури и са на база цялостен принос на пазара, качеството на обслужване на клиентите, иновации, търговски успех и лидерство. \r\nГалакси Инвестмънт Груп е и сред компаниите номинирани в категории „Инвеститор на годината“, „Инвеститор - Жилищни проекти“ и „Инвеститор – Офисни проекти“. \r\n \n\t\t\t\t\t\t", "date": "2018.04.23", "title": "ГАЛАКСИ ИНВЕСТМЪНТ ГРУП С НАГРАДА ЗА „РЕНОВАЦИИ И ЕКСПАНЗИЯ“"}
{"url": "http://www.bnews.bg/article/240691-lichnite_lekari_na_bunt_shte_gi_chuyat_li_upravlyavashtite", "text": "\n Общопрактикуващите лекари излизат на нов протест. Те настояват за намаляване на административните им дейности и задължения, които рефлектират негативно върху обслужването на пациентите. \r\n\r\n Семейните лекари искат законодателна промяна за отпадане на отчетите с описите на касовите бележки, както и всички освободени от потребителка такса да я плащат в пълен размер, а сумите да им бъдат възстановявани от съответните институции. \r\n\r\n Според джипитата потребителската такса трябва да е 1% от минималната заплата, а 24-часовото им разположение на пациентите да отпадне. \r\n\r\n „Тежи грубото администриране (…) от един преглед 10-15 минути остават минута-две-три”, коментира в студиото на „Тази сутрин” д-р Николай Брънзалов от Националното сдружение на общопрактикуващите лекари в България. \r\n\r\n По думите му в момента всичко е на хартия и всяка година подписването на договори с касата е свързано с „едни купища документи”. \r\n\r\n „Не може лекарите масово да се изнасят от България – средната възраст е 59 г., 25% са над 65. Като е толкова хубаво, защо не идват нови лекари?”, запита той и допълни, че само за последния месец има два случая на джипита, починали на работното си място. \r\n\r\n Има и проблеми с педиатричните практики – отговорностите са големи, а заплащането е малко и така не са много желаещите медици. \r\n\r\n Брънзалов отбеляза, че той и колегите му скоро ще имат и друг проблем – новата европейска директива за защитата на личните данни. Заради нея ще се наложи да инвестират в компютри и нов софтуер с 2-3000 лв. издръжка на година. \r\n\r\n Протестът е днес в 12:30. \r\n \n\t\t\t\t\t\t", "date": "2018.04.23", "title": "Личните лекари на БУНТ! Ще ги чуят ли управляващите? "}
{"url": "http://www.bnews.bg/article/240696-poreditsa_iztsepki_i_gafove_a_dnes_bdzh_puska_bileti_za_gergyovden_samo_sas_zapazeno_myasto", "text": "\n По празниците с влак вече ще се пътува само с предварителна резервация. Ограниченията бяха въведени след Великден, за да не се стига до претъпкани вагони в последния момент и предстоящият Гергьовден е първият празник, за който те се прилагат. Билетите за този период са в продажба от тази сутрин, съобщава БТВ. \r\n\r\n Това, което направихме, е да създадем предварителна организация, за да може хората, които желаят да пътуват и да планират по-рано пътуването си, да могат да си закупят билети със запазено място. Такава продажба стартираме от днес за празниците. Ще могат да се купуват билети със запазено място за всички бързи влакове от всички каси на гарите и от жп бюрата в градовете, а за определени влакове – и през сайта, каза Милена Ценова от „БДЖ – Пътнически превози“. \r\n\r\n Със задължително запазено място ще се пътува по определени направления, по които сме прогнозирали, че се очаква повишен пътникопоток на база минали години, добави тя. \r\n\r\n Правостоящи пътници има, когато пътуването не се планира, затова се обръщаме с молба към клиентите да планират по-отрано, за да можем да следим ефективно как се запълват влаковете и да могат да се вземат нужните мерки, обясни тя. \r\n\r\n Ще бъде използван целия наличен изправен подвижен състав, увери тя. \r\n\r\n Правостоящи ще има, но до 20 души в копейните вагони и до 10 в безкопейните, добави Ценова. На техните билети ще пише, че са без места. \r\n \n\t\t\t\t\t\t", "date": "2018.04.23", "title": "Поредица ИЗЦЕПКИ и ГАФОВЕ, а днес БДЖ пуска билети за Гергьовден само със ЗАПАЗЕНО място! "}
{"url": "http://www.bnews.bg/article/240705-bomba_pred_prezidentstvoto_okaza_se_falshiv_signal", "text": "\n Сигнал за бомба около президентството е получен тази сутрин към 9 часа на телефон 112, съобщиха от пресцентъра на МВР. Сигналът е подаден от мъжки глас, който твърдял, че около Ротондата има взривно устройство. \r\n\r\n След проверка на полицията се оказа, че сигналът е бил фалшив. \r\n \n\t\t\t\t\t\t", "date": "2018.04.23", "title": "БОМБА пред президентството! Оказа се фалшив сигнал… "}
{"url": "http://www.bnews.bg/article/240693-ne_e_za_vyarvane_pusnaha_vodata_v_dobrich", "text": "\n В Добрич няма да бъде обявено бедствено положение, след като късно снощи голямата авария, която остави града без вода, беше отстранена. \r\n\r\n Чешмите в Добрич пресъхнаха още в петък заради повреда в помпена станция „Приморци“. \r\n\r\n Снощи водата беше пусната по системата и се изчаква нивото на резервоарите да се покачи, за да има навсякъде нормално водоподаване, обявиха от местното ВиК. \r\n\r\n От кметството обещаха, че ще водят разговори с дружеството и ресорното министерство за евентуално компенсиране на потребителите заради честото спиране на водата в Добрич. \r\n \n\t\t\t\t\t\t", "date": "2018.04.23", "title": "Не е за вярване: Пуснаха водата в Добрич! \r\n"}
{"url": "http://www.bnews.bg/article/240692-ochakvat_ni_letni_temperaturi_no", "text": "\n Днешният ден ще е топъл и предимно слънчев, с температури от 7 до 30 градуса. \r\n\r\n Около и след обяд над североизточните и планинските райони на Югозападна България ще се развие купеста облачност, но само на отделни места ще превали, възможно е и да прегърми. Ще духа слаб северозападен вятър, в Източна България той ще се ориентира от изток-югоизток. \r\n\r\n Минималните температури ще са между 7° и 12°,максималните - предимно между 25° и 30°. \r\n\r\n В София ще е предимно слънчево, с температури между 7 и 26 градуса. \r\n\r\n В Пловдив ще е слънчево и ясно, а градусите ще са от 9 до 29. \r\n\r\n Във Варна ще има променлива облачност, възможно е и да превали. Термометрите ще сочат между 12 и 22 градуса. В Бургас минималната температура ще е 10, а максималната - 23 градуса. \r\n\r\n Дъжд се очаква и над Шумен, където прогнозата е за температури от 7 до 26 градуса. \r\n\r\n Във Видин и Сандански градусите ще достигнат 30. \r\n\r\n Над планините ще бъде предимно слънчево и топло. В следобедните часове ще се развие купеста облачност, на отделни места в Рило-Родопска област ще превали, възможно е и да прегърми. Ще духа слаб до умерен северозападен вятър. Максималната температура на височина 1200 метра ще е около 18°, на 2000 метра – около 11°. \r\n\r\n Над Черноморието ще бъде предимно слънчево. Около и след обяд ще се развие купеста облачност, на отделни места по Северното Черноморие ще превали, възможно е и да прегърми. Ще духа слаб до умерен вятър, който ще се ориентира от изток-североизток. Ще се затопли и максималните температури ще са между 18° и 23°. Температурата на морската вода е 12-13°. Вълнението на морето ще е 1-2 бала. \r\n\r\n Днешният ден ще продължи 13 часа и 45 минути. Слънцето ще изгрее в 6:33 и ще залезе в 20:18 ч. \r\n \n\t\t\t\t\t\t", "date": "2018.04.23", "title": "Очакват ни летни температури, но…"}
{"url": "http://www.bnews.bg/article/240717-institutat_za_patna_bezopasnost_izleze_s_ostra_reaktsiya_do_pravitelstvoto", "text": "\n Институтът за пътна безопасност излезе с остра реакция до правителството. Поводът за това е поредният опит на МВР да приема и обсъжда нови закони за пътната безопасност само с подбрани НПО. \r\nИнститутът за пътна безопасност предупреждава гражданите на Р. България, че за пореден път правителството демонстрира, че живее в паралелен свят. В нашия свят всеки ден по пътищата загиват хора, а във техния свят едни и същи хора обсъждат грешни решения. \r\n\r\n Днес от 13.30 часа в Гранд хотел София държавата организира публично обсъждане на проекти на нови ЗДвП, ЗВМПС и ЗППС. Законите са публикувани на 20 април  ( петък )  2018 година във 14.00 часа. Няма и 72 часа по-късно се организира публично обсъждане. Това е цинично отношение към цялото общество. Поканени са няколко организации по имейл. \r\n\r\n Избрано е обсъждането да се проведе в работно време, когато неправителствения сектор е на работа. Не е оставено време да се вникне в дълбочина на толкова важно законодателство. \r\n\r\n За пореден път се прави опит на бързо да се прокарат лобистки текстове q  замаскирани в три нови закона. Ние от Института за пътна безопасност настояваме да се проведат   серия от обсъждания на законопроектите в извън работно време на петте най-големи града в България. В противен случай ще продължи разпада на системата за безопасност на движението по пътищата. \r\n\r\n   \r\n\r\n   \r\n \n\t\t\t\t\t\t", "date": "2018.04.23", "title": "Институтът за пътна безопасност излезе с остра реакция до правителството!"}
{"url": "http://www.bnews.bg/article/240732-nadut_i_s_gordo_vdignata_glava_v_sada_eto_go_korumpiraniyat_politseyski_shef_na_ru_rakovski", "text": "\n Шефът на полицията в Раковски Георги Илиев се появи в пловдивския съд с гордо вдигната глава. Очите му не тръпнаха, въпреки огромното медийно любопитство. Тук на място са и двамата му подчинени полицаи, които са на свобода с парична гаранция. Съдът отложи гледането на мярката за неотклонение за малко по-късно, за да може адвокатът Стоян Донков да се запознае с материалите по делото. \r\n\r\n Припомняме, че Илиев, двамата му подчинени и още един полицай – Стефан Модев, който е по друго обвинение в ареста, са с обвинение за взимане на подкуп от 20 000 лв. От търговец на безакцизни цигари. Скандалът гръмна наскоро, когато на брифинг беше обявено, че полицейският шеф, заедно с 3-те ченгета са използвали събрани данни по престъпления, за да рекетират обвиняеми по различни престъпления за лично облагодетелстване. Полицаите са им обещавали срещу дадена сума пари да унищожават веществени доказателства срещу тях. \r\n\r\n Прокуратурата иска арест, защото въпреки че има чисто съдебно минало, Илиев е лице с висока обществена опасност и може да извърши друго престъпление. Адвокатът му Стоян Динков заяви, че се е вдигнал много медиен шум и задържане то му е тенденциозно, тъй като нямало доказателства, предаде БЛИЦ. \r\n\r\n Съдът обаче остави полицая в ареста, защото имало възможност той да се укрие и да извърши ново престъпление. Мярката може да бъде обжалвана пред Апелативния съд. \r\n  \r\n \n\t\t\t\t\t\t", "date": "2018.04.23", "title": "Надут и с гордо вдигната глава в съда, ето го корумпираният полицейски шеф на РУ Раковски!"}
{"url": "http://www.bnews.bg/article/240707-kade_izcheznaha_imotnite_deklaratsii_na_valeri_simeonov", "text": "\n През 2007 г. Валери Симеонов влиза в политиката, когато е избран за общински съветник от листата на партия Атака в гр. Бургас, а в последствие е избран и за председател на общинския  съвет. Тази длъжност го задължава да декларира имущественото си състояние пред Сметната палата. \r\n\r\n С входящ номер В79/12.12.2007 Симеонов подава встъпителна декларация , от която се вижда, че същия е притежавал два мерцедеса и никакви парични средства. Ето и линк към декларацията:  \r\n\r\n \r\n\r\n През 2008 г. бургаските медии гърмят, че Валери Симеонов е милионер и... тук лъсва един факт в регистъра на сметната палата липсва декларация на Валери Симеонов. Такава декларация има подадена през 2009 г., когато Симеонов преждевременно е напуснал поста председател на общинския съвет на Бургас ето линк: \r\n\r\n \r\n\r\n Запознати твърдят, че Симеонов е подал оставката си минути преди да бъде позорно изхвърлен от високия политически пост. Между встъпителната и заключителната декларация на Симеонов на практика няма разлика в имущественото му състояние, освен тази малка подробност, че във встъпителната декларация апартамент в Меден Рудник се води като собственост на Даниел Симеонов- син на Валери Симеонов придобит през 1998 г., а в заключителната декларация същия този апартамент вече е собственост на Валери Симеонов и отново е придобит през 1998 г. Ало, Сметната палата, това не се ли нарича несъответствие на декларираните данни? Следващата декларация Симеонов подава чак през 2013 г., въпреки, че като съпредседател на НФСБ е трябвало да подаде такава още през 2011 г. .В тази си декларация Симеонов вече е подобрил значително имущественото си състояние като е декларирал къща с двор в село Зараево и село Бутан. Декларира и сериозна сума налични парични средства от 197934 лева ето и линк към тази декларация: \r\n\r\n \r\n\r\n Нарушил ли е законът Валери Симеонов е редно да кажат отговорните институции, ако някоя от тях дръзне да му извърши проверка? Ясно е обаче, че никой не е изследвал как се е променило имотното състояние на фирмите на Валери Симеонов, какви имоти са придобили тези фирми докато собственикът им се представя като висш политик и как след като става политик, тези фирми си позволяват грубо да нарушават закона и никой не им търси отговорност? И... всъщност, къде изчезнаха имотните декларации на Валери Симеонов? \r\n \n\t\t\t\t\t\t", "date": "2018.04.23", "title": "Къде изчезнаха имотните декларации на Валери Симеонов?"}
{"url": "http://www.bnews.bg/article/240694-ognestrelno_otkriha_mlad_mazh_v_garazh_toy_e_s", "text": "\n 30-годишен мъж е бил открит с огнестрелна рана в главата в подземен гараж на блок 161 в бургаския жк \"Славейков\" снощи, съобщиха от Областната дирекция на МВР в морския град. \r\n\r\n Сигналът е подаден около 22.35 ч. във Второ Районно управление в Бургас. \r\n\r\n Пристигналият на място полицейски екип е открил младия мъж в безпомощно състояние, но жив. Униформените били посрещнати от 30-годишна бургазлийка, която заявила, че това е приятелят й, който е от Силистра. Двамата заедно със свои познати празнували рожден ден. \r\n\r\n Около 21.30 ч. младият мъж заявил, че излиза за малко навън. След като се забавил, приятелите му започнали да го търсят, като го открили в безпомощно състояние в подземния паркинг на кооперацията. \r\n\r\n При извършения оглед на местопроизшествието е намерен и иззет боен пистолет с патрон в цевта, заглушител, пълнител с четири патрона и две гилзи. В жилището на простреляния пък е открита бележка. Иззети са видеозаписи от камерите, с които е оборудвана сградата и подземния паркинг. \r\n\r\n Първоначално събраните факти показват, че най-вероятно се касае за самопрострелване, но са назначени множество експертизи за установяване на детайли по инцидента. \r\n\r\n Пострадалият мъж е откаран в \"Шокова зала\" на УМБАЛ - Бургас, а оттам е настанен за лечение в отделение \"Реанимация\", с опасност за живота. \r\n\r\n По случая е образувано досъдебно производство. \r\n \n\t\t\t\t\t\t", "date": "2018.04.23", "title": "Огнестрелно: Откриха млад мъж в гараж, той е с… "}
