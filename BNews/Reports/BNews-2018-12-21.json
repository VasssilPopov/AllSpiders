{"url": "http://www.bnews.bg/article/254066-skandalno_novi_znatsi_iziskvat_vinetka_za_dvizhenie_po_severnata_tangenta_v_sofiya", "text": "\n Указателни табели за винетка на Северната скоростна тангента възмутиха жителите на столичния район Нови Искър. \r\n\r\n В четвъртък на Северната тангента и Околовръстния път били поставени знаци за това, че за преминаването по трасетата е задължително да бъде платена пътна такса, въпреки че те са в София и по закон не би трябвало да се изисква винетка. \r\n\r\n   \r\n \n\t\t\t\t\t\t", "date": "2018.12.21", "title": "СКАНДАЛНО! Нови знаци изискват винетка за движение по Северната тангента в София"}
{"url": "http://www.bnews.bg/article/254063-ivancheva_i_petrova_u_doma_za_koleda", "text": "\n Десислава Иванчева и Биляна Петрова се прибират у дома за Коледа. В събота двете ще бъдат пуснати под домашен арест. Те няма да бъдат оборудвани с електронни гривни, защото се оказа, че държавата все още не разполага с работещи такива. Затова за охраната им ще се разчита на МВР.  \r\n\r\n След една седмица Иванчева и Петрова отново влизат в съда и ще се борят да не се върнат зад решетките. Прокуратурата все още не е променила мнението си и смята, че двете жени трябва да бъдат за постоянно в ареста. \r\n \n\t\t\t\t\t\t", "date": "2018.12.21", "title": "Иванчева и Петрова у дома за Коледа"}
{"url": "http://www.bnews.bg/article/254064-uefa_levski_aut_ot_evroturnirite", "text": "\n   \r\n\r\n „Левски” е изключен от участие в европейските клубни турнир на УЕФА за следващите два сезона, съобщиха от централата на страницата си, предаде Gong.bg. \r\n\r\n „Левски” няма да има право да участва в европейските клубни турнири на УЕФА през сезон 2019/20 и 2020/21, освен ако клубът не е в състояние да докаже до 28 февруари 2019 година, че е платил сумите, определени като просрочени задължения към 30 септември 2018 година. \r\n\r\n Клубът също е глобен в размер на 100 000 евро. \r\n\r\n Минути по-късно новината, която бе публикувана на страницата на УЕФА, бе свалена от английската версия на сайта, но го има на португалската и на френската.  \r\n \n\t\t\t\t\t\t", "date": "2018.12.21", "title": "УЕФА: „Левски” аут от евротурнирите"}
{"url": "http://www.bnews.bg/article/254050-obyaviha_grisho_za_razocharovanie_1_na_2018_a", "text": "\n Григор Димитров изпрати доста слаб сезон, а това не е тайна за никого. Българинът започна като №3 в света, но се свлече до 19-а позиция. Авторитетният американски сайт Tennisworld дори го определи за разочарование №1 на 2018 г. В материала се изтъква, че след успеха си на финалния Мастърс в края на 2017-а, всички помислили, че Димитров е направил следващата крачка и е готов за успех в Големия шлем. Нещата обаче определено не се развиха добре. Като причина за неуспеха от сайта изтъкват лошата психика на българина и неспособността му да се справя с напрежението. Под Григор в класацията се нареждат Давид Гофен и Милош Раонич. Като най-голямо разочарование при жените пък е определена Гарбине Мугуруса, пише dir.bg. \r\n  \r\n \n\t\t\t\t\t\t", "date": "2018.12.21", "title": "Обявиха Гришо за разочарование №1 на 2018-а"}
{"url": "http://www.bnews.bg/article/254065-demokratsiya_represii_sreshtu_neudobni_zashtitnitsi_na_neudobni_obvinyaemi_sofiyska_advokatska_kolegiya_osashtestvyava_se_nedopustim_natisk_varhu_advokatite", "text": "\n В нарушение на Закона за адвокатурата и на инструкциите на главния прокурор на републиката, според които не подлежат на обиски адвокатските кантори. Според член 33 в закона за адвокатурата - адвокатски книжа не подлежат на изземване. Точно такива действия - претърсване и изземване на документи, се опитват да извършат в адвокатското дружество на Карадалиев и партньори. \r\nВ дружеството участва Стоян Стоянов. Той се занимава с търговско и данъчно право. Следствените служители не са се съобразили с възраженията на Стоянов, както и на дошлите на място в помощ известни адвокати Александър Пелев и Владо Дончев.  \r\nОправдали са се, че претърсват обитавано жилище, въпреки ясните табели и на външния вход, и на входа на кантората, че това е адвокатско дружество, разказват потърпевшите. Напомняме, че преди дни по подобен начин започнаха действия и производства срещу Ирен Савова - една от адвокатките на кмета на Младост Десислава Иванчева и заместничката й Биляна Петрова.  \r\nТя води делата им в европейския съд в Страсбург, които те без съмнение ще спечелят и от джоба на данъкоплатеца ще се платят стотици хиляди евро. В случая със Стоянов и колегата му Карадалиев се подозира връзка с друг широко отразен медийно скандал - Дунарит. За случая бяха алармирани всички институции в ресора, включително Висшия адвокатски съвет и Софийска адвокатска колегия. \r\n\r\n Така, във връзка със скандалните деяния, Софийската адвокатска колегия излезе с официално становище, в което определя като репресия претърсвания и изземвания от всякакъв характер в кантори и жилища на адвокати в разрез с правилата на българското законодателство и в частност, в нарушение на чл. 33 от Закона за адвокатурата, който забранява преглеждане, копиране, проверка и изземване на адвокатски книжа и компютърни конфигурации.  \r\n\r\n \r\n\r\n \" \r\n\r\n \r\n\r\n \r\n\r\n \r\n \n\t\t\t\t\t\t", "date": "2018.12.21", "title": "ДЕМОКРАЦИЯ? Репресии срещу неудобни защитници на неудобни обвиняеми! Софийска адвокатска колегия: Осъществява се недопустим натиск върху адвокатите!"}
{"url": "http://www.bnews.bg/article/254049-dashteryata_na_aneliya_otreche_da_ima_silikon_i_dzhuki_devstvena_e_i_shte_stava_pevitsa", "text": "\n Дъщерята на Анелия—Ивон мечтае да стане певица. Наследничката на изпълнителката и Коко Динев уверено върви по стъпките на майка си и има желание да се занимава професионално с музика. \r\n\r\n Самата тийнейджърка разкри плановете си във видео блог. Тя демонстрира таланта си пред феновете, които останаха без думи. „Нямам корекции”, призна още дъщерята на Анелия. „Писна ми да обяснявам. Аз съм на 14 години”, казва тя, пише „България днес”. „Нито имам силикон, нито съм си слагала джуки. Имам мигли. Използвам сенки и фон дьо тен”, признава още дъщерята на Коко Динев. \r\nНаследничката на Анелия откровено си признава, че макар и да има гадже, не си и помисля да си легне с него. „Девствена съм”, абсолютно честна е Ивон по темата. \r\n \n\t\t\t\t\t\t", "date": "2018.12.21", "title": "Дъщерята на Анелия отрече да има силикон и джуки, девствена е и ще става певица"}
{"url": "http://www.bnews.bg/article/254060-kilometrichni_koloni_ot_avtomobili_na_magistrala_hemus", "text": "\n Очаквано една от критичните точки за предпразничното пътуване е магистрала „Хемус”. Километрични колони са се образували преди тунел „Витиня”, който се ремонтира вече втора година, съобщава bTV. Някои от шофьорите споделиха, че от 40 минути до час им отнема, за да стигнат до тунела. Пет са екипите на Пътната полиция от МВР-София, които регулират движението. Шофьорите трябва да се въоръжат с търпение и да внимават много. Има екипи, които следят за шофиране в аварийната лента и такива, които следят за нарушенията на скоростта. Всички, които днес бъдат засечени в нарушение, ще си получат честитките след празниците \r\n  \r\n \n\t\t\t\t\t\t", "date": "2018.12.21", "title": "Километрични колони от автомобили на магистрала „Хемус” "}
{"url": "http://www.bnews.bg/article/254058-osadiha_na_6_godini_zatvor_osinovitelka_pravila_redovno_seks_sas_17_godishniya_si_sin", "text": "\n Лорън Мирес, 26, се е развела точно 9 дни преди да бъде арестувана във Флорида. Тя и бившият й съпруг са осиновили 17-годишно момче. Детето от брака й е било предадено на нейни грижи, предава Daily Star. Лорън е работила в организация за подпомагане на семейства - Families First Network. Тя и бившият й мъж първоначално били приемно семейство на детето си, но по-късно са го осиновили за постоянно. Малко след осиновяването, жената и 17-годишният й син започнали да правят редовно секс.  Властите във Флорида твърдят, че никога до сега не са имали подобен случай. \r\n\r\n \"Имали сме случаи, в които възрастни жени са преспивали с по-млади момчета, но този е първият по рода си. До сега никога не е имало осиновителка, която е преспивала със сина си и го признава съвсем свободно\", посочват от полицията.  \r\n\r\n При разпит тийнейджърът казал, че никога не е чувствал, че това е грешно. Той твърди, че не е бил изнасилван и съвсем скоро ще навърши 18 години. Съдът е разбрал за неуместната връзка между майката и сина още през май тази година. \r\n\r\n По-късно и двамата са признали, че са правили редовно секс. Само в последните два месеца Лорън и сина й разкриват, че са преспали 7-8 пъти.  Лорън е осъдена на 6 години затвор за секс с непълнолетен, въпреки показанията на 17-годишния й син и това. Тя има пълна забрана да се свързва с жертвата, дори след излежаването на присъдата си.  \r\n  \r\n \n\t\t\t\t\t\t", "date": "2018.12.21", "title": "Осъдиха на 6 години затвор осиновителка, правила редовно секс със 17-годишния си син \r\n"}
{"url": "http://www.bnews.bg/article/254044-rozmari_razkara_godenika_si_i_zazhivya_s_richi", "text": "\n Моделът Розмари Тишер и фитнес инструкторът Ричард Величков са неразделни след края на шоуто „ВИП Брадър”. Макар че треньорът огорчи красавицата по време на престоя им в Къщата, тя намери сили да му прости и с днешна дата двамата са добри приятели. Нещо повече – риалити звездите са неразделни, а това накара феновете им да заподозрат, че ги свързва нещо повече от топли другарски чувства, писа „Уикенд“. \r\n\r\n Рози и Ричи си допаднаха още в Къщата на Големия брат, а закачките им под завивките дълго се обсъждаха и от съквартирантите, и от зрителите. Манекенката твърди, че има гадже в Германия, но напоследък прекарва повече време с инструктора, отколкото с немеца. Запознати издават, че тези дни дългокраката брюнетка и мускулестият треньор заминали за Солун, където се отдали на дълги романтични разходки и предколедно пазаруване. \r\n\r\n На снимките, публикувани в социалната мрежа, те изглеждат истински влюбени, а почитателите им ги подкрепят. „Браво! Много сладка двойка сте!”, коментират приятелите им. Не става ясно какво се е случило с германския годеник на Розмари, защото тя изобщо не говори за него. По всяка вероятност отношенията им не са се развили добре именно заради флирта й с Ричард , който започна в ефира на Нова тв. \r\n\r\n Доскоро Величков твърдеше, че няма време за сериозна връзка и предпочита да гради бизнес, но чаровната Тишер успя да му влезе под кожата. Негови близки твърдят, че той дълбоко съжалявал за издънките си във „ВИП Брадър” и се стараел да се реабилитира в очите на моделката. Тя също много го харесвала и бързо му простила прегрешенията от близкото минало. \r\n\r\n Ричард се хвали, че сега има много повече клиенти във фитнеса и даже си е вдигнал тарифата. Дали от връзката на риалити звездите ще излезе нещо сериозно, предстои да разберем. Манекенката е с 9 години по-възрастна от фитнес инструктора, макар че визуално разликата в годините им не й личи. Тя вече се замисляла за семейство и деца, докато Ричард предпочитал първо да стане милионер и тогава да създава наследници. Той кроял план да се захване със строителен бизнес, но не е ясно дали има потенциал да го реализира. \r\n \n\t\t\t\t\t\t", "date": "2018.12.21", "title": "Розмари разкара годеника си и заживя с Ричи "}
{"url": "http://www.bnews.bg/article/254042-dani_milev_skochi_na_viktor_kalev_stisnat_i_nekorekten_chovek", "text": "\n Нов скандал с името на комика Виктор Калев назрява в артистичните среди.Шоуменът се забърка в грозна разпра за пари с музиканта Дани Милев и бенда му. Певецът-композитор упреква Калев в некоректност и обиден от създалата се ситуация, е подал жалба срещу него в Комисията за защита на потребителите /КЗП/, писа „Уикенд“. \r\n\r\n Преди 2 години популярният продуцент и изпълнител Дани Милев и звездата от „Шоуто на Слави” създадоха хитовия моноспектакъл „Грамофонът”. След четири представления при огромен зрителски интерес, Дани и неговия бенд прекратили участието си в представлението. Причината била тривиална – неуредени финансови взаимоотношения.  Въпреки това спектакълът продължавал да се рекламира с името на „Дани Милев бенд”, а Виктор даже не си направил труда да направи нови афиши за „Грамофонът”. \r\n\r\n „Виктор е един много талантлив актьор, но уви, доста стиснат и некоректен човек. Той се оказа пословично стиснат, цепи стотинката на две, което не е лошо, стига да не е спрямо труда на неговите колеги. В началото, когато започнахме да работим заедно, и то с голямо желание, аз носих с джипа си моя апаратура, за да не наема техника и да му е по-евтино. Репетирахме месец и нещо без пари. Ние песните си ги знаем наизуст, правехме го заради Виктор. Направихме 3-4 представления и изведнъж той започна да ми обяснява, че музикантите ми били много скъпи. \r\n\r\n Виктор пред музикантите ми каза: „Твоите хора искат по 300 лева хонорар. Че то един актьор взема толкова!” Защо принизява труда им и смята, че са по-маловажни? Отношението му е гадно. Искаше да си намалим хонорара и да имаме максимум един път в месеца представление, защото има и други участия. Значи ние да намалим нашия, а неговия хонорар от 4000 лв. си остава?! После предложи само двамата с него да пътуваме. Аз музикантите си няма да изоставя! За тези 4 изяви с „Грамофонът” съм взел около 1500 лв. В крайна сметка спектакълът си е негов. Нека да е жив и здрав, да си пътува... Не съм останал без работа. Затрупан съм с ангажименти. Прекратихме съвместната си работа – бях огорчен, но все пак той е в правото си да откаже сътрудничеството ни”, разказва пред „Уикенд” Дани Милев. \r\n\r\n Оказа се обаче, че името на „Дани Милев бенд” продължи да си стои на рекламните афиши. Приятели на музиканта от различни градове ги снимали и му ги пратили, което го вбесило.  \r\n\r\n „Като разлепват старите си плакати, поне да им слагат едни лепенки. Излиза, че хората се заблуждават, че ще отидат, ще има бенд, а то Виктор си прави моноспектакъла и си пуска синбеците. Може двама души да отидат заради бенда, но това, което прави, е некоректно. Свързах се с неговия мениджър Кирил Кирилов и той ми каза, че съм се интересувал само от пари. Пискал съм! Ами, пискам! Аз съм си в правото, по дяволите. Не искам да го съдя, но съм пуснал жалба в Комисията за защита на потребителите, защото това, което правят, е незаконно”, допълни Милев. \r\n \n\t\t\t\t\t\t", "date": "2018.12.21", "title": "Дани Милев скочи на Виктор Калев: Стиснат и некоректен човек!"}
{"url": "http://www.bnews.bg/article/254046-vreme_beshe_bez_gospodarite_v_efira_ot_nova_godina", "text": "\n Още преди месец „Уикенд“ съобщи, че бъдещето на предаването е под силна въпросителна. Рейтингът на шоуто бил паднал чувствително в последните месеци, а в телевизията вече не искали да осигуряват толкова висок бюджет. \r\n\r\n На екипа вече е съобщено, че ще има работа най-много до края на декември. След това всички, които работят в „Господарите”, остават на улицата без никакви доходи. Огромната част от тях са на граждански договори, което означава, че нямат право на предизвестие преди освобождаване от работа, нито на обезщетение от бюрото по труда.  \r\n\r\n Проблемите в шоуто започнали след скандала с мнимия бой над репортера Димитър Върбанов в склад за храна. Той избухна в началото на тв сезона. Телевизионерът показа кадри, които трябваше да докажат, че е бит от гардове в склада, съхраняващ храна с изтекъл срок на годност. Записи от охранителните камери обаче доказаха, че всичко е било инсценировка и това доведе до рязък срив в доверието към предаването, а оттам – до драстичен спад в рейтинга. \r\n\r\n Нито уволнението на Върбанов, нито Златния скункс, връчен на него и на продуцента Джуди Халваджиян успяха да вдигнат на крака „Господарите”. Безсилен да реабилитира предаването се оказа дори най-голямата му звезда – Васил Василев-Зуека, който бе вкаран в шоуто до Димитър Рачков вместо постоянната му партньорка Мария Игнатова. Идеята бе любимата двойка водещи в родния ефир да привлече зрители. Но не сработи. Щетите, нанесени над предаването от измислицата с боя, се оказали непоправими.  \r\n\r\n От Нова тв въпреки всичко не смятали да се разделят с „Господарите”. Държали обаче да намалят парите, които наливат в касата на продуцента. Точните суми не са ясни за широката общественост, но хора от екипа издадоха пред „Уикенд”, че става въпрос за орязване поне на 30 на сто от бюджета на предаването. Продуцентите намекнали, че държат правата не само за „Господари на ефира”, но и за хитови програми като „Х Фактор” и „Като две капки вода”. В случай, че Нова врътне кранчето за едното шоу, няма как да се надява да се работи и по останалите две. Телевизията обаче обявила, че това няма значение и договорът с „Господарите” не бил подновен. \r\n\r\n Така предаването ще спре след Нова година. На екипа било обяснено, че въпреки всичко преговорите продължават. Все още има минимален шанс да се стигне до споразумение и шоуто да се върне в ефир. Това обаче може да стане най-рано през март.  \r\n\r\n  Според наш източник, в момента Джуди Халваджиян води преговори с Би Ти Ви, така че има вариант предаването да стартира в медиата, от която навремето тръгна. От телевизията обмисляли да го пуснат в 22 часа, непоследствено преди „Шоуто на Слави”. \r\n \n\t\t\t\t\t\t", "date": "2018.12.21", "title": "ВРЕМЕ БЕШЕ! Без Господарите в ефира от Нова година "}
{"url": "http://www.bnews.bg/article/254048-zashto_bremennata_petya_dikova_nyama_da_se_omazhva", "text": "\n Бременната Петя Дикова няма никакво намерение да се омъжва скоро. Като дете на разведени родители водещата на „Култ” не вярвала в брака и не смятала за нужно да се разписва дори заради бебето, което е на път. \r\n\r\n Дъщерята на Аня Пенчева и Сашо Диков отдавна искала да стане майка, но никога не е мечтала да е булка, твърдят нейни познати. Тя била наясно, че подписът не гарантира вечна любов, а напротив. Горчивият опит на родители ѝ я научил, че понякога бракът е първата крачка към края на щастието. Затова предпочитала да живее като волна птичка на семейни начала, но без излишни подписи и ритуали в гражданското. Половинката ѝ Илиян също не напирал да се жени. Той бил готов да даде пръстен на Пипи, за да се натегне пред родителите ѝ, които обаче не искали да се бъркат в решенията на младите. В резултат на това двойката напълно изключила идеята за сватба и дала приоритет на бебето, писа „Уикенд“. \r\n\r\n Петя и Илиян очакват момченце напролет, разкриха самите те преди дни. По настояване на бъдещия татко детето ще се казва Александър. По този начин ще бъде кръстено едновременно и на тъста, и на тъщата – Сашо и Аня. Злите езици клюкарстват, че с този ход хитрият Илиян целял единствено да се подмаже на влиятелните родители на жена си, които били на върха на щастието от избора на име за първото си внуче. Ко-водещият на Гала, разбира се, отрича подобни клевети. Името Александър му било любимо, а съвпадението с имената на Аня и Сашо било щастливо стечение на обстоятелствата.  \r\n\r\n Бъдещите родители са заедно от около година и половина. Говори се, че бебето им е било планирано, а Петя е минала през всевъзможни прегледи и изследвания, преди да забременее. Самата тя е споделяла, че си е правила изследване на яйчниковия резерв преди няколко месеца. Освен това обаче се говори, че преди да зачене, е била на специални прегледи при ендокринолог, тъй като има хашимото – заболяване, което влияе на хормоналния баланс и може да предизвика спонтанен аборт, ако не се държи под контрол. \r\n\r\n Сега пък правела женски консултации за следене на бременността през две седмици, каквито са най-новите медицински препоръки. Освен това всеки месец си проверявала хормоните на щитовидната жлеза и ходела при ендокринолог за следене на хашимотото, което е хронично.  \r\n\r\n Макар Пипи да твърдяла, че се чувства добре, работата ѝ, която е заредена с излишни нерви и напрежение, изключително много я товарела. Бременната жена често се чувствала на ръба на силите си от изтощение. С близките си споделяла, че прибере ли се вкъщи, не иска нищо друго, освен да си легне и да спи. Те пък я съветвали да спи сега, защото роди ли се бебето, ще може само да мечтае за почивка.  \r\n \n\t\t\t\t\t\t", "date": "2018.12.21", "title": "Защо бременната Петя Дикова няма да се омъжва?"}
{"url": "http://www.bnews.bg/article/254062-izvanredno_zakonoproekt_za_obyavyavane_na_voyna_na_rusiya_e_vnesen_vav_varhovnata_rada_na_ukrayna", "text": "\n Във Върховната Рада на Украйна в петък, 21 декември, е бил регистриран законопроект за обявяване на война на Русия. Информацията за документа е публикувана на официалния портал на украинския парламент. Това съобщават korrespondent.net и други киевски медии, цитирани от осведомителните агенции. \r\n\r\n По-конкретно в Радата е регистриран проект на постановление №9442 за Обръщение на Върховната Рада към президента на Украйна относно обявяването на война, скъсване на дипломатическите отношения и прекъсване на транспортните връзки с Руската Федерация. Автор на тази законодателна инициатива е депутатът избран от листата на Блока на Петро Порошенко, а днес безпартиен и независим народен избраник Виталий Куприй. \r\n\r\n По-рано Куприй е бил съветник на днепропетровския губернатор и олигарх Игор Коломойски и член на партията Укроп. В Украйна продължава да е в сила въведеното в осем области военно положение, извършва се предислокация на военни части и подразделение към брега на Азовско море и руската граница. \r\n  \r\n \n\t\t\t\t\t\t", "date": "2018.12.21", "title": "Извънредно! Законопроект за обявяване на война на Русия е внесен във Върховната Рада на Украйна \r\n\r\n"}
{"url": "http://www.bnews.bg/article/254061-72_ma_sa_kandidatite_klasirani_za_notariusi_v_stranata", "text": "\n Министерството на правосъдието публикува резултатите от класирането на кандидатите за нотариуси в страната, съобщиха от пресцентъра на държавното ведомство. \r\n\r\n Общо класиралите се на конкурса кандидати са 72-ма. Те ще заемат вакантните места за нотариуси в общо 52 съдебни райони в страната. \r\n\r\n След извършване на класирането по съдебни райони, Комисията по провеждане на конкурса констатира, че за съдебните райони на районните съдилища Велики Преслав, Котел, Крумовград, Омуртаг и Харманли за обявените места няма класирани кандидати, а за съдебен район на Районен съд Ивайловград е останало едно незаето място. \r\n\r\n За съдебните райони на районните съдилища Асеновград, Нова Загора и Панагюрище има обявени по едно място, за което комисията е класирала по двама кандидати, които имат еднакъв общ бал, съобразно чл. 23 от утвърдения от министъра на правосъдието Регламент за провеждане на писмения и устния изпит от конкурса за нотариуси. \r\n\r\n Предвид равните резултати на двама кандидати в посочените места министърът на правосъдието ще разкрие допълнително още едно място в тези райони. \r\n\r\n При определяне на кандидатите за съответните съдебни райони комисията се е съобразила, както с общия бал на кандидатите, така и с поредността на съдебните райони, за които кандидатстват, съгласно чл. 11, ал. 1 от Закона за нотариусите и нотариалната дейност. \r\n\r\n За съчетаното прилагане на тези два критерия комисията е процедира по следния начин: кандидатите с най-висок успех се класират за съдебните райони, посочени като първо желание. Ако следващ по успех кандидат е посочил като първо желание съдебен район, в който местата са вече заети от кандидати с по-висок успех, този кандидат участва в класирането на съдебния район, посочен от него като второ желание. Ако местата за съдебния район, посочен от кандидата като второ желание, са заети, той участва в класирането за съдебния район, посочен като трето желание. Ако и това място е заето, кандидатът не участва в класирането. Кандидатите с еднакъв бал се подреждат на едно и също място, съгласно чл. 23 от утвърдения от министъра на правосъдието Регламент за провеждане на писмения и устния изпит от конкурса за нотариуси. \r\n\r\n   \r\n \n\t\t\t\t\t\t", "date": "2018.12.21", "title": "72-ма са кандидатите, класирани за нотариуси в страната\r\n"}
{"url": "http://www.bnews.bg/article/254043-nato_potvardi_angazhimenta_si_v_afganistan_sled_izteglyaneto_na_amerikanskite_voyski", "text": "\nНАТО заяви, че продължава мисията си в Афганистан след съобщението за изтегляне на значителна част от американския военен контингент от тази страна, предаде Франс прес.\r\n\r\nГоворителката на алианса Оана Лунджеску отказа да коментира пряко това съобщение, но напомни, че на неотдавнашната среща на външните министри на НАТО е бил потвърден ангажиментът \"да си осигурят дългосрочната сигурност и стабилността на Афганистан\".\r\n\r\nНАТО заяви, че продължава мисията си в Афганистан след съобщението за изтегляне на значителна част от американския военен контингент от тази страна, предаде Франс прес.\r\n\r\nГоворителката на алианса Оана Лунджеску отказа да коментира пряко това съобщение, но напомни, че на неотдавнашната среща на външните министри на НАТО е бил потвърден ангажиментът \"да си осигурят дългосрочната сигурност и стабилността на Афганистан\".\r\n\r\nДжим Матис изигра ключова роля \"за съхраняване на силна НАТО, която е готова да се бори с предизвикателствата за сигурността, пред които сме изправени. Той е високо уважаван като военен и като дипломат\", заяви говорителката на НАТО. \n\t\t\t\t\t\t", "date": "2018.12.21", "title": "НАТО потвърди ангажимента си в Афганистан след изтеглянето на американските войски"}
{"url": "http://www.bnews.bg/article/254029-bolestta_na_ivan_laksin_dokara_zhena_mu_do_uspokoitelni", "text": "\n Болестта на Иван Ласкин е съсипала половинката му Александра Сърчаджиева.  Актрисата изглежда като призрак, не иска да разговаря с никого, не се усмихва и само малката ѝ дъщеря София ѝ дава сили да продължава да живее.  \r\n\r\n Преди дни Алекс бе забелязана от репортер на „Уикенд” на детски концерт, в който участваше и 8-годишната ѝ дъщеричка. Звездата от „Биг Брадър” не приличаше на себе си. Тя нямаше нищо общо с бляскавата водеща, която зрителите познават от малкия екран. Лицето ѝ бе бледо и изпито, погледът – изморен и тъжен, косата – набързо прибрана с шнола, дрехите – същите, които е носила и преди две години, а движенията – бавни и отпуснати като на възрастна жена.  \r\n\r\n 35-годишната актриса изглеждаше нещастна, мрачна и изтощена като старица. Тя не намери сили да се усмихне дори когато на сцената излезе момиченцето ѝ, за да танцува. През цялото време наблюдаваше концерта като в транс, създавайки впечатление на човек, чието единствено желание е да се затвори в себе си, да се скрие от всички и да си почине.  \r\n\r\n Познати на Сашка смятат, че причината за тази шокираща трансформация в нея са проблемите със здравето на половинката ѝ Иван Ласкин. Черният дроб на актьора е съсипан от годините алкохолизъм зад гърба му. Здравословното му състояние било изключително тежко и това няма как да не се отрази на жена му. \r\n\r\n Водещата на „Биг Брадър” била на ръба на силите си. Тя често прибягвала до успокоителни, защото иначе рискувала или да плаче през цялото време, или да изпадне в нервна криза. Избягвала да говори за проблемите си, но в изблик на откровеност с най-близките си хора споделяла, че все още се държи само защото детето ѝ има нужда от нея. Иначе би рухнала напълно.  \r\n\r\n Както става с Ласкин, за момента не е ясно. Той не беше на концерта на детето си. Знае се, че през септември е бил приет по спешност във Втора градска болница в София. Както „Уикенд” писа, там го откарал приятелят му Димитър Ковачев-Фънки, на когото изплашената Алекс позвънила през нощта с молба за помощ. След лечение в болницата, Ласкин е бил изписан, но само два дни по-късно пак го приели. \r\n\r\n Преди десетина дни отново го пуснали от клиниката, но след влошаване на състоянието му, отново го върнали там. Твърди се, че му е правена операция, а след това са започнали да му търсят донор за трансплантация на черен дроб.  \r\n\r\n   \r\n \n\t\t\t\t\t\t", "date": "2018.12.21", "title": "Болестта на Иван Лаксин докара жена му до успокоителни "}
{"url": "http://www.bnews.bg/article/254056-30_godishen_narkoman_napadna_6_godishno_dete", "text": "\n 30-годишен наркоман от Харманли е задържан след като нападна и ограби шестгодишно дете. Мъжът отмъкнал от 6-годишното момченце мобилиния му телефон и златна обеца. \r\n\r\n Това станало докато хлапето си играело в двора на къщата си на ул.”Спартак” в Халманли, в една от двете ромски махали в града. \r\n\r\n Майката на момчето подала сигнал в полицията, а обирджията е издирен и задържан за 24 часа в ареста, пише \"Монитор\". \r\n\r\n Той е известен и с предишни подобни прояви, има нападения над деца и възрастни хора. Бил наркозависим и с дребните пари от откраднатите вещи си купевал дрога, казаха негови комшии. \r\n \n\t\t\t\t\t\t", "date": "2018.12.21", "title": "30-годишен наркоман нападна 6-годишно дете"}
{"url": "http://www.bnews.bg/article/254028-geri_nikol_se_izkara_zhenata_kauchuk_s_fotoshop_unikalna_snimka", "text": "\n Тийн любимката Гери-Никол отново се изкара фиданка пък и с бразилско дупе! Певицата смая почитателите си с най-новия кадър, който публикува в социалната мрежа, на който е направила такава чупка и извивка, че може да се осъмните дали случайно не е жената каучук. Този път блондинката се пъчи от пистите на Банско, пише Hotnews. \r\n\r\n Певицата от няколко дни се е отдала на зимни спортове, а с яркото цикламено екипче се забелязва от километри. Странно защо обаче Гери е и по къс ръкав?! Навярно иска да покаже още по-добре формите си, нещо което трудно би проличало ако беше със зимното яке. Какво да се прави - в името на снимката всичко е позволено! Снимката вижте  \r\n \n\t\t\t\t\t\t", "date": "2018.12.21", "title": "Гери-Никол се изкара жената каучук с фотошоп (Уникална снимка)"}
{"url": "http://www.bnews.bg/article/254038-kitay_iska_nezabavno_korigirane_na_sasht_i_prekratyavane_klevetite_za_shpionazh", "text": "\n Китайското външно министерство категорично се противопоставя на \"клеветническите\" обвинения от страна на Съединените щати и други съюзници, които критикуват Китай за икономически шпионаж, настоявайки Вашингтон да оттегли обвиненията си, съобщава \"Ройтерс\". \r\n\r\n САЩ трябва да оттеглят обвиненията срещу двама китайски граждани, Китай никога не е участвал или не е подкрепял каквото и да било кражба на търговски тайни и е подписал \"строги правила\" с Вашингтон, допълва министерството. \r\n\r\n \"Настояваме американската страна незабавно да коригира грешните си действия и да прекрати клеветните си твърдения, свързани с интернет сигурността\", като Китай ще предприеме необходимите мерки, за да защити собствената си киберсигурност и интереси, коментира министерството. \r\n\r\n Отдавна е всеизвестно, че американските правителствени агенции са проникнали и подслушат чуждестранни правителства, компании и отделни лица, добавя министерството. \r\n\r\n \"Американската страна, която оправя неоправдани критики към Китай в името на така нареченото \"кибер кражба\", обвинява другите, докато тя трябва да бъде обвинена и се самозаблуждава. Китай абсолютно не може да приеме това.\" \r\n\r\n Прокурорите от САЩ обвиниха двама китайски граждани, свързани с разузнавателната служба на Министерството на държавната сигурност на Китай, по обвинения в кражба на поверителни данни от американски правителствени агенции и фирми от целия свят. \r\n\r\n Прокурорите обвиниха Зу Хуа и Джанг Шилонг ​​в хакерски атаки срещу американския флот, космическата агенция НАСА, отдела по енергетика и десетки компании. Операцията е насочена към интелектуалната собственост и корпоративните тайни, за да даде на китайските компании несправедливо конкурентно предимство, казаха те. \r\n\r\n Двамата са членове на хакерска група, позната в общността за киберсигурност като APT 10, обясняват американските прокурори. \r\n\r\n Китайското външно министерство съобщи, че Великобритания и други страни също отправят \"клеветнически коментари\", произтичащи от \"скрити мотиви\". \r\n\r\n Говорителят на китайското външно министерство Хуа Чунинг отбелязва твърдението на IBM, че няма доказателства за компрометирани чувствителни данни. \r\n\r\n Някои хора в Съединените щати редовно оклеветяват Китай, \"може би си мислят, че ако повтарят една лъжа, то тя ще стане истината. Но искам да им кажа, че това все още е лъжа, дори да я повтарят 10 000 пъти\", коментира Хуа Чунинг. \r\n \n\t\t\t\t\t\t", "date": "2018.12.21", "title": "Китай иска незабавно коригиране на САЩ и прекратяване клеветите за шпионаж"}
{"url": "http://www.bnews.bg/article/254057-turtsiya_otlaga_nahluvaneto_v_siriya_erdogan_privetstva_reshenieto_na_sasht", "text": "\n Турският президент Реджеп Тайип Ердоган обяви, че Турция ще отложи военната операция срещу сирийските кюрди в Североизточна Сирия, след като той \"предпазливо\" приветства решението на Вашингтон да изтегли войските си от областта, съобщава \"Ройтерс\".  \r\n\r\n За Анкара ходът на САЩ премахва източник на търкания с американците. Ердоган отдавна остро критикува съюзника си от НАТО заради действията им Североизточна Сирия, където Вашингтон подкрепи сирийските кюрдски бойци \"Отряди за защита на народа\". \r\n\r\n Турция разглежда \"Отрядите за защита на народа\" като терористична групировка и разклонение на Кюрдската работническа партия (ПКК), която се сражава с турската държава на територията на самата Турция.  \r\n\r\n Ердоган обяви планове през миналата седмица за започване на операция източно от река Ефрат в Северна Сирия, за да прогони \"Отрядите за защита на народа\" от областта, която в по-голямата част те контролират.  \r\n\r\n Тази седмица той заяви, че операцията може да започне във всеки момент. Но днес той цитира решението на САЩ и телефонен разговор с Тръмп като причина да изчака.  \r\n\r\n \"През следващите месеци ще видим оперативен стил, целящ ликвидирането на \"Отрядите за защита на народа\" и ДАЕШ в Сирия\", подчертал Ердоган в реч в Истанбул. \r\n\r\n Ердоган е приветствал решението на Доналд Тръмп за изтеглянето на войниците, наричайки го \"най-ясното и най-окуражаващото изявление\" от Вашингтон. Той заявил обаче, че Турция остава предпазлива, имайки предвид \"негативния опит от миналото\". \r\n\r\n Той отдавна критикува американската политика в Сирия. \r\n\r\n Турският външен министър Мевлют Чавушоглу каза по-рано днес, че САЩ трябва да координират с Анкара изтеглянето от Сирия. \r\n \n\t\t\t\t\t\t", "date": "2018.12.21", "title": "Турция отлага нахлуването в Сирия, Ердоган приветства решението на САЩ\r\n"}
{"url": "http://www.bnews.bg/article/254040-prokuraturata_vnese_v_sada_obvinitelen_akt_sreshtu_kmeta_na_divotino_za_ukrivane_na_danatsi", "text": "\n Софийска градска прокуратура (СГП) внесе в Софийски градски съд обвинителен акт срещу Румен С. - кмет на с.Дивотино, за укриване на данъчни задължения в особено големи размери. \r\n\r\n Румен С. е предаден на съд, затова, че в периода 13.02.2008г. -12.02.2011г. е избегнал установяване и плащане на данъци в размер на 833 297,95 лв., от които 555 531,97 лв. дължим данък по ЗДДС и 277 765,98 лв. дължим корпоративен данък по ЗКПО. \r\n\r\n При воденето на счетоводството той многократно съставял документи с невярно съдържание, в които отразявал сделки, без те да са реално осъществени. \r\n\r\n След това, при подаване на изискуемите от закона декларации пред ТД на НАП 24 пъти потвърдил това и по този начин ежемесечно намалял размера на дължимия към фиска данък добавена стойност, както и дилжимия за съответната година корпоративен данък. \r\n\r\n Към инкриминирания период Румен С. бил едноличен собственик и управител на търговско дружество, занимаващо се с вътрешна и външна търговия, посредническа маркетингова, рекламна, информационна и издателска, туристическа, транспортна, строителна и селскостопанска дейност, хотелиерство и ресторантьорство. \r\n\r\n Спрямо Румен С. е взета мярка за неотклонение „парична гаранция“ в размер на 10 000лв. \r\n\r\n Ако бъде признат за виновен Румен С. може да получи наказание лишаване от свобода за срок от 1 /една/ до 8 /осем/ години и „глоба“ от пет хиляди до двадесет хиляди лева. \r\n \n\t\t\t\t\t\t", "date": "2018.12.21", "title": "Прокуратурата внесе в съда обвинителен акт срещу кмета на Дивотино за укриване на данъци"}
{"url": "http://www.bnews.bg/article/254045-shefat_na_politsiyata_v_stara_zagora_poema_sdvr", "text": "\nДиректорът на полицията в Стара Загора старши комисар Георги Хаджиев става директор на Столичната дирекция на вътрешните работи (СДВР). Това заяви заместник-министърът на вътрешните работи Стефан Балабанов, пише БНР.\r\n\r\nНазначението на Хаджиев идва след като досегашният шеф на столичната полиция зае поста на главен секретар на МВР. \r\nТова пък се наложи след като Валентин Радев подаде оставка като вътрешен министър заради тежкия инцидент край Своге, а неговото място беше заето от главсека Младен Маринов.\r\n\r\n На мястото на Хаджиев като началник на полицията в Стара Загора отива старши комисар Стоян Стоянов, който досега беше началник на отдел \"Икономическа полиция\" в СДВР. \n\t\t\t\t\t\t", "date": "2018.12.21", "title": "Шефът на полицията в Стара Загора поема СДВР"}
{"url": "http://www.bnews.bg/article/254027-reni_pak_zahapa_preslava_samoobyavi_se_za_zvezda_vsichki_v_sarbiya_znayat_koya_e_reni", "text": "\n „Преслава държи винаги да е номер едно. Не мога да разбера защо все иска да е първа.” Това сподели фолк певицата Рени по повод на колежката си. „Преди време, когато бе обявена за най-добра певица, издирих телефона й, за да я поздравя и да й честитя. И да призная, че тя е направила нещо стойностно”, спомня си изпълнителката, пише „България днес”. \r\nРени признава обаче, че Преслава не е направила същия жест към нея, когато тя е пожънала успехи и е била обявена за най-добра Бг певица в Сърбия. Точно обратното — добричлийката обявила себе си за най-обичаната родна звезда там. \r\n„Всички в Сърбия знаят коя е Рени от 15 години насам.”, категоричната е червенокосата фурия. По всичко личи, че назрява нова драма в попфолка, след като Преслава се самообяви за най-голямата бг фолк звезда на Балканите. \r\n \n\t\t\t\t\t\t", "date": "2018.12.21", "title": "Рени пак захапа Преслава: Самообяви се за звезда, всички в Сърбия знаят коя е Рени!"}
{"url": "http://www.bnews.bg/article/254039-50_godini_ot_parviya_polet_do_lunata", "text": "\n Днес се навършват 50 години от първия полет до Луната. На 24 декември пилотираният космически кораб на НАСА „Аполо 8”, с трима астронавти на борда, стигна до Луната и навлезе в нейната орбита. \r\n\r\n Космическият апарат обиколи десет пъти естествения спътник на Земята. Американските астронавти прекараха 20 часа, 10 минути и 13 секунди в В окололунна орбита. \r\n\r\n Полетът на „Аполо 8” беше успешна репетиция преди астронавтите Нийл Армстронг и Едуин Одрин реално да стъпят на Луната половин година по-късно с мисията „Аполо 11”. \r\n \n\t\t\t\t\t\t", "date": "2018.12.21", "title": "50 години от първия полет до Луната"}
{"url": "http://www.bnews.bg/article/254055-lekarite_iskat_premahvane_na_monopola_na_nzok", "text": "\n Премахването на монопола на НЗОК е сред първите 5 неща, които българските лекари посочват като важно да се случат в предстоящия голям дебат за новия финансов модел на здравеопазването. Това сочи онлайн допитването, проведено от Българския лекарски съюз, за да се установят нагласите на гилдията за параметрите на Анекса към Националния рамков договор. \r\n\r\n Другите важни за лекарите неща са: остойностяване и достойно заплащане на лекарския труд, съобразяване на прегледите в специализирана извънболнична медицинска помощ с инфлацията, прекратяване на порочната практика за прехвърлянето на средства от едно перо на друго. \r\n\r\n Освен това лекарите са се обединили и около искането за разширяване възможността за специализация и квалификация на по-младите лекари и развиване на системата за продължаващо медицинско обучение; Защита на труда и заплащането на специалистите по здравни грижи (сестри и акушерки); по-пълноценни дебати между институции и с лекарското съсловие с цел да бъде чут гласа му и позицията му да се вземе предвид при управленските решения. На последно място лекарите поставят все пак нуждата от увеличаване на потребителската такса съобразно ръста на минималната заплата. \r\n\r\n Председателят на УС на БЛС д-р Иван Маджаров уверява, че мнението на съсловието ще бъде взето предвид по време на преговорите с МЗ и НЗОК. Той подчерта, че е постигнато немалко при условията на строго дефиниран и гласуван бюджет, но не е възможно всичко да бъде договорено така, че удовлетворението да е 100%. \r\n\r\n Припомняме, БЛС вече се договори в бюджета на НЗОК за 2019 г. неусвоените средства да не се прехвърлят от един параграф в друг. Това ще реши един огромен проблем с досегашния начин на финансиране, при който определените от бюджета средства по един или друг начин се отклоняваха за заплащане на преразход в други пера, а не за медицински дейности. \r\n\r\n Важно постижение за БЛС е и че бюджетите на лечебните заведения да важат за по-дълъг период - в рамките на 9 месеца, а не за тримесечие като до момента. Договорени са също и някои промени в таблиците с цени и обеми \r\n \n\t\t\t\t\t\t", "date": "2018.12.21", "title": "Лекарите искат премахване на монопола на НЗОК\r\n"}
{"url": "http://www.bnews.bg/article/254059-udar_po_dzhoba_zastrahovkata_avtokasko_poskapva_zaradi_gradushkite", "text": "\n Новата година може да донесе още един финансов удар за гражданите и фирмите. След очакваното поредно поскъпване на задължителната застраховка \"Зелена карта\" заради допълнителни гаранции, които българските компании трябва да осигурят, се задава увеличение и на застраховката \"Автокаско\". Това ще се случи, ако се реализират намеренията на земеделското министерство част от премийния приход на застрахователите от каското да бъде заделян за борба с градушките. \r\n\r\n Министърът на земеделието Румен Порожанов изненадващо обяви, че още през януари ще внесе закон за защита от градушките. С него земеделските стопани ще бъдат задължени да правят отчисления от 0.50 лв. за всеки декар, който обработват, а застрахователите - по 0.8% годишно от премийния приход от \"Автокаско\" в специален фонд за финансиране на борбата с градушките, пише в. Сега. \r\n\r\n Целта е по този начин да се увеличат парите за тази дейност. В проекта се предвижда да се създаде държавно предприятие, което да управлява фонда, който ще се пълни от няколко източника. В него ще влизат средствата, които в момента държавата отделя, задължителните вноски от земеделските стопани и отчисленията от застрахователните компании от премийния приход по \"Автокаско\" и имуществените застраховки срещу пожар, наводнения и кражби. По този начин средствата за борба с градушките ще скочат двойно - от 13.7 млн. лв., които сега се осигуряват от бюджета, на 28 млн. лв. 6 млн. лв. от тях трябва да бъдат осигурени от застрахователните компании. Те от своя страна веднага пресметнаха, че това ще оскъпи с около 5% едни от най-масовите застраховки - \"Автокаско\". \r\n\r\n Проектът на Закон за превенция от неблагоприятни климатични събития в земеделието, каквото е точното име на документа, се появи за първи път през пролетта на тази година и доведе до силен отпор от застрахователните компании. След това работата по него бе замразена, но сега земеделският министър отново го лансира. Амбицията му е новият закон да бъде приет от кабинета до края на януари, да се гласува от парламента до пролетта, за да се приложи за защита на реколтата още догодина. \r\n\r\n Порожанов обясни, че забавянето на законопроекта било продиктувано от продължителното му съгласуване между различни ведомства. Застрахователите обаче останаха силно изненадани от новината, особено след като става ясно, че не са взети предвид основни техни критики по първия вариант. При предишното обсъждане на законопроекта от Асоциацията на българските застрахователи (АБЗ) обявиха мерките като неефективни, несправедливи и антипазарни. \r\n\r\n Според бранша добросъвестни потребители, които нямат нищо общо с агросектора, ще трябва да плащат по-високи премии, за да обезпечат защитата на посевите на земеделските стопани, включително и тези, които не са застраховани. А сред незастрахованите са едрите земеделци. Този модел демотивира земеделците да застраховат реколтата си срещу природни бедствия, което е нормалната практика в развитите страни, посочват застрахователните компании. \r\n\r\n \"Ние настоявахме за въвеждане на задължителна застраховка поне на дотираните площи, като от тази застраховка компаниите заделят отчисления в специален пул за превенция на градушки\", посочва Нина Колчакова, изпълнителен директор на Асоциацията на застрахователите в България. Порожанов обаче се обяви категорично срещу тази идея. Той смята, че застрахователите сами трябвало да спечелят доверието на фермерите и да ги убедят да застраховат продукцията си при тях. Сегашната система покрива 17.3 млн. дка от територията на страната. Целта е защитата да обхване 90 млн. дка, от които 36.6 млн. дка е обработваната земя. Това на практика е цялата земя, която в момента се обработва у нас. \r\n\r\n Разширяването на покритието трябва да стане с по-голям брой ракетни площадки и използване на специализирани самолети срещу градоносните облаци там, където няма площадки. Според агроминистерството именно затова се налагало и участието на застрахователните компании - с включването на урбанизирани територии в противоградовата защита разходите им по изплащането на щети щели да паднат значително. \r\n\r\n   \r\n \n\t\t\t\t\t\t", "date": "2018.12.21", "title": "УДАР ПО ДЖОБА: Застраховката \"Автокаско\" поскъпва заради градушките"}
{"url": "http://www.bnews.bg/article/254023-vasil_naydenov_iskam_da_osinovya_dete", "text": "\n „Искам да осиновя дете, да имам наследник. Не усетих кога остарях, защото и днес да мине и утре да мине, това моето е една професия, която ни среща с много хора, ама тя не може да замени това детенце”, казва Васил Найденов. \r\nНай-успелият български поп изпълнител признава, че си мечтае да има наследник и вече сериозно се замисля по въпроса, пише „България днес”. \r\nПевецът споделя, че ще запомни 2018 с хубави неща. Тъжното за него е малко, случва се едва когато се сети за баща си. Няма спомен за него, тъй като е едва на годинка, когато той напуска семейството. \r\n„Видях го вече, като станах певец. Дойде при мен и ми каза „Аз съм баща ти!”, Гледах го като чужд, стана ми неловко. \r\nМен ме бяха отгледали други хора. Не е важно кой те е създал, а какво правиш след това с детето”, категоричен е изпълнителят. \r\nЗаради това, че рано остава сирак, за него се грижат лели, баби, дядовци, които доста му угаждат. \r\nНайденов не знае на кого е кръстен, нито защо майка му Маргарита му дава името Васил. Но знае, че заради нея е в музиката. Тя го записва на уроци по пиано още във втори клас. На хлапето му харесва да свири, не го приема като наказание. \r\nГласят го за музикална гимназия, а той завършва в строителния техникум „Христо Ботев”. За съжаление майка му не успява да го види успял като певец. Той е още в казармата, когато тя умира на 41 години. \r\nСъщата есен Васил е приет в консерваторията. Приемат го пиано, а втората му специалност е пеене. \r\nУчи заедно с Андрей Дреников, брат на Иван Дреников, но бързо осъзнава, че нито ще стане виртуоз на пианото, нито ще свири на електроника като Румен Бояджиев от ФСБ. \r\nЗатова се насочва към втория си избор – пеенето. Заради песента си „Синева” първо го наричат Васко Синевата, а после идва и останалия и до днес прякор – Васко Кеца. \r\nПричината е ,че по време на концерт обува гуменки за удобство и дори танцува с тях. Това става негова запазена марка. \r\nКъм днешна дата певецът, който е известен с огнения си темперамент, споделя, че е доста по-улегнал. „Премълчавам някои неща или ги осмислям по различен начин. Най-добре е когато привикнеш да пестиш част от енергията”, споделя научените уроци той. \r\nКолкото до най-атрактивните подаръци, изпълнителят на „Тишина „си спомня, че сред тях е саксия от порцелан във формата на кец. Освен това му подаряват доста гуменки, а също така и дънки. \r\n  \r\n \n\t\t\t\t\t\t", "date": "2018.12.21", "title": "Васил Найденов: Искам да осиновя дете!"}
{"url": "http://www.bnews.bg/article/254031-shofyorka_obarna_kolata_si_po_tavan_v_plovdiv", "text": "\n Жена самокатастрофира зрелищно в центъра на Пловдив, информира БНТ. \r\n\r\n Вследствие на инцидента автомобилът на шофьорката се озова по таван. \r\n\r\n По първоначални данни автомобилът се е ударил странично в бордюр на тротоар и в дърво. След това колата се обърнала по таван. \r\n\r\n Инцидентът т станал малко след 8 часа на улица \"Родопи\", в близост до училище \"Паисий Хилендарски\". \r\n\r\n 46-годишната жена не е пострадала. Пристигналите на място пътни полицаи са тествали жената за употреба на алкохол, като пробата е била отрицателна. \r\n \n\t\t\t\t\t\t", "date": "2018.12.21", "title": "Шофьорка обърна колата си по таван в Пловдив"}
{"url": "http://www.bnews.bg/article/254054-dnes_se_navarshvat_17_godini_ot_tragediyata_pred_diskoteka_indigo_kak_zhiveyat_pochernenite_semeystva_dnes", "text": "\n Само почернените завинаги родители сложиха цвете на паметника на Димитър, Любомира, Кристина, Елена, Виктория, Цветелина и Мадлена днес - 21 декември, когато се навършват 17 години от трагедията пред дискотека \"Индиго\". Сега щяха да са на 30 и над 30-годишни, вероятно със свои деца... Много техни връстници, оцелели тогава, са станали психолози и лекари. \r\n\r\n \r\n\r\n Паметникът, дело на Ставри Калинов, който бе издигнат със съдействието и на \"24 часа\", напомня за краткосрочната ни памет и липсата на поука от трагедиите. Той за пореден път е със 7 откършени листа заради стотинките от претопения бронз. Стърчат само голите му клони. Няма я и златната топка, символизираща слънцето. \r\n\r\n \r\n\r\n \r\n\r\n Композиторът Андрей Дреников направи трогателен подарък на родителите на седемте деца в дискотека \"Индиго\". Той им даде диск с песента \"Ангели добри\" по негова музика и текст, посветена на трагедията. \r\n\r\n \"Ах, колко тъга. Плаче цяла земя. Ах, как страшно боли. Празникът свърши, без да е започнал... Тихо се сипе белият сняг. Там на небето изгряват звезди. Седем звезди сияят в нощта. Тези звезди са нашите деца\", са думи от песента. \r\n\r\n \"Получило се е необикновено силно и въздействащо произведение. То е друг вид паметник на нашите деца\", сподели Мариана, майката на Митко. А Наташа Кабакчиева - майката на Кристина, вече има нова цел - да намери пари да се заснеме клип към песента. От Би Ти Ви вече са обещали често да го въртят, за да не се забравя фаталната нощ на 21 декември. \r\n\r\n \"Само вие - \"24 часа\", и министърът на младежта и спорта Васил Иванов не ни забравихте. Поддържате съвестта на хората жива и не давате на виновните медиен комфорт да се заличи споменът от черните ни забрадки за седем погубени живота\", допълни Кабакчиева... \r\n\r\n Няколко години министри и политици скланяха глава пред паметника на седемте деца, поднасяха цветя. Организираха се спортни състезания в тяхна памет.  \r\n\r\n \r\n\r\n В нощта на 21 декември - сълзи за приятелите. \r\nРазкази на очевидци на трагедията \r\n\r\n \r\n\r\n Оцеляла от “Индиго”: “Мамо, децата умряха за 2 лева”. Това казало след трагедията едно от оцелелите момичета в столичната дискотека “Индиго”. Детето разказва, че е било в центъра на тълпата и не е можело да диша. “Бяхме като в менгеме, нямаше накъде да мръднем. Охраната беше отворила само две врати, за да събира по 2 лева. Казаха, че ще пее рапърът Мъглата и затова...”, обясни 16-годишното момиче. \r\n\r\n Хиляди деца се оказали притиснати в коридора пред самата дискотека. “Всички пищяха, аз си сдържах дъха и се мъчех да си държа главата нагоре, за да дишам. Сега ме боли вратът”, каза детото. \r\n\r\n Според него проблемът не е бил в заледените стълби. Стъпалата са били покрити със сняг, но лед не е имало и не са се пързаляли. Проблемът е дошъл от това, че охраната не е отворила всички врати на дискотеката, за да премине тълпата, а е прецеждала децата едно по едно, за да им събере парите. Момичето се измъкнало по чудо, когато децата зад него успели да разбутат тълпата и да излязат навън. То не пожела да даде името си. “Мутрите може да решат, че им пречим на бизнеса”, отсече майка му. \r\n\r\n \r\n\r\n “Най-тъжният ден в живота ми”, и до днес твърди фоторепортерката, отразявала кървави конфликти по цял свят. \r\n\r\n “Със сигурност трагедията е щяла да бъде още по-голяма, ако охраната на заведението не е предприела бързи мерки по спасяването на децата”,твърдят магистрати. Един от бодигардовете е върнал към живот три деца, след като им направил изкуствено дишане. \r\n\r\n \r\n\r\n Предлагаме ви няколко свидетелски истории, записани дни след трагедията. \r\n\r\n Оцелелите вече са почти на 30 години, много от тях, семейни, със свои деца, но няма да забравят ужаса на преживяното и своите умрели приятели. \r\n\r\n Показания на Петя Иванова Янчева - очевидка на трагедията, ученичка от 32-о СОУ, 8А клас, дадени на 14 януари 2001 година в присъствието на психолога от МВР Пенка Евтимова: “На завоя на стълбите беше страшно, имаше паднали деца Задушавах се, викахме за помощ. На 21 декември 2001 г. отидох с приятели на дискотека към 18,30 часа. Там, в “Индиго”, съм ходила 2-3 пъти. Към 18,30 ч отвън вече имаше деца, които чакаха на опашка. Към 18,40 часа дойдоха моите приятелки - Катрин и Ваня, те дойдоха със свои приятели. Аз бях отишла с Диляна Андреева, която е от 8Б клас. Ние се наредихме на опашката. Вратата още не беше отворена, но всички чакаха. Желязната врата водеше до стълбите към дискотеката. Не видях дали имаше бодигардове при вратата, защото имаше много деца и не се виждаше отзад. \r\n\r\n Децата викаха да се отвори вратата \r\n\r\n След като се отвори вратата, децата започнаха да ни бутат напред, за да влизат. Край вратите имаше 2 момчета, които викаха: “Не се блъскайте, защото може да паднете” и се мъчеха да въведат някакъв ред. Лека-полека се придвижвахме напред. Това стана, след като беше отворена вратата. Аз не знаех какво става. Попитах едно непознато момче какво става, защото обикновено таксата се взима при вратата. Този път ми направи впечатление, че няма такова нещо, т.е. че не събират такса. Едни казваха, че няма такава, а други, че тя ще се взима долу пред самото заведение. Отвсякъде бях обградена с деца и не съм видяла бодигардове. Придвижвахме се и стигнахме до стълбите. Чувахме отвътре да идва музика. Тогава много деца започнаха да ни блъскат отзад и да викат “Влизайте”. Усетих, че ни връщат назад 2-3 крачки. Сигурно е била охраната. Децата отзад продължаваха да ни бутат напред. Някои от нас викаха да спрат, защото не виждахме какво става. Имаше осветление, но имаше толкова много народ и тълпата те носи напред, не можеш да мръднеш и да се измъкнеш. Дори ние с Диляна се помъчихме да минем назад, защото ще ни смачкат, но това беше невъзможно, защото отзад ни бутат. \r\n\r\n Всички се смееха. Всички искаха да влязат и бързаха, защото мислеха, че ще изпуснат изпълненията на Колумбиеца и Мъглата. Аз дори не ги бях чувала дотогава. Не слушах рап. Единствената причина да отида беше преди празниците да отидем и да се съберем с приятели. При това бутане аз стигнах до завоя на стълбите, където завиват наляво. Там беше най-страшно, защото имаше вече паднали деца. Тези пред мен започнаха да се спъват в падналите, защото отзад ни бутаха. Момчето пред мен, като падна, без да иска, ме спъна и аз паднах върху него. Върху мен паднаха други деца, не знам кои. Тъкмо се опитах да стана и да се изправя, и върху мен започнаха да падат деца. Всички ходеха нормално, преди да паднем, защото стълбите според мен не бяха заледени. Не се виждаха стълбите. Когато бяхме паднали, всички викахме да ни измъкнат. \r\n\r\n Аз почувствах, че се задушавам. След това съм била в безсъзнание. Спомням си само, че като се свестих, всичко ми се въртеше пред очите, лежах в снега в близост до желязната врата. Едно момче, не знам дали е бодигард, ми биеше шамари и ме питаше дали съм добре. \r\n\r\n Когато се съвзех, ми каза да стана, защото имаше много деца, които трябваше да се изнесат и нямаше къде да ги оставят. Понеже видях, че Диляна я няма, започнахме да я търсим. Измежду моите познати нямаше такива, които да са се обаждали до спешна помощ или полицията. Наоколо всички, които имаха възможност, звъняха по телефоните си. Първо дойде полицията. \r\n\r\n Линейките дойдоха 5-10 минути след като се съвзех. Аз влязох в дискотеката, там имаше деца, някои лежаха, други се опитваха да се съвземат. Някои от момчетата от персонала се грижеха за децата. После ме закараха до “Пирогов”, където на 24 декември ме изписаха. Предписаха ми лекарства и продължих да се лекувам”. \r\n\r\n   \r\n\r\n Никой няма да си извади поука за трагедията в “Индиго”: “Не считам, че нещо ще се промени след смъртта на приятелите ни в дискотека “Индиго”, нито пък някой ще си извади поука от станалото”, отсече в Съдебната палата ученичката Камелия Карова. Камелия и още девет деца бяха призовани пред съда, за да заявят дали искат обезщетение. Всички родители предявиха искове съм четиримата обвиняеми. “Не съм ходила повече на дискотека, страх ме е. Не мисля, че парите, които мога да получа, ще променят нещо. Имах кожна болест, имах главоболие, не говоря за душевната болка, която ми остана, продължавам да мисля за това което ми се случи. Бях приятелка на Елена...” \r\n\r\n \r\n\r\n “Блъсканицата започна още когато минахме през желязната решетка преди входа за дискотеката. Натискаха ни силно тия, които влизаха отзад. Блъскането стана още по-голямо, когато достигнахме стълбите. Те обаче не бяха заледени. Ние също блъскахме тия пред нас. В един момент преди завоя в коридора видях, че пред мен децата започнаха да падат. Тия, които бяха зад тях, ни натискаха отгоре. Чуваха се вече крясъци и викове за помощ. Мен и моята приятелка Александра също ни натискаха отзад. Паднахме и двете. Аз загубих съзнание. Когато се свестих, усетих, че ме болят главата и тялото. Приятелката ми Александра също беше в несвяст. Аз станах и се помъчих да я вдигна. Виках за помощ, търсих някой да помогне”. \r\n\r\n Делото \"Индиго\" завърши със със скромни глоби и условни присъди... \r\n\r\n Източник: 24 часа \r\n \n\t\t\t\t\t\t", "date": "2018.12.21", "title": "Днес се  навършват 17 години от трагедията пред дискотека \"Индиго\"! Как живеят почернените семейства днес?"}
{"url": "http://www.bnews.bg/article/254025-zashto_marta_vachkova_e_po_sutien_snimka", "text": "\n Актрисата Марта Вачкова и Герасим Георгиев – Геро се целуват, прегръщат и бият на сцената в хита на Сатиричния театър „За какво ви е Дон Кихот?“. \r\nШефът на смешната ни трупа Калин Сърменов пък надява ризницата, брадата и мустаците на рицаря Дон Кихот. Зрелищната драма под режисурата на Бина Харалампиева разсмя и разплака публиката в пълния салон, пише „България Днес“. \r\nПостановката е своеобразно завръщане на Геро в Сатирата след 7 годишно прекъсване, в който той се премести от Младежкия в Малък градски театър „Зад канала“, казва Бина. На сцената му партнират Алекс Сърчаджиева, Малин Кръстев, Рада Кайрякова. Снимката вижте \r\n \n\t\t\t\t\t\t", "date": "2018.12.21", "title": "Защо Марта Вачкова е по сутиен? (Снимка)"}
{"url": "http://www.bnews.bg/article/254052-izvanredno_atentat_vav_viena_ima_li_zhertvi", "text": "\n Полицейска операция се провежда във Виена след стрелба в центъра на града. Двама човека са ранени съобщи \"Билд\". Инцидентът е станал около 13:30 часа местно време. \r\n\r\n От полицията на австрийската столица съобщават в профила си в Туитър, че двама души са открити с огнестрелни рани. На място са пристигнали медицински екипи. \r\n\r\n Стрелецът се издирва. Той е открил огъня от \"Фигелмюлер\" - ресторант, определян като дома на шницела във Виена. \r\n\r\n Очаквайте подробности. \r\n \n\t\t\t\t\t\t", "date": "2018.12.21", "title": "ИЗВЪНРЕДНО! Атентат във Виена! Има ли жертви?"}
{"url": "http://www.bnews.bg/article/254033-politsiyata_sas_zasileni_merki_sreshtu_krazhbite_po_domovete", "text": "\n В навечерието на коледните и новогодишни празници полицията отправя предупреждение към пътуващите. Силите на реда напомнят, че крадците, които разбиват жилища, се активират в това време от годината. Затова МВР предприема засилени мерки за предотвратяване на обири по домовете. \r\n\r\n Униформените препоръчват да не даваме индикации за това кога няма да бъдем у дома. \r\n\r\n Съветват още да купуваме пиротехника само от търговски обекти. \r\n \n\t\t\t\t\t\t", "date": "2018.12.21", "title": "Полицията със засилени мерки срещу кражбите по домовете"}
{"url": "http://www.bnews.bg/article/254036-gartsiya_zatyaga_kontrola_na_patniya_trafik", "text": "\n Пътна полиция в Гърция мобилизира силите си за контрол на пътния трафик, който видимо е интензивен от тази сутрин. Екипи на пътна полиция има почти през 20 километра по централната пътна мрежа. Извършват се масирани проверки на водачите. С хеликоптери се следи движението на колите. \r\n\r\n Въведоха се превантивни ограничения за временно спиране на тежкотоварни автомобили за облекчаване на трафика. От днес по разпореждане на министерството по защита на гражданите и във връзка с празните се връщат номерата на автомобилите, свалени при груби пътни нарушения. Това е валидно и за колите с българска регистрация. \r\n\r\n Връщането на номерата не амнистира водача, ако му е отнета шофьорската книжка. Целта на тази мярка е друг правоспособен шофьор да управлява колата. В районите със заледени  и заснежени пътища се изискват вериги за автомобилите. \r\n \n\t\t\t\t\t\t", "date": "2018.12.21", "title": "Гърция затяга контрола на пътния трафик"}
{"url": "http://www.bnews.bg/article/254032-okolo_260_000_koli_tragvat_na_pat_za_praznitsite", "text": "\n Стотици хиляди българи ще пътуват за празниците. Повечето стеснения заради ремонти по магистралите са отстранени. По данни на МВР и пътната полиция около 260 000 автомобила ще тръгнат на път за коледните и новогодишните празници. Те ще се насочат главно към гранично-пропускателните пунктове и курортите. \r\n\r\n Магистралите ще поемат най-големия трафик. По „Тракия” се очаква да преминат около 70 000 автомобила. Пътят за Банско и Гърция по „Струма” ще се използва от около 40 000 коли, а по „Хемус” се очакват 38 000 автомобила. \r\n\r\n От Пътната агенция съобщиха, че повечето ремонти приключват преди дните за пътувнае. \r\n\r\n Единство на „Хемус” остава стеснение на тунела „Витиня”. Движението се извършва двупосочно в тръбата за Варна.   \r\n\r\n КАТ обещава засилен контрол. Пътните полицаи ще следят за неправоспособни водачи, за шофиране след употреба на алкохол и наркотични вещества, както и за водачи, които грубо нарушават правилата за движение.  \r\nНа пътищата са изкарани и всички камери за контрол на скоростта. \r\n\r\n Следващите два дни ще бъдат пикови и за автобусните превозвачи. За петък и събота от София са пуснати 80 извънредни автобуса. Всеки подлежи на обстойна проверка преди курс. \r\n\r\n Новите автобуси са оборудвани с колани, но не всички са склонни да ги ползват. \r\n\r\n 15 400 допълнителни места пък осигурява БДЖ във връзка с пътуването за Коледа. Допълнителни вагони ще има по линиите от София до Варна, Бургас, Стара Загора, Русе, Благоевград. Има отстъпка при закупуването на билети за отиване и връщане и тя е между 10 и 30%. \r\n \n\t\t\t\t\t\t", "date": "2018.12.21", "title": "Около 260 000 коли тръгват на път за празниците"}
{"url": "http://www.bnews.bg/article/254024-razhodite_na_rabotodatelite_sa_skochili_s_9", "text": "\n Общите разходи на работодателите за един отработен час от наетите от тях лица са нараснали с 8.9%. Това сочат данни на Националния статистически институт (НСИ) за третото тримесечие на 2018 година спрямо същия период на миналата година. \r\n\r\n Увеличението на разходите за индустрията е с 9.6%. В сектора на услугите разходите са нараснали с 6.8%, а в строителството - с 10%. \r\n\r\n През месеците юли, август и септември 2018 година най-висок ръст на общите разходи за труд спрямо същия период на предходната година е регистриран в икономическите сектори \"Култура, спорт и развлечения\" - с 15.6%, \"Образование\" - с 14.8%, и \"Хотелиерство и ресторантьорство\" - с 13.7%. \r\n\r\n Най-нисък ръст на общите разходи за труд е регистриран в икономическите сектори \"Операции с недвижими имоти\" - с 1.2%, \"Търговия; ремонт на автомобили и мотоциклети\" - с 2.5%, и \"Финансови и застрахователни дейности\" - с 4.4%. \r\n\r\n През третото тримесечие на 2018 г. спрямо третото тримесечие на 2017 г. разходите за възнаграждение за един отработен час се увеличават с 8.6%, а разходите извън тези за възнаграждения - с 10.3%. \r\n\r\n По икономически сектори изменението на разходите за възнаграждения спрямо същия период на предходната година варира от 15.0% за \"Култура, спорт и развлечения\" до 1.8% за \"Операции с недвижими имоти\". \r\n \n\t\t\t\t\t\t", "date": "2018.12.21", "title": "Разходите на работодателите са скочили с 9%"}
{"url": "http://www.bnews.bg/article/254035-razbiha_grupa_prodavala_falshivi_diplomi_za_sredno_i_visshe_obrazovanie", "text": "\n Арестуваха осем души от Шумен на възраст от 17 до 48 години за изготвяне и продажба на фалшиви дипломи за средно и висше образование, съобщават от МВР. Разследването започва преди два месеца, когато полицаи се представят за потенциални клиенти. \r\n\r\n Обявите за неистинските документи били публикувани в интернет с посочен за връзка телефон и имейл адрес. Фалшификаторите обяснили, че имат лоби в Министерството на образованието и науката и че след заплащане на съответната сума, документът ще бъде легализиран и вписан в регистър. \r\n\r\n Цената на диплома за средно образование варирала от 1500 до 1800 лв., а за висше – от 2000 до 2500 лв.  Около 60 души са се възползвали от услугите им. \r\n\r\n В хода на разследването са обискирани жилищата на заподозрените фалшификатори. На един от адресите е открита компютърна, сканираща и печатна техника, множество  магнитни носители и бланки за удостоверителни документи. \r\n\r\n В друго жилище, обитавано от 47-годишния криминално проявен за хазартна дейност и кражби мъж и 17-годишния му син, е намерена фалшива лична карта, ползвана за пращане на документи и получаване на парична сума от наложен платеж. Открити са и 42 грама канабис. \r\n\r\n От останалите адреси са иззети преносими компютри, мобилни апарати.  Иззети са над 30  дипломи за завършено средно и висше образование. Продължава издирването на останалите, които са придобили неистински документи за завършено образование. \r\n \n\t\t\t\t\t\t", "date": "2018.12.21", "title": "Разбиха група, продавала фалшиви дипломи за средно и висше образование"}
{"url": "http://www.bnews.bg/article/254013-amerikanskiyat_ministar_na_otbranata_podade_ostavka", "text": "\n Поредна ключова фигура от екипа на Доналд Тръмп напуска поста си. В писмо до президента американският министър на отбраната Джим Матис обяви оставката си. \r\n\r\n Той посочва, че напуска правителството заради разногласия с Тръмп. Шефът на Пентагона ще напусне поста си на 28 февруари, за да даде възможност за издигането на негов заместник. \r\n\r\n Оставката си Матис подава ден, след като Доналд Тръмп обяви предстоящо изтегляне на американските военни от Сирия. Нещо, за което министърът на отбраната беше категорично против. \r\n \n\t\t\t\t\t\t", "date": "2018.12.21", "title": "Американският министър на отбраната подаде оставка"}
{"url": "http://www.bnews.bg/article/254034-eksploziya_v_kamenovaglena_mina_v_chehiya_petima_zaginaha_osem_sa_v_neizvestnost", "text": "\n Експлозия в каменовъглена мина в Чехия отне живота на петима миньори. Други осем са в неизвестност, а 10 са пострадали. \r\n\r\n Инцидентът е станал в Североизточна Чехия близо до град Карвина, на около 300 км източно от Прага. \r\n\r\n Експлозията на метан засегнала участък, който се намира на 800 метра под земната повърхност, което затруднява спасителната операция. \r\n \n\t\t\t\t\t\t", "date": "2018.12.21", "title": "Експлозия в каменовъглена мина в Чехия, петима загинаха, осем са в неизвестност"}
{"url": "http://www.bnews.bg/article/254018-imploziyata_na_ahmed_dogan_se_potvardi_patriotite_dokazaha_che_sa_na_kaishka_darpana_ot_dps", "text": "\n \r\nДумите на Ахмед Доган за имплозия в управлението се потвърдиха още днес. Така наречените и самоопределили се за \"Обединени патриоти\" бойкотираха кворума в последния ден за тази година. На помощ на ГЕРБ, както се очакваше се притекоха от Воля и ДПС и кворумът за провеждане на  заседанието бе осигурен. \r\n\r\n По този начин не само че се потвърдиха думите на Ахмед Доган от вчерашната му реч, но окончателно се разбра, че така наречените и самоопределили се за патриоти не са нищо друго освен малки кученца с големи коремчета на каишка дърпана от ДПС. Вече би трябвало да е ясно на цялото общество, че така наречените патриоти са именно онези, които великия революционер и поет Христо Ботев описа в стихотворението си по този начин:  \r\n\r\n  Патриот е – душа дава \r\n\r\n за наука, за свобода; \r\n\r\n но не свойта душа, братя, \r\n\r\n а душата на народа! \r\n\r\n И секиму добро струва, \r\n\r\n само, знайте, за парата, \r\n\r\n като човек – що да прави? \r\n\r\n продава си и душата. \r\n\r\n И е добър християнин: \r\n\r\n не пропуща литургия; \r\n\r\n но и в черква затуй ходи, \r\n\r\n че черквата ѝ търговия! \r\n\r\n И секиму добро струва, \r\n\r\n само, знайте, за парата, \r\n\r\n като човек – що да прави? \r\n\r\n залага си и жената. \r\n\r\n И е човек с добро сърце: \r\n\r\n не оставя сиромаси; \r\n\r\n но не той вас, братя, храни, \r\n\r\n и вий него със трудът си! \r\n\r\n И секиму добро струва, \r\n\r\n само, знайте, за парата, \r\n\r\n като човек – що да прави? \r\n\r\n изяда си и месата. \r\n \n\t\t\t\t\t\t", "date": "2018.12.21", "title": "Имплозията на Ахмед Доган се потвърди! Патриотите доказаха, че са на каишка дърпана от ДПС!"}
{"url": "http://www.bnews.bg/article/254030-mazhat_na_tsetsi_krasimirova_priyatel_na_mayk_taysan", "text": "\n Годеникът на Цеци Красимирова–Майкъл Струмейтис се докосна до живата легенда на бокса Майк Тайсън. Двамата се срещнаха в Лос Анджелис, където бъдещият мъж на Цеци застана рамо до рамо с Железния. Бъдещият съпруг на манекенката е луд по бокса и в частност по Тайсън. Именно поради това той подивя от кеф, щом се среща очи в очи със своя любимец. \r\nМилионерът и Железния не пропуснаха да се щракнат за спомен, пише „България днес”. Те дори споделиха снимката в социалните мрежи. По всичко изглежда, че срещата съвсем не е първата между тях двамата. От кадъра се вижда, че половинката на топ манекенката и легендата в силовия спорт са първи приятели. \r\n  \r\n \n\t\t\t\t\t\t", "date": "2018.12.21", "title": "Мъжът на Цеци Красимирова приятел на Майк Тайсън "}
{"url": "http://www.bnews.bg/article/254026-desi_banova_si_nadvi_nad_masrafa_nyamam_namerenie_da_rabotya", "text": "\n Няма намерение да се връща на работа синоптичката на“ Нова“ Деси Банова. \r\nДеси, която роди момче на бившия президент Росен Плевнелиев се наслаждава на майчинството и не крои планове да се появи скоро в ефир, пише „България Днес“. В няколко интервюта тя отбелязва, че вече работата не е приоритет за нея. За разлика от свои колежки, които побързаха да се върнат на екран, Банова дори не обмисля подобна стъпка. \r\n„Когато Йоан поотрасне и преценя, че мога да си позволя да работя, тогава ще се върна. Засега искам да съм с бебето. Наслаждавам се на всеки момент, защото след раждането на дъщеря ми Йоанна бързо се върнах на работа, Просто такива бяха обстоятелствата“, разкри Деси Банова. \r\n  \r\n \n\t\t\t\t\t\t", "date": "2018.12.21", "title": "Деси Банова си надви над масрафа: Нямам намерение да работя! "}
{"url": "http://www.bnews.bg/article/254020-misis_balgariya_top_of_world_2018_sofiya_paskaleva_razkri_taynata_na_perfektnata_si_viziya_video", "text": "\n „Мисис България Top of World 2018“ София Паскалева е запален фен на тренировките по канго джъмпс. \r\n\r\n Това стана ясно от клип, който красавица сподели на страницата си във Фейсбук. На него тя е запечатала малка част от ежедневните си тренировки в залата. \r\n\r\n София се запалила по този спорт преди няколко години и днес не пропуска ден, в който да не се „разпише“ в залата. \r\n\r\n „Всяка тренировка е огромно удоволствие. Освен физическия тонус, който  канго джъмс ми дава, ме зарежда и емоционално. Понякога тренирам по два пъти на ден – като наркотик е! Ефектът в сравнение с фитнеса е в пъти по-добър, но всеки трябва да опита и да се убеди сам“, казва София. \r\n\r\n За режима си на хранене миската споделя, че от години е изключила въглехидратите. Много рядко си позволява супа, пица, спагети. Менюто й включва плодове, салати, месо, морски дарове. И в това не прави никакви компромиси. \r\n\r\n Името на София Паскаллева  гръмна покрай конкурса „Мисис България“, където освен короната „Мисис България Top of World 2018“ отнесе още една корона и три ленти. \r\n\r\n София е омъжена, има две деца. Управлява туристическа агенция и салон за красота, в който скоро представи нова за България услуга – ботокс за коса. \r\n\r\n \r\n\r\n   \r\n \n\t\t\t\t\t\t", "date": "2018.12.21", "title": "Мисис България Top of World 2018“ София Паскалева разкри тайната на перфектната си визия  (Видео)"}
{"url": "http://www.bnews.bg/article/254012-privetstvame_zimnoto_slantsestoene", "text": "\n Зимното слънцестоене бележи най-дългата нощ в Северното полукълбо, а денят в навечерието му е най-краткият. След него денят започва да нараства, докато се изравни с нощта, което става на пролетното равноденствие. \r\n\r\n Зимното слънцестоене настъпва на 21 декември в 22:23 часа. В събота, 22 декември, в 00:23 часа пък официално настъпва астрономическата зима. \r\n\r\n За поредна година интернет гигантът Google отбелязва зимното слънцестоене със специален Doodle (дудъл). \r\n \n\t\t\t\t\t\t", "date": "2018.12.21", "title": "Приветстваме зимното слънцестоене"}
{"url": "http://www.bnews.bg/article/254021-parlamentat_izbra_nov_sastav_na_natsionalnoto_byuro_za_kontrol_na_srs_tata", "text": "\n Парламентът избра нов състав на Националното бюро за контрол на СРС-тата, съобщава „Фокус”. Председател става Пламен Иванов. „За“ кандидатурата на Иванов гласуваха 126 народни представители, „против“ – 59 и „въздържали се“ – 5. За заместник-председател беше избран Илко Желязков, предложен от ДПС. \r\n\r\n Парламентът утвърди за членове на бюрото: Огнян Атанасов (ГЕРБ), Илия Ганев (БСП) и Огнян Янакиев („Обединени патриоти“). В състава на бюрото бяха предложени общо шест души и от гласуването отпадна досегашният председател на бюрото Бойко Рашков, който беше предложен от ПГ на „БСП за България“. \r\n\r\n Мандатът на новия състав е пет години. \r\n\r\n Кой е Пламен Иванов? \r\n\r\n Пламен Колев Иванов е роден на 18 септември 1968 г. в Казанлък. Средното си образование завършва в Математическа гимназия в родния си град. Завършва висше образование с образователна степен магистър в Технически университет – София. Професионалния му стаж в службите за сигурност започва през 1999 г. в Национална служба „Сигурност“ и продължава в Държавна агенция „Национална сигурност“. Своето кариерно развитие преминава всички длъжности от експерт до началник на отдел. Към настоящия момент изпълнява длъжността началник на отдел по линия защита на класифицираната информация. \r\n \n\t\t\t\t\t\t", "date": "2018.12.21", "title": "Парламентът избра нов състав на Националното бюро за контрол на СРС-тата"}
{"url": "http://www.bnews.bg/article/254009-otnovo_mrasen_vazduh_3_pati_nad_normata_fini_prahovi_chastitsi_v_chasti_na_sofiya", "text": "\n Три пъти е завишението на фините прахови частици в някои части на столицата тази сутрин. Заради мръсния въздух е възможна ваканция за децата с белодробни заболявания. \r\n\r\n Най-мръсен въздухът е в кварталите „Хиподрума”, „Павлово”, „Младост” и „Надежда”, сочат данните на „Еър куолити”.    \r\n\r\n Замърсяване има и в Пловдив, Варна, Русе, Велико Търново, Благоевград. \r\n\r\n Вчера и днес на децата с дихателни проблеми отсъствия не се пишат според заповед на министъра на образованието и науката.  \r\n\r\n Заболяването на детето трябва да е вписано в личната му амбулаторна карта или да бъде удостоверено с медицински документ.  \r\n\r\n А парламентът прие окончателно и глобите за кметове, които могат да им бъдат налагани заради мръсния въздух. \r\n \n\t\t\t\t\t\t", "date": "2018.12.21", "title": "Отново мръсен въздух: 3 пъти над нормата фини прахови частици в части на София"}
{"url": "http://www.bnews.bg/article/254001-maya_ilieva_s_drehi_za_nad_milion_i_staro_iztarkano_palto", "text": "\n Маркови рокли,  поли, кожени якета и палта за близо 1 милион има в гардероба си ексцентричната Мая Илиева – една от най-известните вдовици на гръмнати наркобосове у нас. \r\nСред тоалетите на Мая нямало нито един родно производство. Единствената конфекция с етикет „ТПК „Рила“ Илиева пазела като реликва. Грозноватото палто имало сантиментална стойност за нея, тъй като й било спомен от първата й среща с покойния й мъж – Жоро Илиев. \r\n„Веднъж пих кафе със съпруга ми . . . Кафенето беше евтино и неприятно, а кафето безвкусно и хладно. Но съпругът ми беше млад и красив и аз го обичах ужасно много. В тази сутрин носех старото си палто, което мразех толкова много, че обвинявах него за всичките си неволи в живота. Караше ме да се чувствам грозна и дебела, а на всичкото отгоре и не топлеше. Пих гадното кафе на малки глътки и гледах мъжа си. Той ме обичаше и това личеше дори в погледа му. И аз го обичах . . . Нямате представа колко много. Мечтаех си един ден да се гледаме по същия начин, но в някой хубав ресторант, а аз да изглеждам стилна и красива, а не с гадното палто“, признавала е в миг на откровение Мая и допълва: \r\n„През следващите години изпих стотици кафета в най-различни заведения. Имах дрехи, наистина много дрехи и почти бях изтрила спомена за онова палто, което съсипваше живота ми. Но всеки път, когато отпивах от топлата напитка, си мечтаех да нося грозното си старо палто и да пия гадно кафе, стига да съм с него. Тогава разбрах, че съм имала целия свят, а сега, когато имам пари, съм гола и беднa.“ \r\nВече 13 години Мая летяла почти всеки месец до Милано, Лондон или Париж, където от бутикови и маркови магазини се сдобивал с дрехи, последен писък на модата. Не е тайна, че роклите са любимите й одежди, а любовта към черния цвят и лепна прякора Черната вдовица. В гардероба си тя кътала над 300 луксозни модела рокли – всичките до един на популярни дизайнери от цял свят. Скъпите парцалки, прилежно подредени в отделна стая в дома на вдовицата в Панчарево, възлизали на стойност над 1 милион лева. Голяма част от роклите стрували по над 10 бона, като цената им била продиктувана от факта, че били произведени не повече от 5-10 модела, пише „Уикенд“.   \r\n \n\t\t\t\t\t\t", "date": "2018.12.21", "title": "Мая Илиева с дрехи за над милион и старо изтъркано палто "}
{"url": "http://www.bnews.bg/article/254008-ochakva_se_natovaren_trafik_i_tapi_na_patya", "text": "\n Натоварено движение и пътни тапи се очакват в днешния последния работен ден преди празниците. От пътната полиция обявиха, че ще извадят всички камери и повече патрули на пътя, за да отпушат трафика. \r\n\r\n Ще се следи за каране в аварийната лента на магистралите. Засилен ще е контролът и по отношение на шофирането след употреба на алкохол и от водачи без книжка. \r\n\r\n Полицаите са инструктирани да обръщат специално внимание и да санкционират с приоритет по-рисковите шофьори, които си позволяват да изпреварват неправилно, да правят забранени маневри или да отнемат предимство. \r\n\r\n Днес, утре, както и на 26 декември и 1 януари догодина се ограничава движението на камиони над 12 тона по основните пътища. \r\n\r\n Заради очакваното натоварено движение спират част от най-тежките ремонтите на магистралите. На „Тракия” заради ремонт движението на виадукта, на 14 километра след изхода от София в посока Бургас, досега беше двупосочно в платното към столицата. Там ограниченията вече са премахнати.  \r\n\r\n До края на годината обаче заради залесяване ще е заета аварийната лента между Карнобат и Хаджиите.  И на „Хемус” част от ремонтите приключиха. \r\n\r\n На 18-ия километър при Потоп, в посока Варна, е поправена аварийната лента на виадукта. \r\n \n\t\t\t\t\t\t", "date": "2018.12.21", "title": "Очаква се натоварен трафик и тапи на пътя"}
{"url": "http://www.bnews.bg/article/254011-tramp_naredi_na_pentagona_da_iztegli_polovinata_voenni_ot_afganistan", "text": "\n Американският президент Доналд Тръмп нареди на Пентагона да подготви план за изтеглянето на около 7000 американски военнослужещи от Афганистан, съобщава телевизия Си Ен Ен, цитирана от БГНЕС. \r\n\r\n Става дума за около половината от военния контингент на САЩ. В момента в Афганистан има около 14 000 военни. Изтеглянето на 7000 военни ще заеме няколко месеца. Тръмп е взел решението си във вторник. „Уолстрийт джърнъл“ също съобщи, че завръщането на американските войски ще отнеме няколко месеца. \r\n\r\n На 19 декември Тръмп обяви изтеглянето на американските военнослужещи от Сирия. Той мотивира това с факта, че победата над ИДИЛ в Сирия е спечелена, а това е била единствената причина, поради която американската армия е била там. Изтеглянето на военните, които наброяват около 2000 души, ще отнеме между 60 и 100 дни. \r\n \n\t\t\t\t\t\t", "date": "2018.12.21", "title": "Тръмп нареди на Пентагона да изтегли половината военни от Афганистан"}
{"url": "http://www.bnews.bg/article/254002-dzhizasa_brani_chestta_na_zlatka_shtyal_da_sadi_nared", "text": "\n За втори път тази година Благой Георгиев заплаши със съд журналисти, този път броени дни преди Коледа. \r\n\r\n За втори път тази година Благой Георгиев заплаши със съд журналисти, този път броени дни преди Коледа. В гневен пост вчера бившият футболист обяви, че е започнал дела срещу всеки, дръзнал за опетни доброто му име и това на жената до него. За първи път риалити героят избухна срещу репортерите в началото на пролетта, когато те го свързаха с Гери-Никол. Сега той не посочва кои точно публикации са го обидили, но е категоричен, че ще търси възмездие и заради Златка. Явно Георгиев е подразнен от последните публикации за миналото на годеницата му, които разкриха връзката й с известен сутеньор, който в момента е в затвора. Вижте какво пише Благой  \r\n \n\t\t\t\t\t\t", "date": "2018.12.21", "title": "Джизъса брани честта на Златка! Щял да съди наред... "}
{"url": "http://www.bnews.bg/article/254010-17_godini_ot_tragediyata_pred_diskoteka_indigo", "text": "\n На 21 декември се навършват 17 години от трагедията пред столичната дискотека \"Индиго\". При инцидента загинаха седем деца, а 12 пострадаха, стъпкани и задушени. \r\n\r\n Всяка година на мястото на бившата дискотека се събират оцелелите от трагедията деца и родители на жертвите, за да си спомнят за загиналите Виктория Миркова, Димитър Андреев, Елена Спандониева, Кристина Кабакчиева, Любомира Захариева, Мадлен Николова и Цветелина Ралчовска. \r\n\r\n Осъдени за трагедията на глоба от по 800 лева бяха охранителите Георги Василев и Анри Силаги. Бившият председател на Държавната агенция за младежта и спорта Цвятко Барчовски получи три месеца затвор с тригодишен изпитателен срок и глоба от 1500 лева, а управителят на дискотеката Ангел Николов - глоба от 3000 лева. Делото беше връщано и започваше отначало няколко пъти, припомня БГНЕС. \r\n\r\n На 20 декември 2002 г. Софийският апелативен съд прекрати делото и го върна на Софийска градска прокуратура за отстраняване на допуснати съществени нарушения. Последва и второ връщане на делото. Процесът бе насрочен за трети път на 30 март 2006 г. Ден преди това прокуратурата внесе за трети път обвинителния акт. \r\n \n\t\t\t\t\t\t", "date": "2018.12.21", "title": "17 години от трагедията пред дискотека \"Индиго\""}
{"url": "http://www.bnews.bg/article/254016-lili_ivanova_iznudva_kmet_za_50_bona", "text": "\n Лили Иванова е изнудвала кмет на голям морски град за 50 хиляди лева. Той я поканил да участва в концерт за посрещане на новата 2019 година на площада, но щял да падне от стола като чул сумата, която естрадната прима поискала за услугата. \r\n\r\n Първоначално градоначалникът преговарял чрез свой човек с мениджъра на звездата с надеждата да свали мизата, но певицата била непреклонна и не отстъпвала стотинка от поисканата сума. Накрая говорил лично с нея, разчитайки на личния си чар, но Лили била категорична, че за по-малко от 50 000 лева няма да пее. \r\n\r\n Първият мъж в града се видял в чудо от инатливя характер на Лиленце-Пиленце и се отказал повече да говори с нея. Вместо нея ангажирал 10 млади певици, все звезди от музикални формати, пише „Телеграф“. \r\n \n\t\t\t\t\t\t", "date": "2018.12.21", "title": "Лили Иванова изнудва кмет за 50 бона "}
{"url": "http://www.bnews.bg/article/254017-protezhe_na_valeri_simeonov_s_nezakonno_pridobito_imushtestvo_kpkonpi_vie_ste_na_hod_dokument", "text": "\n \r\n\r\n Би Нюз писа за този скандален случай още през април месец и тогава  публикувахме постановлението на окръжна прокуратура Стара Загора, от което става ясно, че областния управител на областта Гергана Микова е извършила престъпление по чл. 313, ал.1 от НК, а именно представяне на декларация с невярно съдържание за имотното си състояние. \r\n\r\n Припомняме, че Микова е била омъжена за един от най-имотните строителни предприемачи от Стара Загора, въпреки, че и е бил осигурен охолен начин на живот, същата попълва имотна декларация с невярно съдържание представяйки се за социално слаб гражданини, като по този начин се  сдобива с жилище в центъра на града, като крайно нуждаещ се. \r\n\r\n Моралната страна на това деяние трудно се коментира, тъй като вече е ясно, че протежетата на Симеонов в по-голямата си част са или обвиняеми или подсъдими. Микова , както се вижда от прокурорското постановление е оттървала кожата от съдебен процес поради изтекъл давностен срок, но това не ѝ пречи да си ползва незаконно придобития чрез престъпление апартамент. \r\n\r\n Сега след извършените промени на закона за корупция и отнемане на незаконно придобито имущество КПКОНПИ има всички основания да пристъпи към процедура по отнемане на незаконно придобито имущество от Гергана Микова- областен управител на Стара Загора. По този начин КПКОНПИ ще има възможност да докаже, че не действа избирателно и , че всички граждани са равни пред закона. \r\n\r\n \r\n  \r\n \n\t\t\t\t\t\t", "date": "2018.12.21", "title": "Протеже на Валери Симеонов с незаконно придобито имущество! КПКОНПИ, вие сте на ход!(ДОКУМЕНТ)"}
{"url": "http://www.bnews.bg/article/254037-brent_padna_pod_53_dolara_za_barel", "text": "\n Цената на суровия петрол Брент за първи път от 5 септември миналата година падна под 53 долара за барел. \r\n\r\n Към 13:27 часа цената на февруарските фючърси се понижи с 1,93% до 53,3 долара за барел, а преди това цифрата достигна 52,92 долара. Цената на фючърсите за суровия петрол WTI спадна с 0,85% до 45,49 долара за барел. \r\n\r\n Основният фактор, влияещ върху спада в цените е повишения страх от свръхпредлагане на петрола. От своя страна инвеститорите отбелязват признаци на забавяне на световния икономически растеж. \r\n\r\n Участниците в търговете реагират отрицателно на ръста на производството и резервите на петрол в САЩ. Компанията за анализи Genscape съобщи за увеличение на запасите от петрол в терминала в Кушинг в САЩ от 11 до 14 декември, повече от един милион барела. \r\n\r\n Според американското министерство на енергетиката, петролната продукцияв страната през миналата седмица остава 11,6 милиона барела на ден. В същото време търговските петролни резерви в страната са намалели само с 500 хил. барела, въпреки че анализаторите очакват спад от 2,4 милиона барела. \r\n\r\n   \r\n\r\n   \r\n \n\t\t\t\t\t\t", "date": "2018.12.21", "title": "Брент падна под 53 долара за барел"}
{"url": "http://www.bnews.bg/article/254019-germaniya_zatvarya_poslednata_si_mina_za_cherni_vaglishta", "text": "\n Германия затваря последната си мина за черни въглища, слагайки край на индустрия, която постави основите на индустриалната революция в страната и нейното икономическо възстановяване след Втората световна война, останало в историята като \"германското икономическо чудо\", съобщава \"Асошиейтед прес\". \r\n\r\n В излъчвана по телевизията церемония миньорите ще предадат на германския президент Франк-Валтер Щайнмайер символична последна бучка въглен, извадена на 1200 м под земята в мината \"Проспер-Ханиел\" в западния град Ботроп. \r\n\r\n Мините за черни въглища, които някога доминираха в Рурската област, отбелязваха постоянен спад от 1950-те години насам, като оцеляха само и единствено благодарение на щедрите държавни субсидии. \r\n\r\n Краят на мините дълбоко в земните недра се разглежда като тест за планираното затваряне на откритите мини за лигнитни (или кафяви) въглища, които все още работят в Германия. \r\n\r\n През миналата година страната е генерирала около 37 процента от електроенергията си от въглища. \r\n \n\t\t\t\t\t\t", "date": "2018.12.21", "title": "Германия затваря последната си мина за черни въглища"}
{"url": "http://www.bnews.bg/article/254022-intsident_vlak_i_avtobus_se_udariha_v_sarbiya_ima_zhertvi_i_desetki_raneni", "text": "\n Най-малко трима души загинаха и 22-ма бяха ранени при сблъсък на влак и автобус на железопътен прелез край Ниш в петък, съобщава БГНЕС. Шестима от пострадалите са в тежко състояние. Аварийните екипи транспортират ранените до близките болници. На мястото са пристигнали служители на КАТ, пожарникари, както и 7 линейки, информират местни медии. \r\n\r\n Инцидентът станал, след като влакът ударил автобуса и той се разполовил. Композицията пък излязла от релсите. \r\n\r\n Причината за катастрофата все още се изяснява. Фирма \"Железопътна инфраструктура Сърбия\" обяви, че прелезът е обезопасен с вертикална пътна сигнализация (без рампа). \r\n \n\t\t\t\t\t\t", "date": "2018.12.21", "title": "ИНЦИДЕНТ! Влак и автобус се удариха в Сърбия, има жертви и десетки ранени"}
{"url": "http://www.bnews.bg/article/254015-sanirani_apartamenti_v_karnobat_protekoha", "text": "\n Семейства от Карнобат ще прекарат празниците във влага и мухъл. Санираните им апартаменти протекли, след като фирмата приключила с ремонта. Въпреки десетките жалби, които са изпратили и до общината и до регионалното министерство, отговор няма.   \r\n\r\n Всеки дъжд се превръща в проблем за семейство Славови, откакто апартаментът им е саниран. Но дори и да не вали, таванът в една от стаите им е паднал, а влага и мухъл има във всяко помещение. \r\n\r\n И други семейства в сградата са потърпевши. \r\n\r\n „Проблемите, които имат семействата на горните етажи, са много сериозни. И техническо лице все пак трябва да каже коя е причината, но улуците не са довършени, има кабели, които според нас са опасни и стърчат, висят пред входа на блока ни. Има шахти пред мазите, които останаха без решетки”, каза Надежда Петкова, председател на Сдружението на собствениците. \r\n\r\n „Ако знаех, че нещата ще стигнат до това положение, никога не бих позволил да ми се направи тази саниране. То това всъщност е имитация на саниране”, категоричен е Белун Иванов, който също е от потърпевшите.   \r\n\r\n През зимата във всички блокове, които бяха обновявани по безплатната програма за саниране, изведнъж санирането спря. Тогава от общината обясниха, че са го спрели заради минусовите температури и месеци наред хората бяха оставени с отворени покриви, течове и влага.  \r\n\r\n „Санирането на този блок не е приключило, реално обектът не е въведен в експлоатация и няма да бъде въведен, докато тези видими проблеми не бъдат отстранени. Първо трябва да се направи ремонт на покрива в некачествената част, където е извършен такъв. Действително има ламарини, които са с обратен наклон и следва да се подменят нацяло с нови. Това ще бъде направено от фирмата и ако тя не го направи, този обект няма да бъде въведен в експлоатация”, увери Златина Димитрова от община Карнобат, ръководител на проекта за енергийна ефективност.   \r\n\r\n В блока, в който живее Елена, санирането е приключило, но там също се оплакват от течове. \r\n\r\n „Досега нямаше проблем. Като валя, изолацията хлътна в кухнята, където има влага и тече вода направо по прозореца, без да има перваз на прозореца. Мисля си, че е от улуците”, посочва Елена. \r\n\r\n „По договор фирмата, която извършва ремонта, си носи гаранция. Досега не сме получавали оплакване от госпожата. В момента, в който получим, съгласно договора, ще потърсим фирмата и ще си отстрани забележките, които са некачествено направени като ремонтни дейности”, посочи Златина Димитрова от община Карнобат.  \r\n\r\n От там обещаха до десетина дни да се вземат сериозни мерки и проблемите да се отстранят.   \r\n \n\t\t\t\t\t\t", "date": "2018.12.21", "title": "Санирани апартаменти в Карнобат протекоха"}
{"url": "http://www.bnews.bg/article/254014-gala_siyae_ot_radost_sled_razstrela_na_plemennika_y_v_sasht", "text": "\n Ни вопъл, ни стон, а с широка усмивка водещата на „На кафе“ Гала откри днешното си предаване. Всички очакваха тя да коментира трагичната новина, че племенникът й бе разстрелян като куче от полицай в САЩ, но вместо това русокосия кадър на Нова телевизия влезе в предаването си с широка усмивка, приповдигнато настроение и подарък в ръка.  \r\n\r\n „Днес ми е много специален ден“, започна да кокетничи Гала вместо да даде подробности за трагедията, разтърсила семейството на брат й Петър.  „Специален ден е не защото е петък, защото си имаме именник“, заяви Гала, насочвайки се към Юлиян Константинов. Това тотално шашардиса зрителите й, който очакваха да видят сразена от мъка жена, която скърби за племенника си, а вместо това видяха Гала с типичната й усмивка.  \r\n\r\n „Виж какви хубави новини нося понякога. Да си тук до мен, да ми се усмихваш“, подкани го тя. „Това е една игра, която да играеш със семейството си, със синовете си, че с нас няма да има време“, заяви Гала. Припомняме, че племенникът й бе брутално убит, а опечалената му сестра разкри кога и къде той ще бъде погребан. \r\n \n\t\t\t\t\t\t", "date": "2018.12.21", "title": "Гала сияе от радост след разстрела на племенника й в САЩ"}
