{"url": "http://www.bnews.bg/article/261920-zlatka_i_blago_aplodirat_yorgos_yasemis_vav_velingrad", "text": "\n Актуалната светска двойка Златка Райкова и Благой Георгиев аплодираха голямата гръцка звезда Йоргос Ясемис по време на последният му гастрол у нас. Певецът бе специален гост на Пиано- бар Рич във Велинград, където с изпълненията си трогна присъстващите, които пък от своя страна го възнаградиха с бурно аплодисменти. Гръцкият мачо не веднъж е споделял, че в България се чувства като у дома си и всеки път идва с удоволствие да пее за българската публика. Това бе първото му участие в Спа столицата на балканите, но Ясемис разкри, че е останал приятно очарован както от самият град, така и от купонджийте там, които направили партито незабравимо. Преди време изпълнителят направи дует с родната ни фолк певица Анелия, но оттогава не е залагал на колаборации с наши изпълнители. \r\n\r\n Снимка:Piano bar Rich \r\n \n\t\t\t\t\t\t", "date": "2019.07.01", "title": "Златка и Благо аплодират Йоргос Ясемис във Велинград"}
{"url": "http://www.bnews.bg/article/261917-17_godishnata_stefani_e_otkrita", "text": "\n Безследно изчезналото 17-годишно момиче от София, което днес разтревожи цяла България, е намерено! Десислава - жената, която призова за помощ, сега написа във Facebook: \r\n\r\n „Детето е открито! Благодаря на всички, които се отзоваха на призива за помощ! Благодаря Ви, за проявената човечност и съпричастност към болката и тревогата на една българска майка! Благодаря Ви!“. \r\n\r\n Къде и при кого е била ученичката от София - 17-годишната Стефани Горнишка, през дните, в които бе в неизвестност, така и не става ясно. Припомняме, от момичето нямаше и следа четири дни и затова нейни близки алармираха в социалните мрежи. Стефани е от София и за последно е видяна на концерт в сряда в столицата. \r\n\r\n След събитието така и не се е прибрала в дома си. За случилото беше информирана и полицията. \r\n \n\t\t\t\t\t\t", "date": "2019.07.01", "title": "17-годишната Стефани е открита!"}
{"url": "http://www.bnews.bg/article/261918-pamela_andersan_seksi_i_na_52", "text": "\n Актрисата Памела Андерсън, която стана световноизвестна с телевизионната поредица „Спасители на плажа“, празнува 52-ия си рожден ден. Горещата актриса е незабравим секссимвол, който формира представата за изкусителна жена през 90-те години на миналия век. \r\n\r\n Зад неустоимата визия на блондинката се крие любяща майка, която се гордее с двамата си синове – 21-годишният Брандън Томас Лий и 19-годишният Дилън Лий. \r\n \n\t\t\t\t\t\t", "date": "2019.07.01", "title": "Памела Андерсън - секси и на 52"}
{"url": "http://www.bnews.bg/article/261919-protestirashti_nahluha_i_okupiraha_parlamenta_na_honkong", "text": "\n Стотици протестиращи в Хонконг щурмуваха и окупираха местния парламент,след като силите за борба с безредиците се оттеглиха, съобщават \"Гардиън\" и други медии. \r\n\r\n Кадри на живо показват протестиращи да рушат в сградата, включително да хвърлят столове. Някои от демонстрантите влязоха в залата на законодателния съвет и започнаха да рисуват графити по стените. Млад мъж се опитва да издигне колониалния флаг на Хонконг. \r\n\r\n Законодател, който подкрепя демокрацията, предупреди, че това е капан, тъй като полицията е можела много лесно да се разправи с демонстрантите, но е позволила да се случи. \r\n\r\n По-рано полицията в Хонконг влезе в сблъсъци с протестиращи, които отбелязват годишнина от предаването на автономната територия от Великобритания на Китай. Полицията използва лютив спрей и палки, за да удържи протестиращите. \r\n\r\n Това е последният от серията протести срещу спорния законопроект, който ще позволи екстрадиране на граждани на Хонконг в Китай. \r\n\r\n Правителството на Хонконг се съгласи да отложи приемането на закона за неопределено време, но протестните демонстрации продължават. Управителят на района Кари Лам е изправена пред продължаващи призиви да подаде оставка. \r\n \n\t\t\t\t\t\t", "date": "2019.07.01", "title": "Протестиращи нахлуха и окупираха парламента на Хонконг"}
{"url": "http://www.bnews.bg/article/261914-tol_taksi_po_patishtata_shte_se_sabirat_ot_1_mart_dogodina", "text": "\n Стартът на тол системата се отлага и вместо да стартира на 16 август, от тогава ще започне само техническата й експлоатация за тежкотоварни превозни средства над 3,5 тона. Не по-късно от 1 март догодина системата ще влезе в сила и за търговска експлоатация, така от 1 март 2020 г. ще започне събирането на таксите по пътищата.  \r\n\r\n Това предлага ГЕРБ с внесени промени в Закона за пътищата. Те се отнасят до въвеждането на системата за електронно таксуване от смесен тип, обясни пред журналисти в парламента Александър Ненков. \r\n\r\n По действащата нормативна уредба на 16 август т.г. трябваше да започне и търговската, и техническата експлоатация на системата.  \r\n\r\n Предложението реалното събиране на такси да започне от март догодина дошло след срещи с всички превозвачи за намиране на най-добрия компромисен вариант от гледна точка на тарифирането, както и обхвата на пътищата, уточни Ненков. Дотогава превозвачите ще използват електронни винетки както и досега.  \r\n\r\n По първоначалния замисъл тарифирането трябваше да важи за магистралите, първокласните, второкласните и част от третокласните пътища. \r\n\r\n В процеса на разговорите, проведени между регионалното министерство, АПИ и превозвачи, се е стигнало до предложение да се изключат пътищата от трети клас и, може би, някои от втори.  \r\n\r\n Друга причина за отлагане на търговската експлоатация бил опитът заради проблемите с електронните винетки в началото на тази година, изтъкна Александър Ненков, цитиран от БТА.   \r\n\r\n В закона сме записали краен срок за въвеждане на търговската експлоатация не по-късно от 1 март 2020 г., подчерта Ненков. \r\n \n\t\t\t\t\t\t", "date": "2019.07.01", "title": "Тол такси по пътищата ще се събират от 1 март догодина"}
{"url": "http://www.bnews.bg/article/261911-grazhdani_sas_zakonoproekt_za_spasyavane_na_balgarskoto_kiselo_mlyako", "text": "\n Граждани изработиха законопроект, чрез който да спасят \"Българското кисело мляко\", това обяви на Фейсбук профила си журналиста Димитър Байрактаров. Гражданите предоставят текста безплатно на депутатите, които само трябва да го внесат в деловодството, за да започне процедурата по гласуване в комисия и пленарна зала. Ето и самите предложения: \r\n\r\n ЧРЕЗ \r\n\r\n ПРЕДСЕДАТЕЛЯ НА \r\n\r\n 44-то НАРОДНО СЪБРАНИЕ \r\n\r\n Г-ЖА ЦВЕТА КАРАЯНЧЕВА \r\n\r\n   \r\n\r\n ДО \r\n\r\n ПРЕДСЕДАТЕЛЯ НА \r\n\r\n КОМИСИЯТА ПО ИКОНОМИЧЕСКА ПОЛИТИКА И ТУРИЗЪМ \r\n\r\n към 44-то НС \r\n\r\n Г-Н ПЕТЪР КЪНЕВ \r\n\r\n   \r\n\r\n   \r\n\r\n   \r\n\r\n ПРЕДЛОЖЕНИЕ \r\n\r\n от ..................……... – народен представител от ПГ на ......... \r\n\r\n относно: приетия на първо гласуване проект на Закон за изменение и допълнение на Закона за марките и географските означения \r\n\r\n УВАЖАЕМА ГОСПОЖО ПРЕДСЕДАТЕЛ, \r\n\r\n На основание чл.83, ал.1 от ПОДНС внасям следното предложение за изменение и допълнение в приетия на първо гласуване проект на Закон за изменение и допълнение на Закона за марките и географските означения, внесен от Министерски съвет с № 902-01-29 на 06.06.2019 г. в Народното събрание: \r\n\r\n § 1. Съдържанието на § 4 се изменя по следния начин: \r\n\r\n 1. В ал.1 и ал.2, след израза „по които няма влязло в сила решение“, се добавя изразът „на Патентното ведомство на Република България, извън случаите, предвидени в Глава четвърта и Глава пета от този закон“; \r\n\r\n 2. В ал.3 се добавя изречение второ със следното съдържание: „Прекратяване на регистрация не се предприема, ако същата е във връзка с с отпочната или завършила процедура по реда на Глава четвърта или на Глава пета от този закон“; \r\n\r\n 3. В ал.4 се правят следните допълнения: \r\n\r\n а) след израза „или заявки за вписване на ползвател за такова географско означение, по които до влизане на закона в сила няма влязло в сила решение“, се добавя изразът „на Патентното ведомство на Република България“; \r\n\r\n б) добавя се изречение второ със следното съдържание: „Прекратяване не се предприема, ако производството е във връзка с отпочната или завършила процедура по реда на Глава четвърта или на Глава пета от този закон.“ \r\n\r\n ВНОСИТЕЛ: /п/ \r\n\r\n   \r\n\r\n София, ………. 2019 г. \r\n\r\n /……………………….. – народен представител/ \r\n\r\n   \r\n \n\t\t\t\t\t\t", "date": "2019.07.01", "title": "Граждани със законопроект за спасяване на \"Българското кисело мляко\""}
{"url": "http://www.bnews.bg/article/261913-mazh_povleche_politsay_s_kolata_si_udari_go_v_mantinela", "text": "\n Мъж повлече патрулен полицай с колата си и го удари в мантинелата, а служителят на реда го простреля. Драматичният опит за арест стана във Флорида. \r\n\r\n 38-годишният Роки Рудолф отказал да отговори дали в колата му има марихуана. Вместо да излезе от джипа, той дал газ и повлякъл патрулния полицай. Около 100 метра след това полицаят се изпуснал и се ударил в мантинелата, но не преди да простреля Роки Рудолф в крака. \r\n\r\n В крайна сметка полицаят е в болница, но не е сериозно ранен. Голяма хайка за беглеца доведе до арестуването му. Вместо обвинения в дребно престъпление, 38-годишният мъж сега ще бъде обвинен в опит за убийство на полицай по време на изпълнение на служебните му задължения. \r\n \n\t\t\t\t\t\t", "date": "2019.07.01", "title": "Мъж повлече полицай с колата си, удари го в мантинела"}
{"url": "http://www.bnews.bg/article/261916-avtobus_s_57_detsa_i_kola_katastrofiraha_mezhdu_karnobat_i_burgas", "text": "\n Автобус с 57 деца от София и кола се удариха на пътя Бургас-Карнобат, научи NOVA. Инцидентът е станал около 14:00 часа. \r\n\r\n Автомобилът е с чуждестранен регистрационен номер. \r\n\r\n Няма пострадали. Автобусът е спрян и се преценява дали може да продължи пътя си. Децата изчакват.   \r\n\r\n Очаквайте подробности \r\n \n\t\t\t\t\t\t", "date": "2019.07.01", "title": "Автобус с 57 деца и кола катастрофираха между Карнобат и Бургас"}
{"url": "http://www.bnews.bg/article/261910-6_5_miliona_aborta_sa_izvarsheni_v_balgariya_sled_legaliziraneto_mu", "text": "\n България е сред водещите държави в Европа по брой аборти, сочат данните на Националния център по обществено здраве и анализи. \r\n\r\n Само за първите три месеца на 2019 г. в България са извършени 5 800 аборта, което поставя страната ни сред водещите държави в Европа по брой аборти. От тях над 3 600 бременности са прекъснати по желание, съобщи БГНЕС.  \r\n\r\n Статистиката сочи още, че София и Пловдив са водещите градове, в които се извършват най-много премахвания на плода – само за първите три месеца на годината в Столичната община са извършени 935 аборта, в Пловдив – 571, а в Бургас – 410. Стара Загора се нарежда на четвърто място с 386 аборта от януари до април, а на пето място е Пазарджик – с 363 унищожени ембриона. В Русе, Силистра, Сливен, Плевен, Хасково и Търговище случаите на премахване на плода са около 200 за всеки град. \r\n\r\n Прекъснатите бременности, извършени от деца под 15-годишна възраст са 39, като в 22 от случаите абортът е спонтанен, а в 17 – терапевтичен, тоест застрашава живота на майката, или плодът е с високи рискове от увреждания. \r\n\r\n Данните на Националния център по обществено здраве и анализи отчита само медицинските аборти, направени по желание, спонтанните, и тези, извършени по медицински показатели. Не е ясно обаче колко ембриона биват премахвани незаконно. \r\n\r\n Ако официалната статистика се запази със същия темп до края на 2019 г, то за една година България ще е загубила над 23 000 бъдещи българчета. \r\n  \r\n\r\n Според официалната статистика, от 1954 г. насам, когато абортът е легализиран, са извършени над 6.5 милиона аборта. \r\n \n\t\t\t\t\t\t", "date": "2019.07.01", "title": "6,5 милиона аборта са извършени в България след легализирането му!"}
{"url": "http://www.bnews.bg/article/261906-zaradi_glupostta_na_upravlyavashtite_kilometrichni_zadrastvaniya_na_am_trakiya", "text": "\n Колона от 2 км автомобили се е образувала при 12-ти км на АМ \"Тракия\" в посока Пловдив, съобщиха от пресцентъра на МВР.  \r\n\r\n Уточнява се, че обходният маршрут е през Нови хан - Вакарел - АМ \"Тракия\". \r\n\r\n Причината е засиленият трафик в посока към морето и ремонтните дейности в района на 12-ти км на магистралата. \r\n\r\n Полицейски екипи са на място и подпомагат движението.  \r\n \n\t\t\t\t\t\t", "date": "2019.07.01", "title": "ЗАРАДИ ГЛУПОСТТА НА УПРАВЛЯВАЩИТЕ! Километрични задръствания на АМ Тракия"}
{"url": "http://www.bnews.bg/article/261907-dobra_novina_otkriha_nevredimo_izcheznalo_17_godishno_momiche_ot_sofiya", "text": "\n 17-годишната Стефани Горнишка, която беше в неизвестност от сряда, беше открита невредима. Момичето се е видяло със своя приятелка и двете отишли в Осмо районно управление на МВР. \r\n\r\n Новината съобщава майката на Стефани Цветелина Горнишка. Тя благодари на всички за подкрепата. \r\n\r\n По-рано социалните мрежи завряха от коментари и споделяния, че 17-годишната Стефани Горнишка от София е в неизвестност от сряда. За това алармираха нейни близки. От публикацията във \"Фейсбук\" става ясно, че момичето е било на концерт, след което не се е прибрала. Не са успели да се свържат с нея по телефона, тъй като е изключен. Вероятно от компютър е писала, че е на морето. От коментарите става ясно, че хората, с които е казала, че ще ходи на концерт, не са били с нея и не знаят нищо за случилото се. \r\n \n\t\t\t\t\t\t", "date": "2019.07.01", "title": "ДОБРА НОВИНА! Откриха невредимо изчезнало 17-годишно момиче от София"}
{"url": "http://www.bnews.bg/article/261908-ot_poslednite_minuti_gledat_myarkata_na_sina_na_galabin_boevski", "text": "\n Състав на Софийски градски съд гледа мярка за неотклонение на Пол Боевски, син на бившия щангист Гълъбин Боевски. \r\n\r\n Срещу 26-годишният мъж е повдигнато обвинение за държане и разпространение на наркотични вещества. Пол Боевски е подсъдим за това, че на 4 април за времето от 14.40 ч. до 22.30 ч. в София без разрешително е държал общо 46,73 грама наркотици (2,31 грама марихуана, 17,41 грама амфетамин и 27,01 грама кокаин) с цел разпространение. \r\n\r\n Името на Пол нашумя преди 11 години, когато беше приет в болница, след като се простреля в главата с внесен в училище газов пистолет. \r\n\r\n Баща му - тогава общински съветник, подаде оставка, а три години по-късно го заловиха на летището в Сао Пауло с 9 кг кокаин, докато придружава дъщеря си Сара на участия в тенис турнири. \r\n \n\t\t\t\t\t\t", "date": "2019.07.01", "title": "ОТ ПОСЛЕДНИТЕ МИНУТИ: Гледат мярката на сина на Гълъбин Боевски"}
{"url": "http://www.bnews.bg/article/261909-karakachanov_s_mutrensko_povedenie_sreshtu_prezidenta_radev", "text": "\n Вицепремиерът Красимир Каракачанов демонстрира мутренско поведение срещу президента Румен Радев, след като стана ясно, че през цялото време е заблуждавал обществото за сделката със самолетите F-16. \r\n\r\n Президента разкри, че пакетът, който са представили от американска страна не предвижда намаляване на цената и, че това може да се случи само за сметка на орязване на  бойните способности на самолета. Освен това Румен Радев разкри, плащането по сделката трябва да се извърши изцяло и предварително. \r\n\r\n Радев заяви още, че това, което Каракачанов е заявил пред обществото ще ни струва 3,47 милиарда лева. След като бе разобличен в лъжа Каракачанов нападна с мутренски език президента, с което напрактика призна лъжите си. \r\n  \r\n \n\t\t\t\t\t\t", "date": "2019.07.01", "title": " Каракачанов с мутренско поведение срещу президента Радев!"}
{"url": "http://www.bnews.bg/article/261900-vlizat_v_sila_po_visokite_tseni_na_toka_i_parnoto", "text": "\n От днес - 1 юли, влизат в сила новите цени на парното, топлата вода и тока. \r\n\r\n Средно с 4,5% е поскъпването на топлоенергията за страната. За София то е 4,3%, но за Габрово и Разград увеличението е със съответно 12% и над 17%. \r\n\r\n При тока средното увеличение е с 3,5%. \r\n \n\t\t\t\t\t\t", "date": "2019.07.01", "title": "Влизат в сила по-високите цени на тока и парното\r\n"}
{"url": "http://www.bnews.bg/article/261912-arkad_shte_stroi_balgarskiya_uchastak_ot_turski_potok", "text": "\n Комисията за защита на конкуренцията отмени решението на „Булгартранзгаз“ да декласира консорциума „Аркад“ и да води разговори с обединението „Газово развитие и разширение в България“ (ГРРБ) за изграждане на 474 км от турско-българската до българо-сръбската граница. Решението е взето на 27 юни, предаде БГНЕС. \r\n\r\n Според становището това решение е незаконосъобразно и изпълнението трябва да бъде възложено на консорциума от Саудитска Арабия. \r\n\r\n КЗК връща преписката на възложителя за продължаване на възлагателните действия, съгласно закона и указанията, дадени в мотивите на настоящото решение. Възлага на „Булгартрансгаз“ ЕАД да заплати на ДЗЗД „Консорциум Аркад“ направените в производството пред КЗК разноски в размер на 4 500 лв., представляващи внесена държавна такса за образуване на производството пред КЗК. Оставя без уважение искането на Консорциум „Газово развитие и разширение в България“ за възлагане на направените разноски в производството пред КЗК. \r\n\r\n Решението на антимонополната комисия подлежи на обжалване в 14-дневен срок пред Върховния административен съд. \r\n\r\n В края на май българският газов оператор декласира „Аркад“ с мотива, че не е подал на време редица необходими документи. Същевременно ГРРБ са представили по-добра оферта. Становището на КЗК обаче е, че предложената от ГРРБ отстъпка от първоначално оферираната цена за изпълнение на поръчката представлява недопустимо изменение на офертата извън срока, регламентиран в Закона за обществените поръчки. \r\n\r\n Изборът за изпълнител за участъка от турско-българската до българо-сръбската граница беше стартирана в края на миналата година. На България ще са нужни над 2,8 млрд. лева за изграждане ключовата тръба в посока от компресорната станция в Петрич през Провадия към Сърбия. Очаква се след 2020 г. по тези тръби да идва газ поне от три независими източници, както настоява директивата не ЕК. \r\n \n\t\t\t\t\t\t", "date": "2019.07.01", "title": "„Аркад“ ще строи българския участък от „Турски поток\""}
{"url": "http://www.bnews.bg/article/261915-zhalt_kod_za_opasni_goreshtini_vav_vtornik", "text": "\n Жълт код за опасно високи температури във вторник в цялата страна. Предупреждението беше издадено от НИМХ. Синоптиците очакват до 39 градуса. \r\n\r\n Най-приятна ще бъде обстановката по Черноморието, където живакът в термометрите няма да надхвърля 30 градуса, ще се усеща и свеж морски Горещо ще се задържи и в сряда. След обяд ще се заоблачи и до събота ще има разхлаждащи валежи с гръмотевици. Ще се създадат условия и за градушки, а температурите слабо ще се понижат. \r\n \n\t\t\t\t\t\t", "date": "2019.07.01", "title": "Жълт код за опасни горещини във вторник"}
{"url": "http://www.bnews.bg/article/261905-zadarzhaha_55_kg_visokoriskova_droga_v_burgas", "text": "\n На територията на Бургас са задържани 55 кг наркотици, които след лабораторен анализ са определени като високорисково за здравето вещество. \r\n\r\n Ударът е на ОД на МВР. Очаква се всеки момент зам.-апелативният прокурор Йовита Григорова, шефът на Окръжната прокуратура Георги Чинев, наблюдаващият прокурор по започналото производство Ангел Георгиев и директорът на Од на МВР старши комисар Калоян Калоянов, съобщава \"Флагман\". \r\n \n\t\t\t\t\t\t", "date": "2019.07.01", "title": "Задържаха 55 кг високорискова дрога в Бургас"}
{"url": "http://www.bnews.bg/article/261901-meditsi_protestirat_sreshtu_zakrivaneto_na_otdeleniya_v_severozapadna_balgariya", "text": "\n Медици излязоха на протест заради предстоящото закриване на болнични отделения във Видин, Враца и Монтана, съобщава bTV. \r\n\r\n Недоволството на здравните специалисти е предизвикано от думите на министъра на здравеопазването Кирил Ананиев, че предстоипреструктуриране на областните болници в Северозападна България. \r\n\r\n Припомняме, тази своя идея Ананиев съобщи миналата седмица. Заради последвалите остри реакции обаче дни по-късно той уточни, че не му е \"минавало и през ума\" да затваря областна болница. \r\n\r\n Лекарите в МБАЛ \"Христо Ботев\" във Враца посочват, че отделенията са пълни. След направена справка е било установено, че за първите шест месеца от 2019 г. през здравното заведение са преминали 7 177 души. \r\n\r\n Ако някой може да каже, че такава болница е излишна, нека да я затвори и после да си понесе отговорността, заяви д-р Бисер Тодоров от детското отделение на болницата. Той подчерта, че не е ясна концепцията за реформа на здравния министър. Според него, когато една голяма болница с много отделения се закрие, се нарушава цялостната дейност, тъй като в цялата област няма друго подобно лечебно заведение. \r\n\r\n Директорът на МБАЛ \"Христо Ботев\" Евгени Любенов съобщи, че от Министерство на здравеопазването са го уведомили, че са в процес на преговори с отделни банки за отпускане на кредит за погасяване на дълговете на болницата. \r\n\r\n От своя страна лекарите алармираха, че заплатите им са забавени за пореден път. \r\n \n\t\t\t\t\t\t", "date": "2019.07.01", "title": "Медици протестират срещу закриването на отделения в Северозападна България\r\n"}
{"url": "http://www.bnews.bg/article/261904-otkriha_choveshki_ostanki_kray_svishtovsko_selo", "text": "\n Останки от човешки скелет са били намерени в землището на с. Козловец. Сигнал за случая е получен в петък в полицейското управление в Свищов, съобщи ОДМВР - Велико Търново. \r\n\r\n Местопроизшествието е посетено от дежурна оперативна група и съдебен лекар. При първоначалния оглед следи от травматични увреждания не са установени. По случая е започнато досъдебно производство. \r\n \n\t\t\t\t\t\t", "date": "2019.07.01", "title": "Откриха човешки останки край свищовско село\r\n"}
{"url": "http://www.bnews.bg/article/261899-izvanredno_motorist_zagina_pri_katastrofa_s_kmeta_na_kostinbrod", "text": "\n Моторист загина при катастрофа с кмета на Костинброд Трайко Младенов, съобщава Нова телевизия. \r\n\r\n Пътният инцидент е станал около 19.00 часа вчера на кръговото кръстовище на входа на града. \r\n\r\n Автомобилът, в който е бил градоначалникът, се е сблъскал с моториста, който е издъхнал на място. \r\n\r\n Все още се изясняват причините за катастрофата. \r\n \n\t\t\t\t\t\t", "date": "2019.07.01", "title": "ИЗВЪНРЕДНО! Моторист загина при катастрофа с кмета на Костинброд\r\n"}
