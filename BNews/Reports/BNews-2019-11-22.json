{"url": "http://www.bnews.bg/article/264460-slavi_moli_v_pismo_sponsorite_da_mu_spasyat_televiziyata_7_8_ot_barz_falit", "text": "\n В драматично писмо-вопъл Слави Трифонов го удари на молби пред старите спонсори и рекламодатели да спасят от бърз фалит кабеларката 7/8, която пусна преди две седмици. Както BNews и други медии писаха, телевизията на Слави умира още преди да се е родила. Без целодневна програма и без необходимото качество кабеларката е с рейтинг 0 според всички пийпълметрични агенции. Нещо, което признава в прав текст и гологлавият шоумен. \r\n  \r\n\r\n Отчаяният му ход е да се обърне с прошение към рекламодателите на старото му шоу по БТВ. Тогава те наливаха милиони всеки месец в лъскави реклами, но при гледаемост от 20-30%, макар и драматично падаща през последните години. Поради липса на средства от реклами, кабеларката 7/8 не може да предложи качествени предавания, новини и каквато и да е журналистика. Звукът и картината от старите студия на фалиралата ТВ 7 са с отвратително качество. Публиката се разочарова след големите очаквания, а самият Трифонов твърди, че агенциите му дават 0,01% рейтинг. \r\n  \r\n\r\n Не се очаква наплив от наивни спонсори и след нова година се очаква шоуто да остане без балерини, а каналът да спре да излъчва на живо и да разчита на старите чалга клипове и концерти на КУ-КУ бенд. Няма да се намери спонсор от сериозно качество, който да даде и петак за тъпи смешки, тъмна картина и жълти интервюта с чалгаджийки и метреси на олигарси и то само по един час на вечер. Другите два часа от програмата на 7/8 се пълнят с кръчмарското шоу на сценаристите, което е пародия на селски хоремаг. \r\n  \r\n\r\n Между другото едно зло не идва само. След като пийпълметричните агенции попариха Слави с нулеви рейтинги днес го удариха и социолозите. Агенция Тренд дава едва 4-5% на бъдещата партия на Трифонов и на ръба за влизане в парламента. Добрата новина за певеца от Учиндол е, че другите кандидат-патерици на ГЕРБ като ВМРО и ДъБъ на Прокопиев нямат шансове да влязат в парламента. Следователно през 2021 Слави ще може да седне на софрата и да върже бюджета като новата патерица на Бойко. А дотогава ...концерти по кръчмите и чалгата на макс.  \r\n \n\t\t\t\t\t\t", "date": "2019.11.22", "title": "Слави моли в писмо спонсорите да му спасят телевизията 7/8 от бърз фалит"}
{"url": "http://www.bnews.bg/article/264458-saden_za_ubiystvo_i_alkoholik_nominirali_valeri_simeonov_za_zam_predsedatel_na_narodnoto_sabranie", "text": "\n  Депутат от Обединени патриоти разкри скандални факти за номинацията на Валери Симеонов за зам.-председател на Народното събрание. Според него съдения за убийство Йордан Апостолов и смятания за алкохолик Касабов са номинирали Валери Симеонов за високия пост. \r\n\r\n И двамата са силно компрометирани и конфликтни личности според депутата, който помоли да запазим самоличността му в тайна от съображения за сигурност. Според него тези хора са способни на всичко, тъй като били много отмъстителни и не се свеняли да подкупват съдии и прокурори сподели още депутата. \r\n\r\n Припомняме, че Йордан Апостолов бе обвинен в опит за убийство и от селскостопански производител, а в строителните му фирми също са констатирани трудови злополуки завършили със смърт на работника! Касабов нашумя с факта, че не може да работи на компютър и плаща няколко лева данък за луксозния си джип Хамър-Н2. \r\n \n\t\t\t\t\t\t", "date": "2019.11.22", "title": "Съден за убийство и алкохолик номинирали Валери Симеонов за зам.-председател на Народното събрание?"}
{"url": "http://www.bnews.bg/article/264454-zaginaliyat_na_am_trakiya_ostavya_bebentse_sirache_i_semeystvo", "text": "\n Загиналият на магистрала \"Тракия\" е от смолянско село. 28-годишният мъж оставя бебе пеленаче и млада вдовица. Детенцето му се родило съвсем наскоро, пише БЛИЦ.  \r\n\r\n Мъжът е загубил управление над волана, шофьорът се забива в мантинелата, смачква я, напуска пътното платно и \"приземява\" колата в пътната канавка.  \r\n\r\n В този момент на магистралата е валял дъжд.  \r\n\r\n Другите двама мъже, пътували с него в колата, са с различни травми и наранявания и все още не се знае какво е състоянието им.  \r\n\r\n Третият човек от общо 4-та в Мерцедеса е без сериозни наранявания и не е бил хоспитализиран. . \r\n \n\t\t\t\t\t\t", "date": "2019.11.22", "title": "Загиналият на АМ \"Тракия\" оставя бебенце - сираче и семейство\r\n"}
{"url": "http://www.bnews.bg/article/264453-techat_na_danni_v_nap_privlyakal_vnimanieto_na_hakerite_ot_tsyal_svyat", "text": "\n Опитите за хакерски атаки в НАП продължават. Новите системи обаче ги предотвратяват. Това уверяват от агенцията. Изпълнителният директор на НАП посочи, че е имало случаи, в които е имало 1000 опити за хакерска атака за един ден и пояси, че работят заедно с ГДБОП по случаите. По темата говори Павел Георгиев от Асоциация на етичните хакери, предава БНТ. \r\n\r\n  \"Доскоро ние не бяхме толкова привлекателни, но този теч на данни, който стана в НАП, за който стана известно в цял свят, привлече вниманието на хакерите от цял свят към нас. Може би това е основната причина и за увеличените атаки към всякакви институции, не само към НАП, всякакви държавни сайтове, дори местни и общински\", каза Павел Георгиев. \r\n\r\n По думите му на високите равнища в държавата са се взели поуки, че дори държавата да няма възможност сама да се справи с тези атаки, е редно да се обърне към бизнеса, към частния сектор, които да помогнат по някакъв начин в борбата с киберсигурността. \r\n\r\n \"Не се обръща достатъчно внимание на местното управление, на начина на работа там, на нивото на сигурност, на специалистите, които са наети там. Може би в тази насока трябва да се поработи малко повече\", допълни още Георгиев.  \r\n \n\t\t\t\t\t\t", "date": "2019.11.22", "title": "Течът на данни в НАП привлякъл вниманието на хакерите от цял свят"}
{"url": "http://www.bnews.bg/article/264455-zhalt_kod_za_obilni_valezhi_eto_kade_dazhdat_shte_e_nay_mnogo", "text": "\n Жълт код за обилни валежи е в сила за 12 области в страната. Това сочи справка на сайта на НИМХ. Кодът е в сила за София-област, Благоевград, Пазарджик, Смолян, Кърджали, Пловдив, Хасково, Стара Загора, Габрово, Ловеч, Велико Търново и Плевен. \r\n \n\t\t\t\t\t\t", "date": "2019.11.22", "title": "Жълт код за обилни валежи - ето къде дъждът ще е най-много"}
{"url": "http://www.bnews.bg/article/264449-darzhavata_zavrya_masov_protest_za_ostavkata_na_valeri_simeonov_vizhte_videoto_s_porednite_obidi_na_deputata_kasabov_sreshtu_maykite_na_detsa_s_uvrezhdaniya", "text": "\n България отново закипя след избирането на Валери Симеонов за зам.-председател на Народното събрание. Майки на деца с увреждания организират днес пред Народното събрание масов протест за оставката на Валери Симеонов и всички депутати, които са подкрепили неговия избор. Припомняме, че вчера на протест излезе и журналиста Димитър Байрактаров, който винаги е подкрепял майките на деца с увреждания в справедливите им искания. \r\n\r\n    \r\n\r\n По време на неговия протест в Народното събрание бе организирана клеветническа кампания от депутатите Валентин Касабов и Йордан Апостолов, излъчена в предаването \"Патарински LIVE\" по \"Канал 3\". Касабов дори си позволи да обижда майките на деца с увреждания с унизителното определение \"женици\" \r\n\r\n \r\n\r\n   \r\n\r\n   \r\n \n\t\t\t\t\t\t", "date": "2019.11.22", "title": "Държавата завря! Масов протест за оставката на Валери Симеонов! Вижте видеото с поредните обиди на депутата Касабов срещу майките на деца с увреждания!"}
{"url": "http://www.bnews.bg/article/264459-protestirashtite_s_parva_pobeda_bsp_ottegli_podkrepata_si_za_valeri_simeonov_i_go_prizova_da_podade_ostavka", "text": "\n Протестиращите днес майки на деца с увреждания и граждани постигнаха първа победа! БСП оттегли подкрепата си за Валери Симеонов и го призова да подаде оставка.Припомняме, че при избора на Симеонов за зам.-председател на Народното събрание 20 депутата от БСП гласуваха за избирането на Симеонов. Днес БСП се извини на майките за това гласуване и заяви, че застава зад тях. Въпреки извиненията протестиращите майки искат оставка на всички депутати гласували за избора на Симеонов, тъй като такова поведение на политиците е лишено от всякакъв морал и достойнство. \r\n \n\t\t\t\t\t\t", "date": "2019.11.22", "title": "Протестиращите с първа победа! БСП оттегли подкрепата си за Валери Симеонов и го призова да подаде оставка!"}
{"url": "http://www.bnews.bg/article/264456-korneliya_kam_mustafa_otteglete_li_si_podkrepata_ot_gerb_pravitelstvoto_pada_za_mig", "text": "\n \r\n\"Днес Валери Симеонов е избран за зам.-председател на Народното събрание. Г-н Карадайъ грубо и недопустимо ни нападна, че ние от БСП, заедно с ГЕРБ, “олицетворяваме това недоразумение в политиката.\" По-кротко, г-н Карадайъ! БСП няма да бъде заложник във вашата тристранна коалиция - ГЕРБ, ОП, ДПС\". Това каза председателят на БСП Корнелия Нинова по повод днешното изказване на Мустафа Карадайь за избора на нов заме.-председател на Народното събрание, в което той нападна и БСП. \r\n\r\n \"Едните управляват официално с ГЕРБ, другите го правите задкулисно. Единия ден Борисов подхвърля нещо на едните, на другия - раздава с широки шепи на другите и всички вкупом го крепите, както беше на последните избори\", каза още Корнелия Нинова. Тя призова партиите да се разберат вътре помежду си и да не прехвърлят семейните си раздори на БСП. \"Не посягайте на авторитета на БСП. Мина времето, когато можехте да го правите с мълчаливото съгласие на ръководството й\", добави тя. \r\n\r\n \"Казвате, че границата на търпимост е прекрачена. Покажете го. Оттеглете подкрепата си за Борисов и правителството пада. Твърдите, че за ГЕРБ задържането на власт е над стабилността и сигурността на държавата. Задържането на ГЕРБ се дължи на вас. Ако стабилността и сигурността на България са ви по-важни, го покажете с действия, не с голи думи\", заяви Корнелия Нинова.      \r\n \n\t\t\t\t\t\t", "date": "2019.11.22", "title": "Корнелия към Мустафа: Оттеглете ли си подкрепата от ГЕРБ, правителството пада за миг!"}
{"url": "http://www.bnews.bg/article/264457-fortuna_namigna_na_balgariya", "text": "\n С изиграването на последните мачове от евроквалификациите стана ясно, че националният отбор на България ще участва в двоен жребий в петък, когато в Нион ще бъдат определени полуфиналните двойки за баражите за Евро 2020. \r\n\r\n Заради директното класиране на Уелс, България има шанс да е домакин в първия мач на 26 март, а при успех и във втория двубой пет дни по-късно от предстоящите битки за класиране през Лигата на нациите. \r\n\r\n Трикольорите ще попаднат или в поток С, или в поток А, като това ще бъде определено чрез жребий измежду нас, Унгария, Израел и Румъния. \r\n\r\n Ако жребият ни отреди да останем в поток С, то там съперник ще ни бъде Шотландия, като гостуваме в полуфинала, а след това играем с победителя от Норвегия - Сърбия. Спечелим ли двата двубоя, отиваме на Евро 2020. \r\n \r\nАко жребият обаче ни прати в поток А, то там единствено сигурен е тимът на Исландия, който със сигурност е домакин. Потенциалните ни съперници са отново Израел, Румъния и Унгария. Единственият вариант да сме гости, е в петък да бъдем изтеглени като съперник на Исландия. Всеки друг съперник означава, че ще сме домакини в първия мач. \r\n \n\t\t\t\t\t\t", "date": "2019.11.22", "title": "Фортуна намигна на България"}
{"url": "http://www.bnews.bg/article/264452-prokuraturata_vliza_vav_vik_pernik", "text": "\n Прокуратурата влиза във ВиК-Перник, за да установи дали има виновни за водния режим в Перник.  \r\n\r\n Новината съобщи кметът на Перник Станислав Владимиров след среща при главния прокурор Сотир Цацаров и заместника му Иван Гешев в Съдебната палата. \r\n\r\n Проведената среща бе по повод кризата с водния режим в града. \r\n\r\n Очаквайте подробности! \r\n\r\n Малко по-късно от Министерски съвет съобщиха, че отпускат 2,7 млн. лв. за проект, свързан с реконструкция на утаителите на пречиствателната станция за питейни води, която обслужва Перник и околните села.  \r\n\r\n Това е първата неотложна мярка, свързана с решаване на водната криза в града, стана ясно на среща между премиера Бойко Борисов, зам.-министърът на регионалното развитие Николай Нанков и кмета на Перник.  \r\n \n\t\t\t\t\t\t", "date": "2019.11.22", "title": "Прокуратурата влиза във ВиК-Перник \r\n"}
{"url": "http://www.bnews.bg/article/264462-nikolay_barekov_vzrivi_mediynoto_prostranstvo_v_balgariya_za_da_si_svoboden_ot_tsenzura_zhurnalist_tryabva_da_plashtash", "text": "\n Късно тази вече известния журналист и бивш евродепутат Николай Бареков буквално взриви медийното пространство с разкриване на скандални тайни за \"свободната\" журналистика и цената на свободното слово! Вижте какво написа Бареков: \r\n\r\n \" Очаквам колегите от ръководството и кръга от фирми, стопанисващи кабелна телевизия КТ “Евроком” да обяснят публично на зрителите и на нашия екип защо свалиха предаването “Бареков и Байрактаров без цензура”. Другата седмица ще се принудим да търсим истината по съдебен път. Освен тяхната некоректност и неуважение към договорните отношения с изрядни партньори и платци като нас, на дневен ред вече излязоха и сериозни журналистически въпроси: \r\n1. Защо в днешната медийна среда трябва да си плащаш, за да не бъдеш цензуриран и медията, която прибира парите за да не налага цензура, на всичко отгоре се хвали с този факт? Свободата струва пари, нали? Или вече става само с мнооого пари? \r\n2. Какви са отношенията на “Евроком” с Цветан Василев, подсъдим и пребиваващ в чужда държава, но получаващ почти всяка вечер трибуна за своите тези и небивалици по нейния кабел ? Дали тези “търговски връзки” са уредени по законен банков път и с платените дължими реално данъци? Защо тази информация се укрива от публиката, СЕМ, НАП и медиите при положение, че очевидно не става въпрос за търговска реклама? \r\n3. С какви законни средства се издържа въпросната телевизия и плаща продукциите на своите водещи, ноторно известни с разточителните си заплати и определено слугинско поведение към олигарси и властници (Сашо Диков, Люба Кулезич и т.н)? \r\n4. Какви са законните трудови доходи, които кабелната телевизия изплаща на своите служители, технически екипи и водещи? Платени ли са осигуровки и данъци? Заложени ли са реалните параметри в договорите с техническия, продуценския и “творчески” персонал? \r\nВъпросите ще стават все по-интересни. Преди малко разговарях лично със Сашо Диков и се самопоканих в неговото шоу, за да изясним истината за черната кутия “Евроком” и за странния, но разбираем финансово слугинаж на Диков, Кулезич и ред подобни лица от екрана към олигархията и властта. Странно е, че колегата Димитър Байрактаров студуваше една година изпъден и унизен пред парламента, в който е бил народен представител, за да задава неудобни въпроси и да подкрепя важни обществени каузи. В същото време Сашо Диков се шири вътре из кулоарите на НС като петел в курник, за да прави пиар на властта с блудкави дребнотемия и махленски заяждания. Колежката му по софра Люба Кулезич прави пиар на подсъдимия банкер под формата на телевизионни “разпити” с удобни въпросчета и междуметия. Та въпросът е: “Кой плаща, за да ни няма дори и в малотиражния телевизионен кабел?”.\" \r\n\r\n Николай Бареков- фейсбук \r\n\r\n \r\n\r\n   \r\n \n\t\t\t\t\t\t", "date": "2019.11.22", "title": "Николай Бареков взриви медийното пространство в България! За да си свободен от цензура журналист трябва да плащаш!"}
{"url": "http://www.bnews.bg/article/264450-skandalno_advokatat_na_semeystvoto_na_pochinaliya_aleks_nyama_dostap_do_dokumentite_na_proverkata", "text": "\n Продължава проверката за смъртта на 3-годшно момченце, прехвърляно между няколко столични болници. Според първоначалните резултати от експертизата на здравното министерство, детето е починало от тежка двустранна пневмония. \r\n\r\n \"Не системата уби 3-годишният Александър, а заболяването\", коментира лекарката от Педиатрията, която е приела детето. \r\n\r\n Адвокатът на семейството Христина Николова отбеляза, че лекарите имат повече информация, отколкото родителите. \r\n\r\n \"Проверката на практика се извършва от лекари в лечебно заведение, върху документация, изготвена от тях. Още в понеделник съм изискала копие от документите и да участвам в тази проверка. Не само, че не са ми се обадили, но и на родителите са казали, че нямат право техен представител да присъства на проверката\", заяви адвокатът в предаването \"Тази сутрин\". \r\n\r\n Вчера сутринта родителите са били извикани в Агенция \"Медицински одит\", за да им се връчи констативен протокол от проверката, но вместо това, те са вкарани в една стая и са ги накарали да дават писмени обяснения какво точно се е случило, обясни още Христина Николова. \r\n\r\n \"Няма спор, че има системни проблеми, безспорен факт е обаче, че не само Алекс, а и други родители с други деца, са стояли там часове наред и са чакали\", категорична беше адвокат Николова. \r\n\r\n Тя обясни, че детето е прегледано в Педиатрията при второ ходене на обяд, тогава обаче то е зле и майката връхлита в кабинета. При първото ходене те само са чакали и не се е стигнало до преглед, уточни адвокатът и попита как лекарите преценили, че симптомите му не били много тревожни първия път, след като не са го прегледали. \r\n \n\t\t\t\t\t\t", "date": "2019.11.22", "title": "СКАНДАЛНО! Адвокатът на семейството на починалия Алекс няма достъп до документите на проверката"}
{"url": "http://www.bnews.bg/article/264461-sled_kato_se_namardaha_v_sos_umnite_i_krasivite_se_izpokriha_i_ne_protestirat", "text": "\n Така наречените умни и красиви соросоиди след като се намърдаха на топлите общински места в столичния общински съвет, на се появяват на протести. Не се вижда и фамозния Бабикян, както адвоката и професора от отровното трио на Сашо Диков. \r\n\r\n Вероятно друга кауза може да ги мотивира и това е каузата на финикийските знаци. Интересна подробност е, че и самия Диков не се видя днес на протеста на майките да ги интервюира. Вероятно неговите стари кости трудно понасят дъждовното време и все повече ги влече към топлите кулоари на парламента! \r\n\r\n На протеста не се видяха и уж борещите се за справедливост телевизионни водещи Люба Кулезич и Минчо Христов, а иначе какви борци за правди и свободи са само през екрана на телевизора? Същия пример следват и новоизлюпените телевизионери и политици от партията на Слави Трифонов. \r\n\r\n И те са много силни на думи, но когато трябва да излезнат и да подкрепят майките на деца с увреждания се крият на топличко! \r\n \n\t\t\t\t\t\t", "date": "2019.11.22", "title": "След като се намърдаха в СОС, \"умните и красивите\" се изпокриха и не протестират!"}
