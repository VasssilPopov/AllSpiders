{"url": "http://www.bnews.bg/article/250877-rosi_ivanova_bez_drehi_i_s_diamantena_tiara", "text": "\n „Ти си кралицата! Най-красивата българка!”, Така феновете на Роси Иванова я обявиха за истинската кралица на красотата у нас.  „Скромните” комплименти не спират да обсипват красавицата в социалните мрежи. Поводът е новата снимка на прелестната миска, на която тя се кичи с диамантена тиара, пише „България днес”. \r\nНа фотото Роси е още с буйно развети коси и както изглежда—без дрехи. А плътните й устни веднага привличат вниманието—розови и чувствени. \r\n  \r\n \n\t\t\t\t\t\t", "date": "2018.10.24", "title": "Роси Иванова без дрехи и с диамантена тиара"}
{"url": "http://www.bnews.bg/article/250914-ne_ochakvano_sadat_ne_otstrani_ot_dlazhnost_zam_transportniya_ministar_angel_popov", "text": "\n Софийският районен съд остави без уважение искането за отстраняване от длъжност на зам.- министър на транспорта Ангел Попов, предаде БГНЕС. \r\n\r\n През септември тази година Софийска градска прокуратура внесе в Районен съд - София искане за отстраняване от длъжност. Спрямо Ангел Попов на 29 март 2018 г. е внесен обвинителен акт за извършена от него измама. \r\n\r\n В хода на досъдебното производство е установено, че на неустановена дата през месец август 2012 г. в град София, с цел да набави за себе си имотна облага в размер на 8000 евро Попов е възбудил у собственик на транспортна фирма заблуждение, че срещу тази сума служители от Министерството на транспорта, информационните технологии и съобщенията, ще му уредят управляваната от него фирма да получи допълнително четири броя ЕКМТ/СЕМТ разрешителни. ЕКМТ/СЕМТ представляват разрешителни за облекчен режим на международен товарен транспорт. \r\n\r\n Днес се проведе разпоредителното заседание по делото и съдът го насрочи за разглеждане на 18 януари. Тогава се очаква и процесът да започне по същество. Пред медиите самият Ангел Попов беше категоричен, че не е виновен. \r\n\r\n Определението на Районния съд, с което остави без уважение искането за отстраняване на зам.-министъра може да бъде обжалвано пред по-горната инстанция. \r\n \n\t\t\t\t\t\t", "date": "2018.10.24", "title": "(НЕ)ОЧАКВАНО! Съдът не отстрани от длъжност зам.-транспортния министър Ангел Попов"}
{"url": "http://www.bnews.bg/article/250915-zam_predsedatelyat_na_dps_ot_takiva_kato_valeri_simeonov_se_razhdat_takiva_kato_severin_krasimirov", "text": "\n Ще вземем всички мерки като опозиция, от ДПС зависи дневният ред и това дали ще има заседание. Не заплашваме ГЕРБ, всички видяхме, че на ДПС се крепи всички. Как ще управляват 4 години, като не може да съберат кворум. Ние сме фактор в политиката.  Това заяви зам.-председателят на ДПС Хамид Хамид в предаването \"Още от деня\" по БНТ.  \r\n\r\n \"От такива като Валери Симеонов се раждат такива като Северин Красимиров\", каза още той.  \r\n\r\n \"Премиерът е виновен, че търпи подобно поведение на негови подчинени. Не приемам, че ако имаше искане на оставка от страна на Бойко Борисов няма да има правна сила\", категоричен бе Хамид.  \r\n\r\n \"Искаме програма и приоритети, а не по схемата \"седни, да седна\". Така системата не се променя.  \r\n  \r\n \n\t\t\t\t\t\t", "date": "2018.10.24", "title": "Зам.-председателят на ДПС: От такива като Валери Симеонов се раждат такива като Северин Красимиров\r\n\r\n"}
{"url": "http://www.bnews.bg/article/250903-intercontinental_stapi_v_balgariya_otkrivaneto_na_svetovniya_gigant_sabira_pleyada_ot_diplomati_klyuchovi_investitori_i_vodeshti_biznesmeni_v_tsentara_na_sofiya", "text": "\n Раздвижване на хотелския пазар и пет-звездните туристически услуги в София, очакват експерти. Тази тенденция е подкрепена и от влизането на още една световна верига -  InterContinental Hotels&Resorts, която откри първия си хотел у нас официално във вторник. Над 500 ключови международни инвеститори, бизнесмени и дипломатиот САЩ, Великобритания, Франция, Русия и други държави бяха сред първите гости на световната верига в България. InterContinental Sofia е собственост на инвестиционната компания “Галакси Инвестмънт Груп” през “Интерхотел Гранд – Хотел София” АД и се управлява от „InterContinental Мениджмънт България” ЕООД. \r\n\r\n Символичното прерязване на лентата на петзвездния хотелв столицата бе направено от генералния мениджър на InterContinental Sofia АнджелоЗукала, вицепрезидента Оперативни дейности Луксозни хотели за Европа Фергюс Стюарт,управителя на „Галакси Инвестмънт Груп“ Константин Бояджиев и министъра на туризма Николина Ангелкова.   \r\n\r\n InterContinental Sofia се намира на площад „Народно събрание“ и има впечатляваща гледка към храм-паметника „Александър Невски“. Стаите в хотела предлагат просторен дизайн и елегантен съвременен интериор с модерни удобства и луксозни допълнения, които осигуряват на гостите максимален комфорт. \r\n\r\n InterContinental Hotels&Resorts, най-големият луксозен бранд в света със 70-годишна история, е част от InterContinental Hotels Group (IHG®). Към днешна дата IHG® е водеща хотелска компания в света с над 350 000 служители в близо 100 страни, който има 5 431 действащи хотела и 1552 хотела са в процес на изграждане. \r\n\r\n Всеки хотел, част от InterContinental Hotels&Resorts, предлага свой отличителен стил – от елегантност, обогатена от исторически забележителности, през модерния градски шик до лукса на екзотичните курорти. \r\n\r\n Според анализатори на пазара, стратегическо партньорството като това между “Галакси Инвестмънт Груп” и InterContinental Hotels Group (IHG), дава възможност за хотелския бизнес у нас да се издигне на качествено ново международно ниво. Влизането на бранд от ранга на InterContinental в страната ще подобри имиджа на България и ще повиши търсенето на хотелски услуги във високия сегмент. Дори само присъствието на марката в града ще повлияе положително върху позициите на столицата и ще допринесе за привличането на повече международен бизнес и платежоспособни клиенти. InterContinental влиза в България и с широк набор от ВИП услуги. „Разработихме InterContinental ClubLounge, предоставящ иновативните за местния пазар персонално обслужване и ексклузивни привилегии, които правят престоя на гостите още по-специален“, коментира АнджелоЗукала, генерален мениджър на InterContinental Sofia по време на откриването на хотела в столицата. „Също така предлагаме и професионални консиерж услуги с индивидуален подход към всеки гост и неговите нужди – от помощ при резервация в определен ресторант до изпращане на цветя до любим човек“, допълниха още от мениджмънта на хотела. \r\n\r\n За доброто настроение на гостите се погрижиха талантливите музиканти от струнен квартет Стрингс, Любо Киров, Васил Петров и Орлин Павлов. Изненадата на вечерта бяха двама от най-добрите шеф-готвачи на европейската кулинария, част от групата на InterContinental, шеф Артур Февре и шеф Тео Рандал, които приготвиха на живо авторски рецепти, които ще бъдат включени в разнообразното меню на FloretRestaurantandbar. На бляскавото парти всички присъстващи имаха възможността да опитат и специалните вина Face-to-face на New Bloom Winery. \r\n \n\t\t\t\t\t\t", "date": "2018.10.24", "title": "InterContinental стъпи в България! Oткриването на световния гигант събира плеяда от дипломати, ключови инвеститори и водещи бизнесмени в центъра на София\r\n\r\n"}
{"url": "http://www.bnews.bg/article/250904-ot_poslednite_minuti_dva_tira_i_kola_se_pomlyaha_pri_prohoda_na_republikata", "text": "\n Тежък пътен инцидент затруднява движението през Прохода на Републиката, съобщиха от Областната дирекция на МВР – Велико Търново. \r\n\r\n Сигналът за инцидента е получен в 14.18 часа. По първоначална информация са се ударили два тира и лек автомобил. Пострадали са водачът на единия тежкотоварен автомобил и пътник от лекия автомобил. \r\n\r\n Движението в участъка се регулира от служители на „Пътна полиция“. Водачите, пътуващи по това направление, трябва да преминават през мястото на катастрофата с повишено внимание. \r\n \n\t\t\t\t\t\t", "date": "2018.10.24", "title": "ОТ ПОСЛЕДНИТЕ МИНУТИ: Два тира и кола се помляха при Прохода на Републиката"}
{"url": "http://www.bnews.bg/article/250899-maykata_na_richi_se_skri_ot_sram_spukvat_ya_ot_podigravki", "text": "\n \r\nМайката на Ричард Величков – Бистра не смеела да си покаже носа навън, защото съседите я гледали подигравателно заради изцепките на сина й във „ВИП Брадър“, пише „Галерия“. След последната му словесна схватка с Ваня Костова, когато Ричард избълва куп обиди по неин адрес, клетата женица от Смолян потъна вдън земята от срам. А драмата с Розмари и споровете спал ли е с нея или не, я довършили. Бистра била скромна жена и навремето със съпруга си живеели доста бедно. Отгледали двете си деца в много лишения, но и с много любов, разказват близки на семейството. Те недоумяват как Ричард се е превърнал в толкова алчно и самонадеяно момче, без каквито и да е ценности. Бедното детство на Ричард го е комплексирало до степен на всяка цена да стане богат. Мистър София имал и друг комплекс – наднорменото тегло. Майка му цял живот се е борила с килограмите. Съученици припомнят, че Величков бил доста пълен като момче, затова се вманиачил по фитнеса. „Аз не съм отгледала такъв син! Срам ме е от поведението му спрямо Ваня Костова. Съжалявам и за горкото момиче Розмари, което използва пред цяла България“, жалва се майката на инструктора пред нейни близки. За разлика от майката на Ричи, баща му се гордеел със сина си и споделял във Фейсбук, че синът му е най-голямата звезда в шоуто. \r\n  \r\n \n\t\t\t\t\t\t", "date": "2018.10.24", "title": "Майката на Ричи се скри от срам, спукват я от подигравки"}
{"url": "http://www.bnews.bg/article/250901-karamazov_ot_bokluka_tuk_mi_e_myastoto", "text": "\n Заринат с боклуци, но все пак с лека усмивка, Владо Карамазов не се притеснява, че ще се изцапа. Звездата от \"Откраднат живот\" се хвърли върху мръсотията, изхвърлена от \"Св. Кирил\". След края на дългия работен ден актьорът реши да се позабавлява малко, както и да развесели колегите. \"Там, където ми е мястото\", е текстът към снимката, която Карамазов пусна. \r\n\r\n Почитателите на актьора са категорични, че в него има още хляб и той не е за изхвърляне. \r\n \n\t\t\t\t\t\t", "date": "2018.10.24", "title": "Карамазов от боклука: Тук ми е мястото "}
{"url": "http://www.bnews.bg/article/250905-bivsh_nachalnik_na_mitnitsite_otiva_zad_reshetkite_prisadata_4_godini_lishavane_ot_svoboda", "text": "\n Бившият началник на митниците при граничния пункт „Гюешево“, а след това - и при „Олтоманци“, Георги Владимиров, по-известен в Кюстендил като Фози, получи окончателна присъда от 4 години лишаване от свобода, реши състав на Върховния касационен съд. \r\n\r\n Владимиров вече е в централния софийски затвор, казаха негови доскорошни колеги. На първа инстанция Владимиров бе признат за виновен в това, че от август 2011 г. до юни 2012 г.  е участвал в организирана престъпна група, ръководена от покойния Борислав Манджуков, застрелян по-късно. Тя била създадена с цел държане на акцизни стоки без бандерол (контрабандни цигари).  \r\n\r\n Спецмагистратите тогава приеха тезата и доказателствата на прокуратурата, че Владимиров е улеснявал нееднократно групата, като е осигурявал безпрепятствено вкарване на големи количества цигари без бандерол през ГКПП „Кулата“. Според експертизите общото количество контрабандни цигари възлиза на близо 1 млн. кутии от различни марки на обща стойност близо 7 млн. лв. \r\n\r\n Освен 7-годишната ефективна присъда, тогава съдът наложи на Владимиров лишаване от правото да заема пост на държавен служител в продължение на 4 години, след като излезе от затвора. \r\n\r\n Владимиров е оправдан по обвинението за участие в организирана престъпна група, но е признат за виновен за участие в контрабанда на цигари без бандерол през ГКПП „Кулата“, пише в решението на ВКС, съобщава БНР. \r\n\r\n Самият Владимиров коментираше, че е уволняван 4 пъти от системата на митниците и толкова пъти е връщан на работа. За последно - преди няколко месеца, когато пак стана шеф на митницата „Олтоманци“ . \r\n \n\t\t\t\t\t\t", "date": "2018.10.24", "title": "БИВШ НАЧАЛНИК НА МИТНИЦИТЕ ОТИВА ЗАД РЕШЕТКИТЕ! Присъдата - 4 години лишаване от свобода"}
{"url": "http://www.bnews.bg/article/250906-i_tretiyat_mazh_na_kali_ya_zaryaza_tozi_pat_zavinagi", "text": "\n Фолк певицата Кали се е разделила и с третия си мъж. Изпълнителката на ретро хита „4-4-2“ и Владимир са сложили край на връзката си преди няколко месеца, но упорито криели истината. Инициатор на раздялата бил Влади, а звездата на лекия жанр трудно приемала решението му, тъй като силно го обичала. От тогава насам Кали често изпадала в депресивни състояния и плачела за изгубената любов, писа „Галерия“. \r\n\r\n Пред приятели певицата споделяла, че не знае каква е реалната причина за разпада на третата й сериозна връзка и не може да разбере защо нещата не са се получили. Тя е категорична, че поне от нейна страна няма трети човек, но не е напълно убедена дали Влади не е залитнал по друга жена. \r\n\r\n Това не било първото им сериозно скарване. Той често си събирал багажа, но не след дълго се завръщал. Затова и този път Кали не обърнала особено внимание и мислела, че Влади ще се върне. Но това не се случило и с времето тя осъзнала, че раздялата им е окончателна и това я съсипало. Така певицата останала сама с тримата си синове Жоро, Марк и Алекс. \r\n\r\n Преди сватбата на Фики Стораро и Гюлджан двамата бяха разделени, но на събитието се появиха събрани. Дори тогава певицата се похвали, че Влади й паднал на колене и й подарил пръстен, но при един от скандалите им тя го върнала. През тази пролет двамата бяха на почивка на Малдивите и изглеждаха така, сякаш са в прекрасни отношения. Но след това нещо се е случило и нещата са поели към друга крайност. \r\n \n\t\t\t\t\t\t", "date": "2018.10.24", "title": "И третият мъж на Кали я заряза! Този път завинаги"}
{"url": "http://www.bnews.bg/article/250896-dashterite_na_gala_i_stefan_sa_nerazdelni", "text": "\n Дъщерите на Стефан Николов и Гала са пример за безгранична обич между доведени сестри. 13-годишната Никол Николова и 21-годишната Мари Будева са неразделни и макар да нямат кръвна връзка, са много силно привързани една към друга. \r\nДъщерята на Стефан от предишния му брак обожава кака си Мари, която й помага в училище и й дава приятелски съвети. Никол редовно прекарва празниците при татко си и Гала, ходят на почивки като истинско голямо семейство, пише „Галерия“. \r\nОткакто Стефан е във ВИП Брадър момичетата са още по-сплотени и се гордеят с него. Майката на Никол и Гала също поддържат добри отношения и дори живеят в съседни кооперации. Така бащата на Никол редовно може да я вижда. „Когато свърши училище, тя сама решава у тях ли да се прибере, или у нас“, разказва Стефан.   \r\n \n\t\t\t\t\t\t", "date": "2018.10.24", "title": "Дъщерите на Гала и Стефан са неразделни"}
{"url": "http://www.bnews.bg/article/250909-ofitsialno_vizhte_ot_koga_tragva_parnoto_v_sofiya", "text": "\n Прогнозите на \"Топлофикация София\" са, че парното в столицата ще бъде пуснато след 1 ноември, съобщи \"Дарик\". Според нормативната уредба отоплението може да бъде включено, ако има 3 последователни дни със средна температура под 12 градуса и прогноза за трайно застудяване. Ако някоя кооперация иска топлоподаването да бъде пуснато преждевременно, може да подаде заявление към дружеството. \r\n\r\n Топлоподаването се включва традиционно поетапно, като с предимство са обществените и административни сгради. За по-голяма енергийна ефективност инж. Боян Паунов, шеф на дирекция \"Експлоатация\", посъветва клиентите на \"Топлофикация\" да изолират домовете си, да проветряват \"шоково\" за няколко минути, а не продължително, и да няма тежки завеси пред радиаторите. \r\n\r\n Към момента в София вече има 68 сгради, до които топлоподаването е пуснато - детски градини, посолства, както и няколко жилищни сгради. \r\n \n\t\t\t\t\t\t", "date": "2018.10.24", "title": "OФИЦИАЛНО! Вижте от кога тръгва парното в София! "}
{"url": "http://www.bnews.bg/article/250900-koko_kamenarov_treperi_za_direktorskiya_si_post_shefat_na_bnt_na_sad_zaradi_alkohol", "text": "\n Тъй като законът е категоричен, че хора осъждани за престъпления от общ характер не могат да заемат длъжността. \r\n\r\n Да припомним, че Каменаров на 23 юни 2016 г при рутинна проверка от органите на реда бил заловен с алкохол в кръвта над допустимото. И срещу него бе образувано досъдебно производство. \r\n\r\n Според обясненията му той не бил употребил алкохол, но пиел билки за отслабване, чието влияние било като на уискито. \r\n\r\n Магистратите обаче не се впечатлили от обяснението му и му дали година и три месеца условна присъда. На финалното заседание му дали право за реабилитация като открили несъответствия в датата на вземането на кръвната проба и датата на протокола с резултатите. Справката щяла да се изиска от болница „Света Ана” чиято лаборатория е правила изследването. \r\n\r\n Според защитникът на генералния директор на БНТ протоколът има дата предшестваща тази на кръвната проба. Съдбата на Константин щяла да е ясна на 7 ноември когато е насрочено заседанието на съда. \r\n\r\n Преди години се заговори, че Каменаров бил засичан на ходи на работа употребил алкохол. Тогава той отрече и коментира, че употребява напитки, но само при поводи, а не всеки ден. Противниците му обаче издадоха, че често го виждали да е махмурлия. Като криел следите от запоите под тъмни очила. \r\n\r\n Съпругът на Радина Червенова тогава пък им отговори, че носи черните очила заради проблеми с очите, предават от retro.bg. \r\n \n\t\t\t\t\t\t", "date": "2018.10.24", "title": "Коко Каменаров трепери за директорския си пост, шефът на БНТ на съд заради алкохол"}
{"url": "http://www.bnews.bg/article/250908-izdirvan_ot_turtsiya_terorist_4_dni_se_ukrival_v_pokrayninite_na_plovdiv", "text": "\n Издирван от турските власти терорист от нелегалната Кюрдска работническа партия /ПКК/ на име Хаккъ Гьорен, с кодово име Хаки Седат, е бил предаден на Турция от българските власти на ГКПП Капъкуле. \r\n\r\n Според информация на Анадолската агенция същият нелегално преминал през българо-турската граница и възнамерявал да замине за Франция. Полицейски екип в София го спрял за проверка на документите и като установили, че е без лична карта, го глобили 2 000 евро - цялата сума, която имал в наличност. \r\n\r\n След това с такси отишъл в Пловдив, където трябвало да се срещне с друг член на ПКК с кодовото име Арес, и понеже нямал пари в себе си, дал мобилния си телефон на шофьора. В продължение на четири дни се укривал в покрайнините на Пловдив. След това отишъл в генералното консулство в града и поискал помощ. От консулството го предали на полицията. \r\n\r\n След като българските власти установили, че е издирван за терористична дейност, информирали турските власти. Той бил изправен пред съда, който постановил да бъде върнат обратно в Турция и бил предаден на турските власти на Капъкуле. \r\n\r\n По данни на турските власти екстрадираният имал доста обемно досие в полицията. През 2002- 2003 г. участвал в различни терористични акции на ПКК. През 2014 г. преминал в Сирия и се включил в акции на ПКК и Партията на демократичния съюз (ПДС). Твърди се, че от 2017 г. насам бил координатор на нелегален канал за прехвърляне на терористи към Европа през Гърция и България.  \r\n  \r\n \n\t\t\t\t\t\t", "date": "2018.10.24", "title": "Издирван от Турция терорист 4 дни се укривал в покрайнините на Пловдив "}
{"url": "http://www.bnews.bg/article/250884-tervel_pulev_se_razdeli_s_trenyora_si", "text": "\n Най-добрият ни професионален боксьор в полутежка категория Тервел Пулев заяви специално за Канал 3, че се е разделил с треньора си Борислав Бояджиев. Причината е отказа на специалиста да участва в подготовката на Пулев за предстоящия мач за Европейската титла срещу Леонардо Брусезе. Мачът за пояса е в събота в зала  „Арена Армеец”. \r\n\r\n \"Разделихме се и така. В ъгъла ще излезе Михаил Таков, който е един от най-добрите треньори в България. Достатъчно сме сработени от олимпийските ми години. Промяната се наложи, тъй като получих покана от щаба на Александър Русев да се включа в неговата подготовка, но Борислав Бояджиев каза, че не може да замине. \r\n\r\n Не бих казал, че има по-голямо напрежение, защото съм се фокусирал върху мача като мач. Смятам, че противникът ми е просто човек с две ръце и вярвам, че съм по-добър от него\", каза Тервел. \r\n \n\t\t\t\t\t\t", "date": "2018.10.24", "title": "Тервел Пулев се раздели с треньора си"}
{"url": "http://www.bnews.bg/article/250895-shterkata_na_stoichkov_izgoni_mazha_si", "text": "\n Щерката на Христо Стоичков – Мика, и мъжът й Айкут Рамадан са се разделили, гласи прясна клюка в светските среди.  Според упорития слух Мика го е изгонила от дома им в Маями, като причините за скандала не са известни, пише „Галерия“. \r\n\r\n Факт е, че от доста време насам футболната щерка не е особено активна в социалните мрежи – нещо нетипично за нея. Лятото тя посрещна 30-ата си годишнина сама, без Айки, а тези дни дъщеря им Миа празнува рождения си ден без присъствието на баща си. \r\n\r\n Близки до семейството нито потвърдиха, нито отрекоха горещия слух. Все пак те признават, че връзката им не е била безоблачна и са имали проблеми, най-вече заради отношението на Мика. \r\n\r\n Щерката на Камата потискала Айки, като постоянно му натяквала звездното си потекло и го упреквала заради липсата на амбиция и развитие. \r\n \n\t\t\t\t\t\t", "date": "2018.10.24", "title": "Щерката на Стоичков изгони мъжа си"}
{"url": "http://www.bnews.bg/article/250888-skandalno_zatvoriha_ikonomicheskiya_universitet_v_atina_zaradi_bum_na_narkomani", "text": "\n Ректорът на икономическия университет в Атина затвори висшето учебно заведение, за да предпази студентите от разпространението на наркотици. \r\n\r\n Ректорът на университета Емануил Гиакумакис е издал заповедта заради непрестанни сигнали и оплаквания на студенти от наркодилъри и наркомани, които се разхождат из двора и дори аулите на заведението, информира кореспондентът на БНР в южната ни съседка. \r\n\r\n Студентите се оплакват, че положението вече е излязло извън контрол - сградата на университета се превърнала в сборище на наркомани, а дилъри предлагали наркотици навсякъде. \r\n\r\n Студентите посочват, че се страхуват да посещават учебните занятия. \r\n\r\n Пред медиите ректорът Гиакумакис информира, че се е обърнал за помощ към всички ресорни служби от Министерството на здравеопазването до Общината в Атина и органите на реда. По думите му досега на този призив не се е отзовал никой, няма никаква реакция. \r\n\r\n Студентите описват потресаващи случки на наркомани в тежка форма, които дори вземат наркотици в учебните зали. \r\n\r\n \"Навсякъде в двора на университета намираме спринцовки, а дилъри предлагат безпрепятствено наркотици\", съобщават от ръководството на студентския съвет към университета. \r\n\r\n Ректорът е категоричен, че висшето учебно заведение ще остане затворено докато властите не премахнат всички рискове за живота и здравето на студентите. \r\n \n\t\t\t\t\t\t", "date": "2018.10.24", "title": "СКАНДАЛНО! Затвориха икономическия университет в Атина заради бум на наркомани"}
{"url": "http://www.bnews.bg/article/250897-geri_nikol_tragna_na_boks", "text": "\n Тийнсензацията Гери-Никол се записа на бокс. Палавата блондинка решила да разнообрази фитнес програмата си, като два пъти седмично посещавала залата за бойни изкуства, писа „Телеграф“. \r\n\r\n Новата страст на тунингованата изпълнителка била провокирана от близък приятел, който от години се изявявал на ринга. Варненката приела предложението и бързо наваксала. \r\n\r\n Освен упражненията и строгия режим Гери спазвала и диета, в която напълно ограничавала хляба, захарните изделия и газираните напитки. \r\n \n\t\t\t\t\t\t", "date": "2018.10.24", "title": "Гери-Никол тръгна на бокс"}
{"url": "http://www.bnews.bg/article/250913-izpratiha_bombi_na_klintan_i_barak_obama", "text": "\n Взривно устройство е открито в колет, изпратен до Бил и Хилари Клинтън, съобщава \"Ройтерс\", позовавайки се на американските власти. \r\n\r\n Официални представители обявиха, че откритата бомба е подобна като тази, която беше изпратена на милиардера Джордж Сорос в понеделник. \r\n\r\n ABC информира, че подозрителен пакет е открит до дома на семейство Клинтън северно от Ню Йорк. \r\n\r\n По предварителна информация пакетът е открит до имота на Клинтън в Чапака, в щата Ню Йорк. \r\n\r\n Но източник съобщи пред \"Ню Йорк таймс\", че изпратената до семейство Клинтън бомба е открита от служител, който проверява пощата на Клинтънови. \r\n\r\n \"Ню Йорк таймс\" пише, позовавайки се на източник от полицията, че е изпратена бомба и до офис на бившия президент Барак Обама във Вашингтон. \r\n\r\n Агенти разкриха, че изпратеното до Сорос взривно устройство е било тръбна бомба с дължина 15 сантиметра, която е била натъпкана с експлозив. Предполага се, че пакетът е доставен на ръка. \r\n\r\n В съобщение на \"Сикрет сървис\" се казва, че федералните власти на САЩ са засекли два подозрителни пакета, адресирани до бившия президент Барак Обама и бившия държавен секретар Хилари Клинтън. \r\n\r\n Адресираният до Клинтън пакет е открит от служител на \"Сикрет сървис\" във вторник вечерта. Пакетът до Обама е пристигнал тази сутрин. \r\n\r\n От \"Сикрет сървис\" поясняват, че няма риск за Клинтън и Обама. \r\n\r\n Според АП Хилари Клинтън е участвала в предизборна кампания за демократите във Флорида. Но Бил Клинтън е бил в дома си, когато е получен пакетът. \r\n \n\t\t\t\t\t\t", "date": "2018.10.24", "title": "Изпратиха бомби на Клинтън и Барак Обама"}
{"url": "http://www.bnews.bg/article/250912-bivshata_priyatelka_na_pochinaliya_sin_na_zlatko_baretata_raztarsi_mrezhata_s_tezi_dumi_za_aleks", "text": "\n Казват, че домът е човек. Моят дом се разруши. Но, за шест години аз бях облагодетелствана да бъда до Теб. Моят храм! Ти беше, и ще останеш - любовта, усмивката, съзнанието, страха, тъгата, опората, живота ми! \r\n\r\n Това написа в социалните мрежи Никол Толева, бившата приятелка на починалия син на Златомир Иванов - Баретата Алекс.  \r\n\r\n Припомняме, че момчето е страдало от рядко заболяване на кръвта.  \r\n\r\n , написа още Толева в Инстаграм.  \r\n\r\n \r\n  \r\n \n\t\t\t\t\t\t", "date": "2018.10.24", "title": "Бившата приятелка на починалия син на Златко Баретата разтърси мрежата с тези думи за Алекс! "}
{"url": "http://www.bnews.bg/article/250907-queen_na_premierata_na_biografichniya_film_za_fredi", "text": "\n В киносалона \"Уембли\" с 12 500 места, разположен в близост до едноименния стадион в британската столица, се състоя премиерата на биографичния филм \"Бохемска рапсодия\", посветен на рок легендата Фреди Меркюри. \r\n\r\n Двадесет и седем години след кончината на фронтмена на британска група Queen, неговият образ не престава да вълнува многобройните му почитатели. Те навярно си спомнят, че съвсем наблизо, на стадион \"Уембли\", Фреди Меркюри изнесе невероятния благотворителен концерт с бандата си през 1985 година, в рамките на кампанията \"Live Aid\". \r\n\r\n Фреди Меркюри почина през 1991 г. на 45-годишна възраст вследствие на пневмония, предизвикана от СПИН. \r\n\r\n Биографичната лента за музиканта е завършекът на проект, стартирал преди осем години. Кинотворбата проследява живота и личността на бисексуалния Меркюри, чиито невероятен глас грабваше публиката, а личният му живот оставаше скрит за нея. \r\n\r\n Във филма звучат класики на Queen, като \"We Will Rock You\", \"We Are The Champions\" и, разбира се - \"Bohemian Rhapsody\", редовно класирана сред сред най-добрите парчета на всички времена. \r\n\r\n Забележително е превъплъщението в главната роля на американския актьор с египетски произход Рами Малек, което бе посрещнато възторжено от публиката и критиката, съобщават от БТА. \r\n \n\t\t\t\t\t\t", "date": "2018.10.24", "title": "Queen на премиерата на биографичния филм за Фреди"}
{"url": "http://www.bnews.bg/article/250898-telefonni_izmamnitsi_varnaha_parite_na_9_vazrastni_zheni", "text": "\n Две ефективни и две условни присъди постанови Специализираният наказателен съд за четирима телефонни измамници, след като се признаха за виновни, върнаха до стотинка парите на 9 пострадали възрастни жени от Сливен и поискаха споразумение със Специализираната прокуратура, съобщиха от спецпрокуратурата, цитирани от БГНЕС. \r\n\r\n Двамата организатори на престъпната група Димитър П. и Георги И. приеха да изтърпят ефективни наказания, съответно от година и шест месеца и една година, при първоначален общ режим. Другите двама получиха условни наказания от 2 години и година и 10 месеца с четиригодишен изпитателен срок. Съдът прие споразумението с прокуратурата, наложените наказания са окончателни и не подлежат на обжалване и протест. \r\n\r\n Четиримата осъдени бяха обвинени от Специализираната прокуратура за участие в организирана престъпна група, действала на територията на Сливен и Ямбол, която от началото на май 2013 г. до 27 юни 2013 г., в уловията на продължавано престъпление, нанесла чрез измама вреди на възрастни хора за общо 22 928,96 лева (част от парите са искани и получени в евро). \r\n\r\n Най-често измамниците се представяли за лекари и убеждавали пострадалите, че техен близък страда от тежко заболяване и се нуждае от ваксина, или пък е претърпял катастрофа. Исканите от тях суми, за да „помогнат“ на внуци, дъщери и зетьове, варирали от 800 до 7000 лева.  \r\n\r\n   \r\n \n\t\t\t\t\t\t", "date": "2018.10.24", "title": "Телефонни измамници върнаха парите на 9 възрастни жени"}
{"url": "http://www.bnews.bg/article/250893-eto_ya_novata_mis_pleymeyt_predi_plastichnite_operatsii_snimki", "text": "\n Новата Мис Плеймейт Жанета Осипова е олицетворение на съвременната пластична хирургия. Блондинката е усъвършенствала външния си вид след серия от корекции както по лицето, така и по тялото. \r\n\r\n Дали обаче „усъвършенствала“ е правилната дума? „Галерия“ попадна на стари снимки на Жанета отпреди 10-ина – тогава, когато силиконът и хиалуронът са били далечна мечта за блондинката. \r\n\r\n Фотосите хвърлят нова светлина върху Осипова и задават въпроса дали последвалите операции са подобрили външния й вид, или по-скоро са го окепазили. \r\n\r\n От снимките става видно и още нещо – къде точно е „играл“ скалпела. \r\n\r\n Преди пластиките плеймейтката е имала доста по-различна форма на носа, с лека гърбица. По думите на плеймейтката обаче ринопластиките се наложили не от суета, а след като ревниви жени два пъти й чупили носа. \r\n\r\n Видно е и че скулите й не са били толкова подчертани и повдигнати, а устните й са били два пъти по-тънки. За тези корекции Жанета няма обяснение… \r\n\r\n Въпреки всички тези „несъвършенства“, плеймейтката е изглеждала много по-естествено и харизматично. \r\n\r\n На една от снимките Осипова позира с дългогодишния си приятел – Денис Вутов, \r\n\r\n с когото от година и половина са разделени.   „Имахме връзка близо 10 години. Родителите му се грижиха за мен сякаш съм тяхно дете, за което съм им много благодарна. Не знам защо се разделихме. Той е полицай, а аз съм еротичен модел и малко...“, сподели наскоро плеймейтката в интервю. \r\n\r\n  Според запознати причината за раздялата били именно безконечните срещи на Жанета с пластичния й хирург и манията й по силикона. \r\n\r\n  Гаджето й я умолявал да спре с драстичните операции. Уверявал я, че изглежда много по-чаровна в естествения си вид, но Осипова имала болни амбиции да стане популярна. Тя смятала, че няма как да бъде допусната в хайлайфа без лоени джуки гигантски бюст. \r\n\r\n  Другата причина да се раздели с Денис Вутво пък била липсата на финансови средства. Като полицай гаджето й не изкарвал кой знае колко. За сметка на това, спечелвайки титлата „Мис Плеймейт“, Жанета знаела, че пред нея ще се отворят много врати, с богати чичковци зад тях. Така, в името на славата, освен външния си вид, Осипова коренно променила и живота си. Снимките вижте \r\n \n\t\t\t\t\t\t", "date": "2018.10.24", "title": "Ето я новата Мис Плеймейт преди пластичните операции (Снимки)"}
{"url": "http://www.bnews.bg/article/250857-vlado_penev_na_60_g_ne_me_e_strah_ot_nishto_cherpya_s_premiera", "text": "\n \"На 60 години не ме е страх от нищо вече, черпя с премиерата \"Бащата\"! Това е една от хитовите съвременни пиеси под режисурата на Диана Добрева. Нямам за какво да съжалявам на моите години, сега започвам тепърва да живея на макс\", шегува се актьорът, който днес е юбиляр. Само преди месец звездата от трупата на Народния стана почетен гражданин на София. \"Четвърто поколение софиянец съм и обичам този град\", каза тогава Пенев. \r\n \n\t\t\t\t\t\t", "date": "2018.10.24", "title": "Владо Пенев на 60 г.: Не ме е страх от нищо, черпя с премиера!\r\n"}
{"url": "http://www.bnews.bg/article/250876-severin_ne_obzhalva_myarkata_si_za_neotklonenie", "text": "\n Както се и очакваше, наложената най-тежка мярка за неотклонение „задържане под стража“ на обвинения в жестокото убийство на Виктория Маринова от Русе-Северин Красимиров не е обжалвана пред Апелативният съд във Велико Търново, съобщава \"Труд\".  \r\n\r\n Законовият срок за обжалване и протест на становището на Окръжния съд в Русе пред апелативната инстанция, изтече в сряда. \r\n\r\n На 18 октомври на 21-годишния задържан официално бяха повдигнати обвинения за изнасилване и убийство. Северин бе екстрадиран и пристигна от Германия на 17 октомври вечерта. След това веднага беше отведен за среща със служебния му адвокат и за разпит. В ареста съдебен лекар е прегледал Северин и му е взета ДНК проба за разпоредените във връзка с разследването на зверското убийство на журналистката експертизи. \r\n\r\n Припомняме, че 30-годишната административна директорка на русенската телевизия ТВН Виктория Маринова бе открита изнасилена и убита на 6 октомври на крайбрежната алея на Дунав. Дни по-късно в германски град Щаде бе арестуван Северин Красимиров, който се опитал да се скрие при майка си. Германски съд разреши екстрадирането му и той бе върнат у нас. Докато беше в Германия, 21-годишният мъж призна, че е убил, но не и че е изнасилил Виктория. Когато се върна у нас той посочи на разследващите къде е скрил телефона ѝ. \r\n\r\n На Северин са му повдигнати обвинения за изнасилване и убийство.  \r\n  \r\n \n\t\t\t\t\t\t", "date": "2018.10.24", "title": "Северин не обжалва мярката си за неотклонение"}
{"url": "http://www.bnews.bg/article/250879-nato_nyama_da_razpolozhi_novi_yadreni_raketi_v_evropa_zaradi_rusiya", "text": "\n Страните от НАТО не разглеждат възможността за разполагане на нови ядрени ракети в Европа в отговор на нарастващия ракетен потенциал на Русия. Това заяви в Брюксел генералният секретар на Алианса – Йенс Столтенберг, цитиран от ТАСС. \r\n\r\n На пресконференцията беше съобщено още, че датата на следващото заседание на Съвета Русия – НАТО, още не е съгласувана, но консултациите продължават. \r\n\r\n „Не сме приели решение за датата на следващото заседание. В момента сме в разговори с Русия кога да свикаме Съвета. Все още не знам какви въпроси ще обсъждаме”, добави Столтенберг. \r\n\r\n „Както знаете, през последните две години сме имали няколко срещи след периода, когато от 2014 г. тези заседания спряха да се провеждат”. \r\n\r\n През последните години НАТО и Русия са заседавали по въпроси, свързани с прозрачността във военните отношения, позиционирането на силите на силите им, давали са и брифинги за военните си учения. \r\n \n\t\t\t\t\t\t", "date": "2018.10.24", "title": "НАТО няма да разположи нови ядрени ракети в Европа заради Русия"}
{"url": "http://www.bnews.bg/article/250862-mara_otvarachkata_iska_200_bona_ot_big_bradar_bila_paris_hiltan", "text": "\n Фолк певицата Мария е поискала най-тлъстия хонорар, който до момента не е даван на никоя звезда участвала във \"Биг Брадър Ол Старс\". Сумата е 200 000 лв, над която продуцентите на шоуто умуват към момента и твърде вероятно е да не я извадят, пише Хотнюз, позовавайки се на запознати източници. \r\n\r\n \"Аз съм вашата Парис Хилтън\", така се обявила на срещата с продуцентите Мара Отварачката, на което избухнало бурен смях в Нови хан, където обикновено се провеждат срещите с потенциалните участници в продукцията. \r\n\r\n Припомняме ви, че Благой Георгиев беше поискал хонорар от 300 000 лв, за да влезе в текущия сезон на \"ВИП Брадър\". От Нова телевизия се опитваха да го навият за сто хилядарки по-малко, но финално футболиста им се изплъзна от сюжета. За да не остане по-назад и Мария решила, че може да поиска по-голяма сума от предния й хонорар, който според запознати бил около 60 000 лв. В миналогодишния Брадър, изпълнителката на \"Пайнер\" влезе за месец В последните сезони на \"ВИП Брадър\" прави впечатление, че повечето актуални участници след година влизат и в другия формат на шоуто. Например такъв беше случая с \"президентшата\" Луна. Продуцентите искат да вкарат в предтоящия \"Ол Старс\" не само Марчето, но и Сашка Васева, както и готвача шеф Петров. \r\n \n\t\t\t\t\t\t", "date": "2018.10.24", "title": "Мара Отварачката иска 200 бона от Биг Брадър, била Парис Хилтън "}
{"url": "http://www.bnews.bg/article/250880-napusna_ni_izvesten_kinorezhisyor", "text": "\n Кинорежисьорът Цветодар Марков си отиде от нашия свят на 49-годишна възраст. Тъжната вест съобщиха негови близки, предаде БНР. \r\n\r\n Роден и израснал във Варна, от дете Цветодар е привлечен от сцената – заедно с брат си (Ивайло Марков – директор на кукления театър в Търговище) посещават емблематичната за града театрална школа на братя Райкови „Щурче”.  \r\n\r\n През 1993 година завършва НАТФИЗ „Кр. Сарафов” със специалност „Актьорско майсторство за драматичен театър” при проф. Енчо Халачев, а през 2002-а - „Кино и телевизионна режисура” при проф. Владислав Икономов. Играе в киното, продуцира, режисира телевизионни и игрални филми. \r\n\r\n Цветодар Марков прави пълнометражния си кино дебют през 2010 година с „Лов на дребни хищници”, оценен високо от критиката и зрителите. Това е и първият изцяло дигитален български филм, който спечели доста награди от наши и световни фестивали. \r\n\r\n През 2015-а идва и вторият му игрален филм „Докато Ая спеше”. За участието си в него Стефан Денолюбов спечели Награда за най-добра мъжка роля на на XXXIII Фестивал на българския игрален филм \"Златна роза\" във Варна. \r\n\r\n По думите на режисьора с „Лов на дребни хищници“ той е искал да се извини на поколението на 25-30-годишните за „гадния свят, който им оставихме“, а с „Докато Ая спеше” би искал 5-6-годишните изобщо да не стават негови свидетели. \r\n\r\n Честен и безкомпромисен артист, Цветодар Марков се бореше за промяна в статуквото на родното кино. \r\n\r\n Продуцент: 2010 г. - „Лов на дребни хищници“ 1997 г. - „Захар“ – телевизионно шоу 1996 г. - „Миш-Маш“ – телевизионно предаване \r\n\r\n Режисьор: - „Фамилията“ 2012 – 2014 г. - „Революция Z” 2010 г. - „Лов на дребни хищници“ 2010, „Докато Ая спеше” 2015 \r\n\r\n Асистент режисьор на филмите: 2008 г. – „Руд“ – реж. Владимир Шишков 2002 г. – „Рапсодия в бяло“ – реж. Теди Москов 2001 г. – „Хълмът на боровинките“ – реж. Александър Морфов Автор на оригинална идея: 1997 г. – „Имам една идея” – реж. Илиян Симеонов \r\n\r\n Актьор във филмите: 2013 г. - „Джулай“ (Захари) - реж. Кирил Станков 2011 г. - „Пистолет, куфар и три смърдящи варела“ - реж. Георги Костов 2008 г. – „Хъшове“ (Тончо Тралалата) – реж. Александър Морфов 2001 г. – „Хълмът на боровинките“ – реж. Александър Морфов 2000 г. – „Търси се екстрасенс“ – реж. Михаил Мелтев 1996 г. - „Ах, Мария“ (Лоренцо) – реж. Виктора Понс 1994 г. – „Игра на челик“ (Иво) – реж. Пламен Масларов 1993 г. – „Козият рог“ – реж. Николай Волев \r\n \n\t\t\t\t\t\t", "date": "2018.10.24", "title": "Напусна ни известен кинорежисьор"}
{"url": "http://www.bnews.bg/article/250883-maykite_izvinenieto_e_izproseno_protesti_do_ostavka", "text": "\n Майките на деца с увреждания, които протестират с искане за оставката на вицепремиера Валери Симеонов, не се отказват от искането си, въпреки че днес той се извини. Това е изпросено извинение, заявиха те, след като Симеонов направи това очевидно притиснат от коалиционните си партньори във властта и лично от премиера Бойко Борисов, който ги събра, за да ги помири. \r\n\r\n \"На проведения коалиционен съвет при министър-председателя беше обсъден въпросът, свързан с медийната кампания по повод мое изявление и ежедневните протести пред МС. В тази връзка, по настояване на коалиционния съвет, аз поднасям своите извинения на всички, които са били засегнати или са се почувствали обидени\", заяви той пред медиите. \r\n\r\n Само час по-рано обаче, в интервю пред БНТ, той поддържаше позицията си от последните дни, че няма за какво да се извинява. \r\n\r\n \"Естествено, че мога да се извиня, но няма да го направя и няма да подам оставка. Никой не иска извинение от мен, те искат оставка. Предпочитам да бъда докрай откровен, последователен и честен спрямо обществото, какъвто съм бил, да казвам нелицеприятните истини, които другите не смеят да назоват, но да не бъда лицемерен, двуличен. Така че пак ви казвам, ако се бях извинил, нямаше да бъде искрено\", заяви вицепремиерът, който вчера обяви, че не е изрод, който поставя под съмнение уврежданията на децата, но настоя, че думите му \"кресливи жени\" с \"уж болни деца\" са преиначени, защото не са точен цитат. \r\n\r\n \"Той продължава да се държи безобразно, вчера нарече хората, които протестират, \"тюрлю-гювеч\", нарича децата ни недъгави с изкривени деформирани крайници. Унизително ми е да повтарям думите му. Това показва отношението му към хората с увреждания и ние не видяхме да се извини към тях за това, което им причини. И смятаме, че на такъв пост не може да бъде такъв човек, това не може да е лицето на държавата. Извинението прозвучава като изпросено, той и днес нарече децата ни инвалиди\", коментира по-късно една от майките - Вера Иванова, пред БНТ. \r\n\r\n Тя обяви, че протестите ще продължат до подаване на оставката на Валери Симеонов. \r\n\r\n   \r\n \n\t\t\t\t\t\t", "date": "2018.10.24", "title": "Майките: Извинението е изпросено! Протести до оставка!"}
{"url": "http://www.bnews.bg/article/250881-api_s_preduprezhdenie_kam_shofyorite", "text": "\n По високопланинските проходи през следващото денонощие се очаква влошаване на времето и на много места е възможно дъждът да премине в сняг. Прогнозата на синоптиците е за значително застудяване. \r\n\r\n В тази връзка Агенция „Пътна инфраструктура“ апелира шофьорите, на които им предстои пътуване през планинските проходи да не тръгват на път с автомобили с летни гуми и да карат със скорост, съобразена с метеорологичните условия. \r\n\r\n Пътноподдържащите дружества са готови да реагират веднага и да обработят настилките, за да се осигури безопасното пътуване на шофьорите. В опорните пунктове има нужните количества сол, пясък и химикали и машини за посрещане на първия сняг. \r\n\r\n Директорите на пътните управления следят метеорологичните прогнози по райони и ще предприемат необходимите действия за обработка на настилките във високопланинските райони и проходите, където има предпоставки за хлъзгавост и заледявания по усойните места. \r\n\r\n   \r\n \n\t\t\t\t\t\t", "date": "2018.10.24", "title": "АПИ с предупреждение към шофьорите"}
{"url": "http://www.bnews.bg/article/250864-podrobnosti_za_smartta_na_rapara_dzhon_dzheyms_koyto_padna_ot_kriloto_na_samolet_video", "text": "\n Канадският рапър Джон Джеймс загина, след като падна от крилото на летящ самолет, върху което танцуваше по време на снимки за видеоклип, съобщиха неговите мениджъри. Инцидентът се е случил във Върнън, Британска Колумбия. 33-годишният изпълнител е починал на място. \"Той дълго тренира за тази каскада, но когато отиде към края на крилото малката \"Чесна\" загуби равновесие и пилотът не успя да коригира положението на машината и тя се понесе надолу\", се казва в официално изявление, публикувано заедно с онлайн кампания за събиране на средства за посрещане на погребалните разходи и издаването на последните записи на Джеймс. \"Джон се държеше за крилото докато не стана твърде късно. Щом се пусна, то вече нямаше време парашутът му да се отвори\". Джеймс, който се е занимавал професионално и с фрийстайл ски, беше известен с рискованите си каскади. Местната полиция потвърди, че в събота вечерта е получила сигнал за \"внезапната смърт на парашутист\". След гибелта на Джеймс пилотът е успял да приземи самолета благополучно. \r\n\r\n \r\n\r\n \r\n  \r\n \n\t\t\t\t\t\t", "date": "2018.10.24", "title": "Подробности за смъртта на рапъра Джон Джеймс, който падна от крилото на самолет (ВИДЕО)"}
{"url": "http://www.bnews.bg/article/250882-telefonni_izmamnitsi_varnaha_parite_na_9_postradali_vazrastni_zheni_ot_sliven", "text": "\n \r\nДве ефективни и две условни присъди постанови Специализираният наказателен съд за четирима телефонни измамници, след като се признаха за виновни, \r\nвърнаха до стотинка парите на 9 пострадали възрастни жени от Сливен и поискаха споразумение със Специализираната прокуратура. \r\n\r\n Двамата организатори на престъпната група Димитър П. и Георги И. приеха да изтърпят ефективни наказания, съответно от година и шест месеца и една \r\nгодина, при първоначален общ режим. Другите двама получиха условни наказания от 2 години и година и 10 месеца с четиригодишен изпитателен срок. Съдът прие споразумението с прокуратурата, наложените наказания са окончателни и не подлежат на обжалване и протест. \r\n\r\n Четиримата осъдени бяха обвинени от Специализираната прокуратура за участие в организирана престъпна група, действала на територията на Сливен и Ямбол, която от началото на май 2013 г. до 27 юни 2013 г., в уловията на продължавано престъпление, нанесла чрез измама вреди на възрастни хора за общо 22 928,96 лева (част от парите са искани и получени в евро). \r\n\r\n Най-често измамниците се представяли за лекари и убеждавали пострадалите, че техен близък страда от тежко заболяване и се нуждае от ваксина, или пък е претърпял катастрофа. Исканите от тях суми, за да „помогнат“ на внуци, дъщери и зетьове, варирали от 800 до 7000 лева. \r\n  \r\n \n\t\t\t\t\t\t", "date": "2018.10.24", "title": "Телефонни измамници върнаха парите на 9 пострадали възрастни жени от Сливен"}
{"url": "http://www.bnews.bg/article/250869-barekov_bezposhtadno_oligarsite_v_balgariya_koito_sa_i_nay_golemite_rabotodateli_sashto_i_proizvoditeli_na_amfetamini_zaplashiha_s_neshto_kato_pobalgaren_razgradski_lockout_maykite_i_detsata_s_uvrezhdaniya_za_da_spasyat_zadnika_na_lyubimetsa_si_valeri_simeonov", "text": "\n Безпрецедентната ситуация за контрапротест в подкрепа на Валери Симеонов от страна на работодателите в България възмути евродепутатът Николай Бареков. В унищожителен коментар той посочва, че да плашиш най-уязвимите деца и техните майки като насъскаш срещу тях бащите и братята им, освен цинизъм и алчност за власт, издава и изключителна малоумщина.  \r\n\r\n *Публикуваме без редакторска намеса. \r\n\r\n \"Олигарсите в България, които са и най-големите работодатели, също и производители на амфетамини, заплашиха с нещо като побългарен разградски lockout майките и децата с увреждания, за да спасят задника на любимеца си Валери Симеонов. Да се опиташ да “извадиш” на площада с жълтите павета работници и бачкатори, да ги домъкнеш с автобуси и кренвирши от Разград и Перник, за да ги хвърлиш с чукове и бухалки срещу собствените им жени и деца!? \r\n\r\n Някой Бай Ганьо с гел бърка изконните човешки ценности с футболен мач на Лудогорец. Такива удивителни идиотщини е нямало дори в старата индустриална Англия, нито дори в днешна Венецуела. А в двата примера се е случило общо взето всичко най-тъжно в човешката история. Този цинизъм показва пълното самозабравяне на крадливата власт и обслужващата я олигархия в лицето на всякакви гелосани мутри и производители на наркотици. \r\n\r\n Защото точно синтетични наркотици се произвеждат в някои от заводите за “лекарства” на въпросната олигархия. ПатрЕотите ограбиха социалната програма за децата и майките на моята партия ББЦ и два пъти излъгаха наивния народ, за да влезнат през задния вход във властта като подлоги на ГЕРБ. Днес Каракачанов и Симеонов плашат с контрапротести и олигарси най-бедните и нещастни българи, които вече са гласували за тях. Такова политическо самоубийство каквото извършиха Каракачанов, Симеонов, Киро Гела ще бъде коментирано из цяла Европа. \r\n\r\n Да плашиш най-уязвимите деца и техните майки като насъскаш срещу тях бащите и братята им, освен цинизъм и алчност за власт, издава и изключителна малоумщина. Сигурен съм, че при една реална социология днес НФСБ и ВМРО няма да съществуват на политическата карта, а рейтингът на ГЕРБ ще е сринат. И всичко това заради алчността и заслепението от властта, лъснало в скудоумните лакърдии и обиди на един психопат, назначен за вицепремиер.\" \r\n \n\t\t\t\t\t\t", "date": "2018.10.24", "title": "БАРЕКОВ БЕЗПОЩАДНО: Олигарсите в България, които са и най-големите работодатели, също и производители на амфетамини, заплашиха с нещо като побългарен разградски lockout майките и децата с увреждания, за да спасят задника на любимеца си Валери Симеонов!"}
{"url": "http://www.bnews.bg/article/250910-tova_veche_e_zverska_podigravka_s_naroda_valeri_simeonov_oglavyava_saveta_za_horata_s_uvrezhdaniya", "text": "\n Вицепремиерът Валери Симеонов ще ръководи Националния съвет за хората с увреждания. Това се предвижда в Проектозакона за хората с увреждания, който влезе в дневния ред на Социалната парламентарна комисия. Създават се областни съвети за правата на хората с увреждания. \r\n\r\n Текстовете от законопроекта бяха представени пред депутатите от социалния министър Бисер Петков. Според проекта Националният съвет ще се ръководи от ресорния вицепремиер. Такъв в момента е Валери Симеонов. \r\n\r\n Припомняме, неговото изказване за майките на деца в неравностойно положение предизвика масово недоволство. На 16 октомври той определи майките на деца с увреждания като: \"група кресливи жени, които спекулираха с децата си, манипулираха обществото, изкарвайки на пек и на дъжд тези уж болни деца, без грам майчинско чувство, грижа за тях\". \r\n\r\n Според проекта, новият вид финансова подкрепа за хората с увреждания, обвързана вече с линията на бедността, ще влезе в сила от 1 януари 2019 г. \r\n\r\n От 1 януари 2020 г. се предвижда финансирането на медицинските изделия и помощните средства за хората с увреждания да премине към системата на здравеопазването, като се въвежда нов механизъм за тяхното финансиране и предоставяне (в натурално измерение), както и стандарти за качеството им. \r\n\r\n Въвежда се нов вид оценка на потребностите на хората с увреждания, съобразена с индивидуалните потребности. Заключенията от индивидуалната оценка ще са задължителни за всички органи. \r\n\r\n Предвижда се да се създаде нов специализиран орган за хората с увреждания на бюджетна издръжка към Министерския съвет, който ще отговаря за индивидуалната оценка от 1 януари 2021 година. До тази дата задълженията му ще се изпълняват от Агенцията за социално подпомагане и Агенцията на хората с увреждания. \r\n \n\t\t\t\t\t\t", "date": "2018.10.24", "title": "TOВА ВЕЧЕ Е ЗВЕРСКА ПОДИГРАВКА С НАРОДА! Валери Симеонов оглавява Съвета за хората с увреждания "}
{"url": "http://www.bnews.bg/article/250885-vse_oshte_nyama_arestuvan_za_strelbata_v_stolichniya_kv_yavorov", "text": "\n Полицията все още не е задържала никого във връзка със стрелбата по офис в столичния кв. \"Яворов\". Това каза пред журналисти директорът на СДВР Ивайло Иванов. \r\nИнцидентът е от понеделник вечерта. Към момента разследващите са прегледали част от записите на камерите в района и работят по няколко версии. \r\nИванов коментира и нападението над цветнокож британски гражданин, който е бил нападнат от футболни фенове след последния мач между Левски и ЦСКА в столицата. \r\nПолицията все още не е установила кои са извършителите, въпреки, че побоят се разиграва на метри от сградата на МВР и е попаднал в обсега на камерите. \r\nИвайло Иванов коментира още и разследването на смъртта на мениджър на една от телекомуникационните компании у нас, за което се разбра в началото на месеца. Въпреки, че от полицията твърдят, че няма данни мъжът да е починал вследствие на побой, Иванов заяви, че разследването не е приключило, тъй като разследващите все още не са установили какво точно се е случило, предаде Дарик. \r\n \n\t\t\t\t\t\t", "date": "2018.10.24", "title": "Все още няма арестуван за стрелбата в столичния кв.\"Яворов\""}
{"url": "http://www.bnews.bg/article/250870-papa_frantsisk_predupredi_da_se_vnimava_s_populizma_i_pripomni_hitler", "text": "\n Папа Франциск призова за толерантност към бежанците и предупреди да се внимава с рисковете от популизма, споменавайки Адолф Хитлер, предаде ДПА. \r\n\r\n На младите хора трябва да се преподава историята на световните войни през 20-и век, \"за да не допуснат същата грешка и да знаят как се разпространява популизмът\", каза папата. \r\n\r\n \"През 1932-1933 г. Хитлер е обещавал развитие на Германия. Младите хора трябва да знаят как започват тези проблеми. Не можем да живеем, разпространявайки омраза\", предупреди Франциск по случай излизането на нова книга за мъдростта на старите хора. \r\n\r\n На това събитие във Ватикана папата бе разпитан от хора от всички възрасти, като анализира популизма и уроците на световните войни. Това стана, след като възрастна жена, която преподава италиански на мигранти, му сподели колко е шокирана от все по-острите реакции към бежанците. \r\n\r\n Папата заяви, че Библията ни учи да бъдем гостоприемни към мигрантите, но отбеляза също, че правителствата имат правото да поставят таван на приема им. \r\n\r\n \"Едно правителство трябва да е с отворено, гостоприемно сърце, да има добри възможности за интегриране на мигрантите, както и предпазливостта да може да каже \"Мога да приема толкова хора, повече от това не мога\", заяви папата. \r\n\r\n Затова е важно цяла Европа да постигне споразумение по този проблем, за да не се налагало страни като Италия, Испания или Гърция да поемат несъразмерно много бежанци, посочи Франциск. \r\n \n\t\t\t\t\t\t", "date": "2018.10.24", "title": "Папа Франциск предупреди да се внимава с популизма и припомни Хитлер"}
{"url": "http://www.bnews.bg/article/250872-misis_evropa_anna_stefanova_tvori_proizvedeniya_na_izkustvoto_ot_shokolad", "text": "\n  „Мисис България - Европа“ Анна Стефанова, която стана трета подгласничка в конкурса „Мисис Европа“, има супер сладко хоби. Третата по красота в Европа омъжена дама създава истински произведения на изкуството от шоколад. В начало миската започнала на шега да запълва свободното си време, майсторейки сладки изкушения. По-късно се записала на курс, който да й помогне да усъвършенства уменията си. Днес Анна споделя, че е изключително щастлива от постигнатото. \r\n\r\n „Втората ми любов е шоколадът и съм доволна, че хората го обожават и винаги се връщат за още и още“, разказва красавицата от страницата си във   където последователите й могат да си поръчат от красивите и вкусни ръчно изработени бонбони. За направата им Анна използва само висококачествен белгийски шоколад. Споделя, че може един ден да превърне хобито си в свой бизнес. Преди месец „Мисис България - Европа“ Анна Стефанова стана трета подгласничка в конкурса „Мисис Европа“, който се проведе в Гибралтар. Така родната красавица се нарежда в челната тройка на най-красивите омъжени жени в Европа. Анна успяла да впечатли публиката и журито на конкурса, освен с чар, и с двете презентации. Едната - представяща България и другата – посветена на каузата на конкурса срещу домашното насилие. Нашата миска е направила огромно впечатление и с пищната автентичната народна носия от района на Тракия. Анна Стефанова е омъжена. Има двама сина, в момента е в отпуск по майчинство. \r\n\r\n \r\n  \r\n \n\t\t\t\t\t\t", "date": "2018.10.24", "title": "„Мисис Европа“ Анна Стефанова твори произведения на изкуството от шоколад"}
{"url": "http://www.bnews.bg/article/250890-tragichen_intsident_s_fatalen_kray_31_godishnata_zhena_zagina_na_am_trakiya", "text": "\n 31-година жена е починала на място при автомобилна катастрофа на АМ \"Тракия\", съобщи Dnes.bg. \r\nИнцидентът е станал вчера следобед, когато на телефон 112 е било съобщено за катастрофата. \r\n31-годишната жена от Приморско е била зад волана на лек автомобил \"Пежо\". Колата се е движила в посока Бургас, когато изведнъж напуска пътното платно и се преобръща. \r\nНе е ясно каква е причината за произшествието. Жената е пътувала сама и няма други пострадали.  \r\nПо случая е образувано досъдебно производство. \r\n  \r\n \n\t\t\t\t\t\t", "date": "2018.10.24", "title": "ТРАГИЧЕН ИНЦИДЕНТ С ФАТАЛЕН КРАЙ! 31-годишната жена загина на АМ \"ТРАКИЯ\""}
{"url": "http://www.bnews.bg/article/250886-dzhino_biankalana_morfinat_me_prevarna_v_polovin_chovek", "text": "\n Двойният победител от „Биг Брадър” Джино Бианкалана призна, че цели 6 месеца е бил на морфин след жестоката катастрофа с мотор, която преживя в Съединените щати преди години. \r\n\r\n След като видял обаче как дрогата го е превърнала в половин човек, той рязко решил да прекрати приемането й и успял само в рамките на 4 дни. Възстановяването на Бианкалана след сблъсъка продължава вече две години и осем месеца, като е преживял 18 операции. Джино се появи в студиото на „На кафе” със специална шина на крака и обясни, че все още изпитва страхотни болки. Жената до него –лекарката Кристина му помага в битката да проходи нормално отново, но го пази да не пие болкоуспокояващи, за да не привикне към тях. „Много съм влюбен”, призна риалити героят. Неговата избраница тази година завършва медицина, но вече работи в болница, където е всеобща любимка. Джино е сигурен, че баща му, който загуби преди няколко месеца, одобрява връзката му от небето, пише hotnews.bg \r\n \n\t\t\t\t\t\t", "date": "2018.10.24", "title": "Джино Бианкалана: Морфинът ме превърна в половин човек!"}
{"url": "http://www.bnews.bg/article/250873-deputatite_othvarliha_vetoto_na_prezidenta_za_zakona_za_darzhavnata_sobstvenost", "text": "\n Парламентът прие със 145 гласа \"за\" повторното приемане на Закона за държавната собственост. Социалистите останаха сами в подкрепата си за ветото на Румен Радев, което събра 65 гласа от \"БСП за България\". \r\n\r\n Всички останали народни избраници - от мнозинството, както и от Воля и ДПС, не приеха ветото и одобриха повторното приема на промените в закона за държавната собственост, според който се позволява апорт на имущество на дружества от забранителния списък за приватизация. \r\n\r\n Според президента и социалистите иде реч за скрита приватизация, но останалите от пленарната зала не споделиха тяхното подозрение. \r\n \n\t\t\t\t\t\t", "date": "2018.10.24", "title": "Депутатите отхвърлиха ветото на президента за Закона за държавната собственост"}
{"url": "http://www.bnews.bg/article/250874-neveroyatno_padna_rekordniyat_dzhakpot_ot_1_6_mlrd_dolara", "text": "\n Един-единствен фиш се оказа печеливш в американската лотария „Мега Милиони”, която събра рекорден джакпот от 1,6 млрд. долара, предаде „Ройтерс”. \r\n\r\n Щастливецът е пуснал числата 5, 28, 62, 65, 70 и мега топка №5 в Южна Каролина при шанс 1:303 000 000. Точно тази комбинация беше изтеглена във вторник вечерта местно време. \r\n\r\n Към момента няма данни за други печеливши. \r\n\r\n Притежателят на фиша ще може да избере между два варианта – да получи веднага 904 млн. долара или да му се превеждат парите през следващите 29 години. \r\n \n\t\t\t\t\t\t", "date": "2018.10.24", "title": "Невероятно: Падна рекордният джакпот от 1,6 млрд. долара!"}
{"url": "http://www.bnews.bg/article/250868-mis_silikon_viktoriya_petrova_senzatsionno_byah_gadzhe_na_brat_si", "text": "\n Миската Виктория Петрова отново успя да скандализира феновете си, разкривайки, че е била любовница на брат си. \r\n\r\n Но не става дима за роден брат или кръвосмешение, а за връзката й с дългогодишния й приятел. Пред близки Вики споделям, че се е грижила за него като за брат и в един момент дори двамата са спрели да правят секс. \r\n\r\n „Толкова сестринско или майчино чувство не съм изпитвала. Страстта си отиде, но остана едно странно усещане за привързаност, което ме караше да се грижа за него като за малко дете. Няма да коментирам финансовата страна във връзката ми. Аз го издържах и се грижех за него като за по-малко братче“, издава Вики. \r\n\r\n Именно всичко това слага и край на отношенията на силиконката с приятеля й, която решила да даде шанс и на двамата да тръгнат по нови пътища и да търсят любовта и късмета си другаде. \r\n \n\t\t\t\t\t\t", "date": "2018.10.24", "title": "Мис Силикон Виктория Петрова сензационно: Бях гадже на брат си!"}
{"url": "http://www.bnews.bg/article/250871-nov_skok_na_tsenite_na_gorivata_do_kraya_na_godinata", "text": "\n До края на годината предстои рекорден скок в цените на горивата, предупреждават експерти. Дизелът и масовият бензин А-95 вече отбелязват чувствителен ръст, съобщи бТВ. През октомври миналата година, литър А-95 се е продавал за 2,03 лв., а дизелът е бил 2,02 лв. литъра. Днес двата типа гориво се предлагат съответно срещу 2,38 лв. и 2,41 лв. Статистиката показва, че бензин А-95 е скочил с над 17%, а дизелът е поскъпнал с близо 20%. Цените на горивата у нас зависят основно от фактори извън България, обяснява икономистът Румен Гълъбинов. \r\n\r\n Усложняващата се обстановка около Саудитска Арабия и предстоящите санкции срещу Иран, биха покачили още цената на суровия петрол. \"При това положение, очаквам цени в България на 2,60 лв. на бензина, на дизела - 2,70 лв. Инфлацията ще се ускори до 4%, а може и да премине тази граница. По този начин, тя ще изпревари ръста на БВП за тази година\", коментира Гълъбинов. \r\n\r\n От петролната и газова асоциация също отбелязват, че поскъпването на горивата се дължи на обстоятелства, върху които България не може да влияе. \"Ръстът на горивата се дължи изцяло от котировките на суровия петрол. От средата на август до сега, те са се повишили с 15-17% или 5% за горивата. Това е тренд, който се наблюдава в цяла Европа\", каза Светослав Бенчев, Българска петролна и газова асоциация. Рано е да се прогнозира дали цената ще продължи да расте. По-ясна картина ще има следващия месец, когато санкциите на Съединените щати срещу Иран станат факт, уточняват от Асоциацията. \r\n  \r\n \n\t\t\t\t\t\t", "date": "2018.10.24", "title": "Нов скок на цените на горивата до края на годината!"}
{"url": "http://www.bnews.bg/article/250867-za_ataka_vaprosat_s_ostavkata_na_valeri_simeonov_ne_izcherpan_ot_edno_izvinenie", "text": "\n Трусовете в Обединените патриоти няма да спънат голямата коалиция и кабинета, смятат от \"Атака\". \r\n\r\n \"Не намирам, че това е залогът, не е препъникамъкът пред управлението на страната, не би следвало, независимо от остротата, с която беше поставен този въпрос, това не е от съществено значение за хода на управлението в период, в който предстои приемането на бюджета\", коментира Явор Нотев след вота на недоверие. \r\n\r\n Според него предстои задължително нова среща в Обединени патриоти, евентуално сваляне на напрежението и нов развой в отношенията в малката коалиция. Въпреки тази прогноза, той е категоричен, че Волен Сидеров няма да отстъпи от оценката си за казаното от Валери Симеонов по адрес на майките на деца с увреждания. \r\n\"Научавам, че Валери Симеонов е заявил своето извинение публично, по време, когато тече дебатът в залата. Струва ми се, че това е ново обстоятелство, което ще бъде обсъдено във връзка с отношенията в коалицията и решенията за по-нататъшните действия\", отчете Нотев. \r\n\r\n Не можел да коментира обаче дали това ще доведе до оттеглянето на искането за оставка от страна на \"Атака\" и до връщане на доверието пък от страна на НФСБ по отношение на Волен Сидеров. \"Несъмнено, дали ще бъде във формата коалиционен съвет, дали ще бъде среща на лидерите и на цялата ПГ, предстои такова решаване, няма как да се подмине такъв важен въпрос, който е злободневен\", добави Нотев. \r\n\r\n Той обаче подчерта, че двата казуса не са идентични, защото думите на Симеонов са засегнали по непростим начин цялото общество, а снетото доверие от Сидеров е било в разрез с правилника на групата и с коалиционното споразумение. \r\n\r\n \"Не е проведено общо заседание на групата, която да коментира качествата като председател на Волен Сидеров\", напомни неговият депутат. Снетото доверие от депутатите на Валери Симеонов по-скоро било само знак за позицията на тази партия. \"По-скоро ще се търси решение в избягване за в бъдеще на подобни скандални изказвания, независимо от темата\", добави той, предаде Канал 3. \r\n \n\t\t\t\t\t\t", "date": "2018.10.24", "title": "За \"Атака\" въпросът с оставката на Валери Симеонов не изчерпан от едно извинение"}
{"url": "http://www.bnews.bg/article/250866-uefa_naznachi_balgarin_za", "text": "\n Внукът на легендарния футболист и ръководител на ЦСКА Борис Станков, който носи неговото име, получи поредно назначение от УЕФА този сезон. Станков-младши ще бъде дежурен делегат на мача в Люксембург между местния Дюделанж и Олимпиакос. Двубоят е от група \"F\" на Лига Европа и е утре от 19:55 часа. \r\n\r\n Българският нападател Едисон Йорданов се очаква да играе за домакините, които до момента инкасираха две загуби. Олимпиакос пък е с едно реми и загуба.  \r\n\r\n За сина на треньора Александър Станков това е поредно назначение от УЕФА. Вече втори сезон Борис Станков редовно е дежурен делегат в мачове в Шампионска лига, Лига Европа и младежки квалификации.   \r\n\r\n Станков-младши е завършил спортен мениджмънт в Англия и от няколко години работи в БФС, съобщи БЛИЦ. \r\n \n\t\t\t\t\t\t", "date": "2018.10.24", "title": "УЕФА назначи българин за..."}
{"url": "http://www.bnews.bg/article/250858-uporiti_sluhove_deyvid_i_viktoriya_razdeleni", "text": "\n Тази есен слуховете за разрив в отношенията между Дейвид и Виктория Бекъм са по-сериозни от всякога. По медиите се заговори, че красивата звездна двойка вече не усеща любовния пламък и търси промяна. През уикенда Дейвид и Виктория бяха разделени. Дизайнерката се отдаде на СПА ваканция в известния курорт Баден-Баден в подножието на планината Шварцвалд. Източник, близък до семейството, разкри, че Виктория се чувства емоционално изтощена и има нужда да прекара известно време насаме със себе си. \r\n\r\n Преди дни Дейвид призна в интервю за The Sunday Project: \r\n\r\n \"Нещата стават малко по-сложни, когато двама души са женени толкова дълго време. Отношенията изискват много труд.\" \r\n\r\n Вероятно това е разстроило Вики, която обаче споделя в Инстаграм, че престоят й в немската СПА вила е удивителен. \r\n\r\n Дейвид и Виктория са женени от 19 години. Двамата имат четири деца - три момчета и едно момиче. \r\n \n\t\t\t\t\t\t", "date": "2018.10.24", "title": "Упорити слухове: Дейвид и Виктория разделени"}
{"url": "http://www.bnews.bg/article/250854-nakazvat_piyaniya_shofyor_karal_uchenitsite_v_kotel", "text": "\n Шофьорът на училищен автобус превозвал ученици с 0,59 промила алкохол в кръвта в Котел ще бъде наказан. \r\n\r\n Директорът на СУ \"Г.С.Раковски\" в Котел информира, че шофьорът не е на работа, а в неплатен отпуск до края на седмицата. На водача на автобуса са поискани писмени обяснения за случилото се. \r\n\r\n \"Обясни, че предната вечер е пил 200 грама алкохол. Той е бил изненадан, че е показал такъв резултат. След като видях полицейския акт, аз го отстраних от работа. Надявам се до края на седмицата да излязат резултатите от кръвната проба\", заяви директорът Стефан Дондев. \r\nТой обясни, че отговорността на шофьорите е огромна, защото те превозват деца. Дондев добави, че ще наложи дисциплинарно наказание на водача на превозното средство. Автобусът също е спрян от движение, докато проблемът не бъде решен. \r\n \n\t\t\t\t\t\t", "date": "2018.10.24", "title": "Наказват пияния шофьор, карал учениците в Котел"}
{"url": "http://www.bnews.bg/article/250878-esmer_drazni_dzhizasa_zaradi_rusata_zlatka", "text": "\n Бившата на Благой Георгиев най-после се осмели да покаже новата си любов. \r\n\r\n След няколко години брак и последвала раздяла Есмер отново намери щастието и красотата в живота си. Дълги месеци след скандалната си раздяла нито Благо, нито Есмер показваха нови половинки. Сега наесен дойде ред и на Есмер да се изфука с ново завоевание. Наблъсканата със силикон танцьорка е отдала сърцето си на висок здравеняк с фигура на боксьор, Двамата не само пускат лигави снимки, те празнуват любовта си на своеобразен меден месец. В Армения те се наслаждават на любовта си и изглеждат щастливи, пише „България Днес“. \r\nДали Есмер не го връща на Благой задето той се изфука със супер яка мацка? Както вече е известно, татуираният спортист заби Русата Златка. Двамата се криеха, но не успяха да заблудят последователите си, затова набързо пуснаха няколко общи снимки и признаха, че са заедно. \r\n \n\t\t\t\t\t\t", "date": "2018.10.24", "title": "Eсмер дразни Джизъса заради Русата Златка"}
{"url": "http://www.bnews.bg/article/250863-tramp_shte_nakazva_otgovornite_za_ubiystvoto_na_hashogi", "text": "\n Президентът на САЩ Доналд Тръмп описа начина, по който Саудитска Арабия реагира на убийството на журналиста Хашоги, като \"едно от най-лошите прикривания в историята на прикриванията\" пред репортери в Овалния кабинет, предаде Би Би Си. \r\n\r\n \"Имали са много лоша първоначална концепция, която и изпълниха много зле - прикриването им беше едно от най-лошите в историята на прикриванията. Който е измислил идеята, сигурно е в голяма беда. И трябва да е в голяма беда\", добави Тръмп. \r\n\r\n Малко по-късно държавният секретар на САЩ Майк Помпео каза, че САЩ \"ще накаже отговорните\" за убийството, като визите на 21 заподозрени вече са анулирани. \r\n\r\n Рияд няколко пъти смени версията за убийството на саудитския журналист Хашоги в Турция, като седмици наред твърдеше, че той изобщо не е мъртъв.  Последното изявление на външния им министър Адел ал Джубейр гласи, че убийството на Хашоги е било \"голяма грешка\" и е извършено от хора, които \"очевидно са престъпили пълномощията си\". \r\n \n\t\t\t\t\t\t", "date": "2018.10.24", "title": "Тръмп ще наказва отговорните за убийството на Хашоги"}
{"url": "http://www.bnews.bg/article/250865-priznanie_wc_ministarat_neiskreno_se_izvinil", "text": "\n Извинението на Валери Симеонов се оказа нито искрено, нито от сърце. \r\n\r\n Буквално само час преди да поднесе публично пред медиите извиненията си на обидените от думите му майки на деца с увреждания, тоалетното вице съвсем отговорно заяви, че ако се извини, това нямало да бъде искрено. \r\n\r\n \"С други думи, предпочитам да бъда докрай откровен, последователен и честен спрямо обществото, какъвто съм бил, да казвам нелицеприятните истини, които другите не смеят да назоват, но да не бъда лицемерен, двуличен. Така че пак ви казвам, ако се бях извинил, нямаше да бъде искрено\", каза Симеонов в сутрешния блок на БНТ. \r\n\r\n Пред националната телевизия Симеонов обясни отново, че думите му били извадени от контекст. „Няма да се извиня, защото не искат това от мен, искат ми оставката“, категоричен бе Симеонов. \r\n\r\n Извинението на Симеонов беше направено след среща на коалиционния съвет при министър-председателя в сряда сутринта. На срещата присъства и лидерът на \"Атака\" Волен Сидеров, който вчера отказа да се срещне с партньорите си от т. нар. малка коалиция, за да обсъдят поведението на вицепремиера. От партията на Сидеров вече поискаха оставката на Симеонов. В парламента преди гласуването на третия вот на недоверие към правителството, оставката му я поискаха от ДПС, БСП, а обиденият Веселин Марешки дори изхвърли от постовете им освен Симеонов, и Каракачанов. \r\n\r\n Припомняме, че след среща с лидера на ВМРО Красимир Каракачанов Симеонов отново направи изказване, което със сигурност не успокои напрежението пред Министерския съвет и граничи с бруталност на първото: \r\n\r\n Валери Симеонов не е изрод. Валери Симеонов има инвалид в дома си. Той има очи на главата си и видимо се вижда, че част от децата имат физически недъзи. Те са с деформирани крайници. Нима някой от вас допуска, че съм такъв изрод, ненормалник, човекомразец, че ще кажа, че тези деца се преструват. Съвсем не е това смисълът. Още веднъж ви моля прочетете внимателно какво съм казал. Аз казвам от аспекта, че майките ги представят за болни деца, а ги държат и на дъжд, и на студ по време на протестите. \r\n \n\t\t\t\t\t\t", "date": "2018.10.24", "title": "Признание: WC министърът неискрено се извинил!"}
{"url": "http://www.bnews.bg/article/250846-izvanredno_volen_siderov_e_na_sreshta_s_borisov", "text": "\n Лидерът на \"Атака\" Волен Сидеров е на среща с премиера Бойко Борисов в Министерски съвет. \r\n\r\n Дали и останалите представители на коалиционния съвет също са там, все още не е известно. Предстои да стане ясно и какви са били темите за разговор между тях в контекста на вчерашната среща на коалиционните партньори, на която Сидеров не отиде поради решението на НФСБ да свали политическо доверие от него. \r\n\r\n Както самият лидер на \"Атака съобщи\":  \"Не присъствам на Коалиционен съвет. НФСБ преди 6 дни свали политическо доверие от мен като председател на ПГ на ОП. ВМРО не взе никаква позиция по този въпрос, а мълчанието е знак на съгласие с НФСБ. При това положение няма логика да бъда на тази среща.\"  \r\n\r\n След събирането на Каракачанов и Валери Симеонов стана ясно, че Симеонов няма да подаде оставка заради грозните си думи към майките, а пък те от своя страна заявиха, че са обидени и на Каракачанов, и ще протестират до оставка на тоалетното вице. \r\n\r\n Очаквайте подробности! \r\n \n\t\t\t\t\t\t", "date": "2018.10.24", "title": "Извънредно: Волен Сидеров е на среща с Борисов!"}
{"url": "http://www.bnews.bg/article/250845-prezidentat_kogato_ima_grazhdanska_bezkontrolnost_varhu_institutsiite_tya_se_izrazhda_v_beznakazanost", "text": "\n В България е необходима политическа среда, която да осигури широка, реална и ефективна представителност на гражданите в управлението и да не допуска безконтролност при упражняването на властта. Ускореното икономическо и социално развитие на страната няма как да се случи, без да бъде решен проблемът за субектността на властта и кой я упражнява. В институциите трябва да влязат високообразованите и достойните, а не послушните. Това заяви президентът Румен Радев на среща на тема „Ценности, лидерство и образование в  демократичното общество“ със студенти в Пловдивския университет „Паисий Хилендарски“. \r\n Държавният глава благодари на организаторите за възможността да бъде част от дебата за бъдещето на България, в който участват активно младите хора у нас, и оцени високо приноса на висшите училища за изграждането на модели на публично гражданско поведение. \r\nПо думите на президента днес обществото ни има проблем не само с користта, но и с опростачването на политическия живот, които ни връщат назад в икономическото и социално развитие, покваряват обществения морал и ни отдалечават от цивилизования свят и надеждата за изграждане на просветено, справедливо, съпричастно и проспериращо общество. \r\n„Образованието в една страна е от ключово значение и със своите възпитателни функции. Наред с усвояването на важните научни дисциплини, усвоявате ежедневно и най-важната наука – тази да бъдете свободни граждани, да се вълнувате, да мислите и да дебатирате”, подчерта Румен Радев. Президентът призова младите хора да се развиват като добри специалисти, но и да отстояват своята  активна гражданска позиция. \r\n„Ежедневно слушаме за стабилност, икономически ръст, усвоени евросредства, а в същото време незадоволството в обществото расте и протестите са ежедневни. Каквито и позитиви да се изтъкват, от отсрещната страна са унизителни пенсии и милионите бедни. Страната ни не само заседна устойчиво на дъното на Европа, но и се откъсна далеч назад от бившите социалистически страни, с които преди години споделяше сходни условия”, каза в лекцията си държавният глава. \r\nПрезидентът посочи още, че по редица ключови показатели – доходи, социално неравенство, престъпност, корупция, агресия, смъртност, свобода на словото и качество на живот, България се нарежда до страните от Субсахарска Африка и все по-трудно се вписва в „европейския пейзаж“. „България провали почти напълно възможностите, които предоставяше членството в ЕС. Много и разнообразни са причините за днешното състояние на страната. В основата на повечето от тях стоят неравенствата и бедността. Ако искаме да намерим работеща формула за бъдещето на България, трябва да намерим отговор на въпроса: Защо и как стигнахме дотук?”, попита държавният глава. \r\nРумен Радев припомни за проведената наскоро по инициатива на президентската институция кръгла маса на тема „Неравенства и бедност в България“, в която  участваха представители на изпълнителната власт, работодателски и синдикални организации, университетски преподаватели и учени от Българската академия на науките. На форума бяха изнесени доклади и тревожна статистика за състоянието на системите на образованието, здравеопазването, икономиката, данъчния и социалния модел в страната. \r\n„Чуха се разумни предложения. Често се изразяваше убеденост, че ако пипнем пропорциите в бюджета или ако променим данъчните ставки, или механизма на клиничните пътеки, нещата в България ще се оправят. Слушайки всички тези безспорно верни и полезни неща, си дадох ясна сметка, че проблемът не е в борбата за цифрите”, заяви Румен Радев и подчерта, че големите въпроси пред обществото ни остават: Защо сме бедни и изоставащи, с растящи неравенства?; Защо нашите модели са нискоефективни?; Защо не прилагаме очевидно добри модели, които в други страни дават определен положителен резултат? \r\nДържавният глава отново припомни, че в страни с приобщаващи политически и икономически институции има прогрес и просперитет, основан на конкурентоспособност, а силната централизирана държава провежда ефективни данъчни политики, отстоява правата и собствеността на гражданите и гарантира техните свободи и сигурност. \r\nОбратен ефект по думите на президента произвежда т.нар. ексклузивен модел на управление, неглижиращ гражданското общество и създаващ държава, която не може да защити правата, собствеността и бизнеса на гражданите и да гарантира тяхната сигурност. „Такъв модел на управление не може да наложи и ефективна и справедлива данъчна и социална политика, да гарантира достъп до образование и здравеопазване. При тези институции публичните средства се изразходват с липса на достатъчно прозрачност, а управляващите са безотчетни и безотговорни, гражданите са слабо представени в управлението и управляващият елит е слабо контролиран, а основната му цел е личното облагодетелстване“, посочи още Румен Радев. \r\nДържавният глава посочи, че досегашният ни опит показва достатъчно убедително, че без промяна на политическата ситуация, не може да се постигне желаната промяна в икономиката и разрешаване на проблемите с върховенството на закона, несправедливостта, бедността, престъпността и корупцията. „Радикалната промяна е единственият изход от блатото, в което сме заседнали от години”, категоричен беше президентът Радев. \r\nВ отговор на въпрос на студент дали е време в България да бъде въведена  президентска република и дали ще създаде своя политическа партия, държавният глава подчерта, че политически партии може да бъдат създадени от младите хора, защото именно те трябва да решават своето бъдеще. „Вие трябва да прецените дали партиите чуват вашия глас. Аз вече заявих, че ще подкрепя всяко политическо движение, което работи за възстановяването на демократичните принципи и модернизацията на България, което има за свое кредо суверенитета, справедливостта и законността“, заяви президентът. \r\n „Националното единение, трябва да е ясно, не е индулгенция за извършени престъпления или за погазването на закона. Единението не трябва да отнема от нашата обществена енергия и да решаваме проблемите на миналото вместо да гледаме напред. Единението не е отказ от плурализъм, напротив, то е търсене на консенсус около националнозначими теми при един демократичен дебат“, подчерта Румен Радев, запитан дали националното единение е достатъчно, за да може България да върви напред. Президентът добави, че единението се гради на ясни принципи – законността, свободата на словото и суверенитета. \r\nЗапитан за доминиращото обществено усещане, че в България престъпността не се наказва, а това унищожава демокрацията, президентът подчерта, че безнаказаността поражда още по-голяма безнаказаност, ако не се пресече навреме. „Тя дава самочувствие на престъпниците да вършат още по-големи престъпления. Това е първото нещо, което трябва да решим. Трябва всеки ден да бъдем фокусирани върху този проблем и трябва да настояваме правителството и съдът да постъпват с цялата строгост на закона“, апелира президентът. За да има устойчива промяна обаче, са нужни промени в модела на образованието, на социалните политики и приобщаването, защото колкото и строго да се наказва, ако не се заложи като възпитание участието в едно много по-справедливо общество, няма да има желания ефект, посочи държавният глава. “Нужен е всеобхватен подход. Когато има гражданска безконтролност върху институциите, тя се изражда и в безнаказаност на институциите“, подчерта още Румен Радев. \r\nПомолен да коментира каква би била мотивацията му да останете в България, ако беше студент днес, президентът заяви, че всеки сам определя за себе си своята мотивация и решава къде да застане в процеса на т.нар. „оздравяване на държавността“. „Според мен мотивацията няма само материални измерения. България в момента е много динамично общество – предстоят ни сериозни промени. Тези промени, наред с много проблеми и предизвикателства пред вас, младите, раждат и много възможности. А самите промени са историческа задача и участието в такава историческа задача само по себе си е голям мотивиращ фактор. Особено за хора, които не гледат на живота си само през призмата на материалното благополучие“, заяви още пред младите хора президентът Румен Радев. \r\n \n\t\t\t\t\t\t", "date": "2018.10.24", "title": "Президентът: Когато има гражданска безконтролност върху институциите, тя се изражда в безнаказаност"}
{"url": "http://www.bnews.bg/article/250849-tova_beshe_valeri_simeonov_se_izvini_na_maykite_ostavka_nyama", "text": "\n На проведения коалиционен съвет при министър-председателя бе обсъден въпросът за медийната кампания и протестите, в тази връзка поднасям моите извинения или които са се почувствали засегнати от мое интервю пред телевизия СКАТ. \r\n\r\n Още веднъж поднасям своите извинения, по никакъв начин не съм искал да обида когото и да било. \r\n\r\n Това заяви пред медиите в Министерски съвет Валери Симеонов. \r\n\r\n Очаквайте подробности! \r\n \n\t\t\t\t\t\t", "date": "2018.10.24", "title": "Това беше: Валери Симеонов се извини на майките, оставка няма!"}
{"url": "http://www.bnews.bg/article/250848-mvr_platilo_s_evropari_emblemata_na_grisha_ganchev_sreshtu_afif_kitayski_koli_za_granicharite", "text": "\n \"Казусът с емблемата на ЦСКА е един морален ангажимент, който собствениците на ЦСКА поеха към феновете и държавата и си го изпълниха. Всички фенове на ЦСКА го одобряват. Не виждам каква драма има с ЦСКА. Видяхме платежното, днес синдикът потвърди, че парите са получени.\" \r\n\r\n Думите са на министъра на спорта Красен Кралев и датират от участието му в \"Лице в лице\" по бТВ на 12 октомври. Коментарът е по повод приключилата близо двугодишна сага с емблемата и активите на фалиралото дружество. С което идеше да каже, че би трябвало да се сложи край на противоборството между \"двете ЦСКА-та\" кое е истински наследник на фалиралия клуб - ЦСКА-София или ЦСКА 1948. \r\n\r\n Макар и по-голямата част от феновете да припознаха първото, собственост на създателя на \"Литекс\" и собственик на \"Петрол\" Гриша Ганчев, разделение все още има - заради усещането, че \"един клуб беше преместен от Ловеч в София и ребрандиран\". Както твърдят предпочелите тръгналия от А областната група ЦСКА 1948 (сега е във Втора лига) и запалянковците на другите отбори. \r\n\r\n Сагата обаче не е приключила. Защото феновете на \"Числото\", както наричат ЦСКА 1948 (и останалите), оспорват моралността на начина, по който \"Тирето\" придоби емблемата. Освен това се чака как ще риагират ФИФА и УЕФА и какво ще се случи с делата в Арбитражния спортен съд (КАС) на чуждестранни футболисти за дългове на фалиралото дружество към тях. Ще ги плати ли ЦСКА-София, ако КАС се произнесе така? \r\n\r\n За новите брожения има конкретен повод - една стара обществна поръчка за доставка на автомобили за нуждите на Гранична полиция, спечелена от фирма, свързана с Гриша Ганчев. Стойността и е близка до тази на закупената от Ганчев и Юлиян Инджов емблема на ЦСКА. А получаването на автомобилите от МВР и финансовият превод за емблемата съвпадат по време.  \r\n\r\n Парите или емблемата \r\n\r\n Фенската фирма, свързана със създателя на \"Литекс\" и собственик на \"Петрол\" Гриша Ганчев - \"Ред енимълс\", спечели миналата пролет търга за легендарната емблема, след като предложи най-високата оферта - 8 милиона лева. Последва дълго протакане, придружено с \"процедурни хватки\" и плащането така и не се осъществяваше. Главен герой беше Атанас Борносузов, треньор в детско-юношеската школа на ЦСКА-София, който постоянно обжалваше, независимо, че синдикът по делото Дора Милева го беше компенсирала напълно.  \r\n\r\n Липсваха подписи на адвокати, забавяха се, забравяха документи, сменяха се адреси... През лятото пък бе направен опит за дерегистрация на въпросната емблема чрез адвокатската кантора на един от специлистите по патентно право в България. Официално не се разбра кой стоеше зад опита, но \"червена\" България знае името му. \r\n\r\n Все пак на 11 октомври т.г. сумата трябваше да бъде преведена, след като всички процедурни съдебни възможности бяха изчерпани. И ЦСКА-София най-сетне се закичи с емблемата на фалиралия ЦСКА. \r\n\r\n \"Синдичката е продала някакъв имот в старото търговско дружество, което въобще не съществува, то си има собственици. И най-лошото и парадоксално е, че съдът я подкрепя...  Не е в последния момент. Просто се водеха много дълги дела. Доколкото съм запознат от нашите юристи, те са искали тази неправда по някакъв начин да я елиминират. Тя да го извади този имот от дружеството и ние да си платим с по-ниска цена в зависимост, колкото струва този имот. Но в крайна сметка съдът я подкрепи и купуваме нещо, което го няма в активите, но както и да е\", обяви Гриша Ганчев в интервю за предаването \"Код Спорт\" по ТВ плюс и няколко пъти повтори, че 8-те милиона \"са хвърлени в канала\". \r\n\r\n Малко след плащането \"Ред енимълс\" смени собственика си, който вече е главният счетоводител и бизнес партньор Гриша Ганчев - Искра Григорова. \r\n\r\n Няколко дни по-рано - на 8 октомври на официална церемония МВР прие нови 290 патрулни полицейски автомобили с повишена проходимост, произведени от новия официален дистрибутор на автомобилите Great Wall за България и официален производител на марката - \"Българска автомобилна индустрия\" ЕАД. Всъщност това е бившето дружество \"Литекс Моторс\", което изпадна в несъстоятелност и чрез серия от прехвърляния заради дългове към фалиралата КТБ лицензът премина в \"Българска автомобилна индустрия\" (БАИ). Ганчев не участва формално в това дружество, но партньорът му понастоящем само в ЦСКА-София Андон Димитров е собственик на БАИ. \r\n\r\n Така напрактика дружество, свързано с Ганчев, печели поръчка за 11,5 милиона лева от държавата, а друго дружество, свързано с Ганчев плаща 8 милиона лева за емблемата малко след финализирането на търга за автомобилите.  \r\n\r\n Търгът \r\n\r\n Предметът на поръчката, обявена от МВР, е \"доставка на 290 броя патрулни полицейски автомобили с повишена проходимост\" по проект на ЕС - \"Подкрепа за справяне на миграционния натиск по българските външни граници\". \r\n\r\n Обществената поръчка е обявена на 21 февруари миналата година, победителят - обявен още през 2017-а, формално цялата процедура е приключила на 28 септември тази година - 10 дни преди церемонията по приемането на новите автомобили, лично от премиера Бойко Борисов, министъра на вътрешни Младен Маринов, главният прокурор Сотир Цацаров и председателят на ДАНС Димитър Георгиев. \r\n\r\n Първоначално обявената от МВР прогнозна цена е 28 359 100 лева - за тези 290 автомобила. В конкурса участват големи фирми, представители на световно известни марки като BMW, Toyota, Land Rover, Nissan и др., но свързаната с Гриша Ганчев \"Българска автомобилна индустрия\" ЕАД дава не само най-ниската цена, тя е в пъти по-ниска от тази на останалите участници в търга. \r\n\r\n От \"Киа Моторс\" предлагат 19,7 млн. лв., \"Авто инженеринг холдинг груп\" - 22,2 млн. лв., \"Тойота Балканс\" - 25,9 млн. лв., \"Ауто София\" - 17,1 млн. лв., \"Омникар ауто\" - 17,6 млн. лв. и \"Мото Пфое\" - 21,4 млн. лв.  \r\n\r\n На този фон БАИ разбива конкуренцията, предлагайки точно 11 599 710 лева. Което прави по 39 999 лева на автомобил.  \r\n\r\n \"По показател \"Предлагана цена\" комисията констатира, че предложението на \"Българска автомобилна индустрия\" е с повече от 20 на сто по-благоприятно от средната стойност на предложенията на останалите участници по същия показател за оценка\", констатират оценителите. \r\n\r\n А в тази поръчка най-ниската цена има 60% от общата тежест на критериите. \r\n\r\n Плюс за БАИ е и фактът, че \"предложеният от участника автомобил се сглобява във фабрика в България, при условията на високо технологичен процес, ниски разходи за работна заплата и комунални услуги, гъвкави производствени линии и модерни съоръжения, което дава изключително предимство от икономическа гледна тoчка\", се посочва още в протокола от проведения конкурс, пише Клуб Z. \r\n \n\t\t\t\t\t\t", "date": "2018.10.24", "title": "МВР платило с европари емблемата на Гриша Ганчев срещу афиф китайски коли за граничарите"}
{"url": "http://www.bnews.bg/article/250847-ekaterina_zaharieva_schupi_dreskoda_v_abu_dabi", "text": "\n \r\nВъншната министърка на България Екатерина Захариева буквално взе акълите на шейховете в Абу Даби. \r\n\r\n С впит по краката и клин тя пристигна на официално посещение заедно с премиера Бойко Борисов в Обединените арабски емирства (ОАЕ). \r\n\r\n „Така слизат от самолета руските и украински девойки, тръгнали на лов за богати шейхове или на работа като компаньонки в Дубай“. \r\n\r\n Фактът, че Захариева няма никакви сетива относно какво да вземе от гардероба си, става ясно и от поста й във Инстаграм, което възмути даже и правителствените медии. \r\n\r\n Очевидно е, че тя се харесва в този вид, тъй като сама е публикувала фотоса в социалните мрежи. Пояснява, че е пристигнала в Обединените арабски емирства и влиза на първа среща с премиера Борисов при държавния министър на изкуствения интелект Омар бин Султан ал Олама. \r\n\r\n   \r\n\r\n   \r\n \n\t\t\t\t\t\t", "date": "2018.10.24", "title": "Екатерина Захариева счупи дрескода в Абу Даби"}
{"url": "http://www.bnews.bg/article/250827-lora_krumova_v_sledrodilna_depresiya_savsem_se_osvini_kachi_20_kila", "text": "\n Лора Крумова в следродилна депресия, журналистката качила 20 кила и е в ужас как да ги свали. Лора Крумова изпаднала в тежка депресия след раждането. Пухкавата водеща напълняла с 20 килограма и била в ужас, че няма да ги свали. \r\n\r\n Журналистката много, много не се застоявала при новородената си дъщеря. Тя се дразнела от непрестанния плач на новороденото. \r\n\r\n Все търсела кой да я смени в грижите за дъщеричката й. Добре, че била майка й, която се оплаквала от умора защото осен бебето гледала и Явор когато не е на детска градина. \r\n\r\n През свободното си време Крумова обикаляла моловете в компанията на свои дружки. Нищо не пазарувала, но пък си плакнела очите с новите колекции в модните бутици. За съжаление заради теглото си Лора не можела да се побере в никоя дреха. \r\n\r\n Старанието й през последните години да влезе във форма отишло на вятъра. Режимът на Петър Дънов, който стриктно спазваше вече не бил подходящ защото водещата искала да кърми детето и не можела да гладува. Тя заменила чашите с вино с фрешове и по-леки храни. Но все още резултат нямало. \r\n\r\n Лора Крумова била потисната от гледката, която виждала в огледалото. Единствената й надежда била, че до като тръгне на работа имало цяла година време и като по чудо можела да си върне старото тегло. \r\n\r\n Мъжът на журналистката не я упреквал за тежката депресия. Все пак негова била идеята да имат второ дете. Крумова не, че не искала да роди още едно. Но винаги се е притеснявала, че ще напълнее по време на бременността и после трудно ще се раздели с излишните кила. Открай в \r\n \n\t\t\t\t\t\t", "date": "2018.10.24", "title": "Лора Крумова в следродилна депресия, съвсем се освини, качи 20 кила"}
{"url": "http://www.bnews.bg/article/250852-karadaya_v_tsivilizovanite_darzhavi_osven_ministar_si_tragva_i_premier", "text": "\n \"Ако този вицепремиер не си отиде от властта, ДПС ще предприеме последващи политически действия, за да върне демокрацията и да спаси България\", отправи предупреждение към властта лидерът на партията Мустафа Карадайъ. \r\n\r\n \"Брутално, цинично, показващо истинското лице на облечен с власт за майки с деца, към които би трябвало да изпитва респект за стоицизма, за вярата им. Един вицепремиер осъди не просто себе си, нанесе щети на държавата\" - така описа ефекта от изказването на вицепремиера Валери Симеонов  лидерът на ДПС. \r\n\r\n \"Проблемът не е само политически, но и морален. Ничии извинения вече не важат.Такива като него нямат място не във властта, а в политиката изобщо, изтъкна цинизма на Симеонов лидерът на движението\", добави той. \r\n\r\n \"Но за да не счупят вратната конструкция, ГЕРБ подлагат на риск държавата, говорят за стабилност, а е налице липса на справедливост, хаос. От известно време основно се налага липсата на човечност\", констатира Карадайъ. \r\n\r\n \"Час по-скоро този вицепремиер трябва да си отиде, той е воденичен камък не само на ГЕРБ, на властта, но и на страната. В цивилизованите страни при такива прояви си тръгва не само министър, но и премиер\", напомни Карадайъ. \r\n\r\n Другият вицепремиер призна вчера, че коалицията от 6-7 месеца, според него, а според нас от самото начало не работи и ангажира обществото с неща, които не са хубави и не са нормални, напомни той. Кой ще ни върне загубеното време на хората, не е нормално това и то трябва час по-скоро да приключи, призова Карадайъ. \r\n\r\n Демокрацията е в криза, държавността е в агония, превишаването на власт, изземването на функции в сектора, за който отговаря, е най-малкото, за което се иска оставка. Или си отива един вицепремиер, или си отива цялото правителство, предупреди лидерът на ДПС. \r\n\r\n Това заяви пред депутатите председателя на ДПС Мустафа Карадайъ, който посочи още, че в цивилизованите държави освен оставка на вицепремиера, си тръгва и премиера на държавата.  \r\n\r\n Изказванията са преди гласуването на вота на недоверие, внесен от БСП заради здравната нереформа на ГЕРБ и патриоти. \r\n\r\n Парламентът отхвърли искането на БСП за изслушването на Валери Симеонов по повод обидата, която нанесе на майките на деца с увреждания. \r\n\r\n В пленарната зала БСП аргументира искането си за изслушването на вицепремиера. \r\n\r\n Независимо от контекста на изказването, подредбата на думите и това, какво г-н Симеонов е искал да вложи в своето изказване, цялото общество остана с впечатление, че Симеонов намерил за добре да квалифицира майчинството като инструмент за изнудване на държавата. Скандалът е нечуван и настояваме да пристигне в залата и да даде обяснение, заяви от името на левицата Валери Жаблянов. \r\n\r\n Борис Ячев от НФСБ направи обратно предложение - искането за изслушването на Валери Симеонов да бъде отхвърлено, защото в петък щял да се гласува законът за хората с увреждания. \r\n\r\n И ДПС поиска отпадане на предложението за изслушването на Симеонов, но със съвсем друг аргумент - за да не чуваме отново циничната му реч. \r\n\r\n   \r\n \n\t\t\t\t\t\t", "date": "2018.10.24", "title": "Карадайъ: В цивилизованите държави освен министър, си тръгва и премиер"}
{"url": "http://www.bnews.bg/article/250850-svobodnite_advokati_skochiha_na_skandalni_promeni", "text": "\n Адвокатите от фейсбук групата „ФЕЙСБУК ОБЩНОСТ НА БЪЛГАРСКИТЕ АДВОКАТИ“ /ФОБА/, които преди две седмици на конференция в гр.Пловдив се обединиха под името „Свободни адвокати“, скочиха срещу скандални предложения за промени в Закона за адвокатурата, предложени в правната комисия на парламента от депутатите на БСП Явор Божанков, Иван Иванов и Пенчо Милков. \r\n\r\n Предложенията касаят въвеждане на нов прием за адвокати, които поради наложено наказание „лишаване право за упражняване на професия за определен период“ са отписани от адвокатските регистри. Този нов прием обаче, освен изначално плащане на такси за вписване, отвързват ръцете на адвокатските колегии по места, като им се дава право да откажат нов прием на адвоката, ако е загубил нравствените си и професионални качества или иначе казано моралът си. \r\nСпоред Свободните адвокати това е de facto налагане на втора санкция, което нарушава основни принципи в наказателното право, тъй като идеята на дисциплинарното наказание е да превъзпита адвоката, а така е възможно да се злоупотребява и е възможно да се отказва вписване до живот. \r\nОсвен това, притесненията на членовете на ФОБА идват и от факта, че през 2004 г. законодателят не е дал право на редовите адвокати да оспорват решенията на вътрешните дисциплинарни съдилища пред съд от съдебната система на Република България, което е нарушение на чл.6 §1 от Европейската конвенция за защита правата на човека и основните свободи, предвиждаща право на достъп до съд. За разлика от тях обаче, адвокатите, които са членове на органите на адвокатурата, имат право да оспорват своето наказание пред Върховния касационен съд /ВКС/ на Република България, като това ги поставя в привилегировано положение, което правовия ред не допуска. \r\nИзложенията си, Свободните адвокати написаха в Отворено писмо до Председателя на Народното събрание, до Висшия адвокатски съвет и до Парламентарната група на БСП, чиито депутати са автори на предложението. Писмото бе подписано от администраторите на групата адвокатите Велислав Величков, Александър Пелев, Петромир Кънчев и Георги Гайдаров и бе подкрепено от 160 адвоката – членове на групата, участвали в отворена анкета по темата. \r\n\r\n В същото време, пловдивския адвокат Кристиан Гьошев, написа собствено становище, което адресира до депутатите от правната комисия в Парламента – Крум Зарков и Явор Божанков. \r\nВ него юристът е акцентирал, че и в сега действащото законодателство /чл.3 ал.2 от Закона за адвокатурата/, ясно било разписано, че адвокат е лице, което е положило клетва и е вписано в регистъра на съответната колегия, респективно ставало ясно, че при наложено наказание за временно лишаване от права, наказаното лице се отписва и няма качество на адвокат, докато не му изтече наказанието. В този смисъл, според Гьошев нямало драма в това да се уточни в закона, че при това наказание, лицето вече не е адвокат.“ \r\nДругите предложения за изменения обаче, остро се критикуват от пловдивчанина, подкрепяйки тезите си с решения на Конституционния съд, включително и такова от 2016 година, произнесено по текст от Закона за адвокатурата, касаещ „уважението“. Именно там конституционните съдии застъпват, че няма как да води до дисциплинарна санкция понятие, което не е нормативно регламентирано и непротиворечиво дефинирано, както и може да бъде прилагано произволно. \r\nВ становището на адв.Гьошев също се застъпва, че отказът за повторно вписване е втора санкция, както и че недопустимо редовите адвокати са лишени от право да обжалват наказанията си пред ВКС. \r\nЮристът обръща и особено внимание на това, че ако даден практикуващ адвокат е отписан, заради наказание, при искане за връщането му в колегията по нов ред, може да се наложи явяване на адвокатски изпит, който при първоначалното му вписване и получаване право да практикува не е бил нормативно задължителен, поради наличие на над 5 години юридически стаж. При промяна в законодателството и повишаване на този стаж, което той лично не подкрепял, можело да се стигне до парадокс, вече практикувал адвокат, да се явява на изпит, който да му даде право пак да практикува, тъй като новоопределеният стаж не му достига да се впише повторно без изпит. Това обаче нямало да важи за адвокати, които вече са държали веднъж този изпит, което пък поставя тях в привилегировано положение. Според него, правната уредба следва да уреди в смисъл, че ако е налице повторен прием за адвокат, той следва да е по ред и условия, действали към момента на първоначалното му вписване, тъй като той веднъж вече е придобил адвокатски права и притежава професионална квалификация „юрист“ . \r\nИ така адвокатите очакват реакцията на народните представители, като за сега имало индикации от вносителите от БСП, че ще оттеглят подписите от предложението, споделиха те за BNews. \r\n\r\n Изложенията на адвокатите, може да видите по-долу: \r\n\r\n \r\n \n\t\t\t\t\t\t", "date": "2018.10.24", "title": "СВОБОДНИТЕ АДВОКАТИ СКОЧИХА НА СКАНДАЛНИ ПРОМЕНИ!\r\n\r\n "}
{"url": "http://www.bnews.bg/article/250851-mareshki_za_karakachanov_i_simeonov_te_sa_se_vkopchili_vav_vlastta_samo_zaradi_dalaverata", "text": "\n Управляващите трябва да излязат пред хората и да кажат, че програмата на правителството и дадените обещания нямат никакво значение и оставането във властта на Валери Симеонов и Красимир Каракачанов е най-важно. Това коментира в студиото на „Тази сутрин” зам.-председателят на парламента и лидер на „Воля” Веселин Марешки. \r\n\r\n „Толкова им е моралът на тези хора, те са се вкопчили във властта само заради далаверата”, заяви той и запита: „Няма ли нормални хора във ВМРО и НФСБ, които да бъдат лице на тази коалиция?”. \r\n\r\n Вчера Каракачанов коментира ситуацията при Патриотите след задочния сблъсък на Симеонов с протестиращите майки така: „Ако изгоним НФСБ от управлението, какво очаква правителството - трябва да разчитаме на Марешки. Съжалявам, но това за мен не е алтернатива”. \r\n\r\n Видимо раздразнен, Марешки отбеляза, че „не всички български граждани, дори тези, които са успели в политиката, са гнусни и долни кариеристи, които се борят на всяка цена да се докопат на някакъв пост, да цоцат и да излагат българския народ”. Според него Симеонов и Каракачанов са „политически трупове”. \r\n\r\n По повод твърденията, че оставка на Валери Симеонов ще върне БСП и ДПС на власт, лидерът на „Воля” обяви, че Красимир Каракачанов преговаря в момента именно с БСП и ДПС за съставяне на следващото правителство. „Корнелия Нинова си го нарича „Краси”. Някои от редовите депутати от БСП се чудят защо БСП не реагира на тези безчинства”, допълни той и като примери посочи смъртта на охранител от свързана с ВМРО фирма в Партийния дом и предложението единият от небезизвестните братя Диневи да получи орден „Стара планина”. \r\n\r\n Въпреки всичко това „Воля” ще гласува днес „против” вота на недоверие, иницииран от БСП. „Този мандат ще се изкара до край – ако не се случи някакъв форсмажор. Хората не припознават алтернативата, няма нужда държавата да минава през хаос”, заяви Марешки и посочи, че даже БСП в момента не е готова да бъде във властта. \r\n\r\n   \r\n \n\t\t\t\t\t\t", "date": "2018.10.24", "title": "Марешки за Каракачанов и Симеонов: Те са се вкопчили във властта само заради далаверата!"}
{"url": "http://www.bnews.bg/article/250853-izvinenie_v_imeto_na_mazniya_kokal_li_napravi_simeonov", "text": "\n \r\nИзвинение в името на мазния кокал ли направи Симеонов? \r\n\r\n Това е въпросът, който мнозина вече си задават след поредното действие на Валери Симеонов. Само час по-рано същия заяви от ефира на БНТ, че няма да се извини, защото това щяло да бъде лицемерно. Напълно естествено възниква и последващ въпрос: Всъщност кога Валери Симеонов казва истината или той просто се обърка в собствените си лъжи? \r\n\r\n Ясно е едно имаме един объркан управляващ, който вероятно трудно разбира най-елементарните общочовешки ценности на нашето общество. Вероятно този вицепремиер трудно осъзнава принципите за толерантност и съпричастност към най-уязвимата част от обществото ни, а именно хората с увреждания. \r\n\r\n Всъщност всички ние обаче оставаме с грозното впечатление, че за  притежанието на властта са готови на всичко, но за добруването на народа ни не са готови дори и на  една логична оставка! Оставката на вицепремиера Симеонов. \r\n  \r\n \n\t\t\t\t\t\t", "date": "2018.10.24", "title": "Извинение в името на мазния кокал ли направи Симеонов?"}
{"url": "http://www.bnews.bg/article/250855-18_000_gledat_dupeto_na_nikoleta_pred_aleksandar_nevski_snimki", "text": "\n Изпод малка, т.е. уууултра къса черна рокля ,дупето на Николета лъсна на пъпа на София. \r\n\r\n Над 18 800 души са се удивили от гледката в Инстаграм и са вдигнали палец нагоре в знак на 100-процентово одобрение. Дори на социалната мрежа й е трудно да зареди всички коментари, в които феновете са написали все превъзходни думи за визията й и за самата Николета. \r\n\r\n Не останаха и такива, които негодуват от мястото, на което е направен секси кадъра. Николета разхожда оформеното си дупе под тузарска рокля на Филип Плейн около района на Народното събрание, а на фона се вижда храм-паметникът „Св. Александър Невски“, пише HotArena. \r\n\r\n Позирането в близост до свещеното място някои сметнаха за доста скандална провява, но по-голямата част от последователите й сметнаха, че фотото е чук и изглежда мега ефектно. \r\n\r\n От следващи снимки на Лозанова в същата одежда виждаме, че освен крака и при навеждане – задни части, дрехата разкрива и гледка към бюста й, тъй като деколтето й е доста дълбоко. Снимки вижте  \r\n \n\t\t\t\t\t\t", "date": "2018.10.24", "title": "18 000 гледат дупето на Николета пред \"Александър Невски\" (Снимки)"}
{"url": "http://www.bnews.bg/article/250875-den_za_molitva_za_detsata_s_uvrezhdaniya", "text": "\n Българската православна църква в подкрепа на децата с увреждания и техните семейства. \r\n\r\n В столичния храм \"Покров Богородичен\" беше отслужена литургия, а датата 24 октомври влиза в българския църковен календар като Ден за молитва за децата с увреждания. \r\n\r\n „Благодарим на Св. Синод за този ден. Искам да отбележа едно-единствено нещо: че уврежданията нямат нито религия, нито партийна принадлежност. И да престанат партийните лидери да ни пришиват на тоя и на оня. Хора, събудете се! Увреждането си е увреждане. И засяга цялото ни общество. От увредените хора, до всички, които са около тях. И всички, които плащат наливането на пари в една бездънна каца, без никаква отчетност”, каза Валентина Ташкова, майка на дете с увреждане, предаде БТВ. \r\n \n\t\t\t\t\t\t", "date": "2018.10.24", "title": "Ден за молитва за децата с увреждания"}
{"url": "http://www.bnews.bg/article/250887-ms_si_pribra_rezidentsiya_boyana_i_dade_krichim_na", "text": "\n Правителството реши да предостави за безвъзмездно управление на администрацията на Министерския съвет резиденция „Бояна“, а стопанство „Кричим“ – на Югозападното държавно предприятие в Благоевград, съобщиха от „Дондуков” 1. \r\n\r\n И двата обекта са със статут на публична държавна собственост и се стопанисват от НСО, но според правителството са с отпаднала необходимост и не са свързани с основната дейност на службата. \r\n\r\n Двуетажната сграда със специално предназначение на Резиденция „Бояна“ е със застроена площ от 1027 кв. м и е необходима за изпълнение на дейностите на администрацията на Министерския съвет. \r\n\r\n Стопанство „Кричим“ се намира в землището на село Куртово Конаре, община Стамболийски, и включва общо 24 имота с различна площ. На територията на стопанството се намират сгради паметници на културата - Двореца „Кричим“ и „Австрийската къща“, които са със статут на недвижимо културно наследство. \r\n\r\n Бившият премиер Симеон Сакскобургготски води съдебна битка за имота, като претендираше, че той е на семейството му. В крайна сметка обаче чифликът „Кричим” остана за държавата. \r\n\r\n Сега отива при благоевградските горски с мотива, че структурата разполага със служителите, които имат нужните образование и опит, за да го поддържат. \r\n\r\n „Дейностите по управление и стопанисване на имотите от държавното предприятие ще бъдат единствено и само във връзка с упражняване на законоустановените му функции, като същите ще бъдат съобразени както с режимите на защитена местност „Кричим“, така и с изискванията на Закона за културното наследство”, подчертават от правителствената пресслужба. \r\n \n\t\t\t\t\t\t", "date": "2018.10.24", "title": "МС си прибра резиденция \"Бояна\" и даде \"Кричим\" на..."}
{"url": "http://www.bnews.bg/article/250894-otkriha_star_boepripas_pri_remonta_na_stolichniya_bul_evlogi_i_hristo_georgievi", "text": "\n Временно е спряно движението през кръстовището на ул. „Оборище” и бул. „Евлоги и Христо Георгиеви”. Причината е открит при строителни работи в района стар боеприпас, съобщават от Столична община. \r\n\r\n \r\n\r\n Автобусна линия №72 се отклонява през бул.“Драган Цанков“, бул.“Яворов“, \r\n\r\n Автобусна линия №75 се отклонява през ул.“Гурко“, бул.“В.Левски“ и бул.“Янко Сакъзов“ и по маршрута си. \r\n\r\n Автобусна линия №213 посока централна гара се отклонява през бул.“Ситняково“, в обратна посока маршрутът не се променя. \r\n\r\n Автобусна линия №9 ще движи през ул.“Гурко“ , бул.“В.Левски“, бул.“Янко Сакъзов“ и по маршрута си. \r\n\r\n Автобусна линия №280 ще преминава през ул.“Горко“ пред Националния стадион. \r\n \n\t\t\t\t\t\t", "date": "2018.10.24", "title": "Откриха стар боеприпас при ремонта на столичния бул. \"Евлоги и Христо Георгиеви\""}
{"url": "http://www.bnews.bg/article/250861-vnimanie_opasen_oriz_na_pazara", "text": "\n 40 предупреждения за хванат опасен ориз има в ЕС от началото на годината, съобщи д-р Сергей Иванов, управител на центъра по биология на храните, пише \"Телеграф\". \r\n\r\n От началото на века пък сигналите са 707. Почти всичкия опасен ориз, който е открит в страни от общността, е внос от Азия. Най-страшното открито замърсяване в ориза е с афлатоксини, най-разпространените представители на смъртоносните микотоксини. \r\n\r\n От всички биологично произвеждани отрови те са най-силните открити до сега чернодробни канцерогени. Устойчиви са на топлинна обработка на продукта. Ако висока доза от отровата попадне в организма на човек, смъртта настъпва в течение на няколко денонощия вследствие на необратими поражения на черния дроб. Другите замърсители на опасния ориз са забранени за използване в ЕС пестициди.  \r\n  \r\n \n\t\t\t\t\t\t", "date": "2018.10.24", "title": "Внимание! Опасен ориз на пазара!"}
{"url": "http://www.bnews.bg/article/250820-nikoleta_s_poreden_pozhar_v_sotsialnite_mrezhi", "text": "\n Николета Лозанова предизвика за пореден път пожар в социалните мрежи. Най-горещият модел на България и ексводеща на „Папараци” прати честитка за рождения ден на сестра си. \r\nЕмоционалното послание несъмнено трогна получателката си, но мъжката част от феновете й направо получиха сърцебиене от горещата снимка, с която то бе придружено. Лозанова сподели мил кадър на тортата, която бе избрала за празника на сестра си, но погледите на феновете бяха насочени към пищното й деколте. \r\n„Сестро, ти си ми всичко и даже повече! Аз съм късметлийка, че те имам! Честит рожден ден!”, написа Николета в социалните мрежи, пише „България днес”. \r\nТрогателното послание на Ники определено бе изненада за мнозина, тъй като моделката обикновено е критично жестока, когато прави коментари в социалните мрежи. Но по повод празника на любимата си сестра се топи от нежност. \r\nНи Ло изненада сестра си със страхотна торта, но тя далеч не се оказа най-обсъждания елемент от провокативната й снимка. \r\n  \r\n \n\t\t\t\t\t\t", "date": "2018.10.24", "title": "Николета с пореден пожар в социалните мрежи"}
{"url": "http://www.bnews.bg/article/250902-skandalat_vav_futbolnite_sredi_se_razrastva_grisha_ganchev_udari_domuschiev_na_latinski", "text": "\n Чрез сайта на ЦСКА собственикът Гриша Ганчев отговори на Кирил Домусчиев и Ангел Петричев чрез философски сентенции на латински език. \r\n\r\n Ето я декларацията, публикувана без редакторска намеса: \r\n\r\n \"С кански мъки, след толкова години \"То\" си призна. Не е \"Тя\", не е и \"Той\". \r\n\r\n Та \"То\" се освети и дикторът му Петриньо го потвърди. И да, наистина - вълкът нравите си не мени, но наглите измамници, когато им оставиш почва, стават още по-нагли! \r\n\r\n ДДС-ставката е основният и най-голям приход на фиска и съм съгласен, че трябва яко разследване. Дано никога каптагонът и амфетите не ги облагат с каквото и да е било! \r\n\r\n Но да се върнем на основните въпроси от думите на \"То\". От тях разбрах, че нещата в измъчения български футбол са \"цветя и рози\". Също така разбрах, че измамният конгломерат, който сътвори \"То\", ще се разширява все повече и повече. С нови подизпълнители, феърплей комисии и разни темподобни придворни пажове и лакеи. Което значи, че конгломератът уби комара с меча си. \r\n\r\n Жалко за властимащите! Жалко за клетия и изстрадал любител на този толкова красив спорт. \r\n\r\n Ad futuram /perpetuam/ rei memoriam на българския футбол! Да пребъде Истанбулската конвенция! \r\n\r\n Alea iacta est!\" \r\n \n\t\t\t\t\t\t", "date": "2018.10.24", "title": "СКАНДАЛЪТ ВЪВ ФУТБОЛНИТЕ СРЕДИ СЕ РАЗРАСТВА! Гриша Ганчев удари Домусчиев на латински"}
{"url": "http://www.bnews.bg/article/250860-temperaturite_padat_ryazko", "text": "\n В цялата страна са в сила предупреждения за опасно силни ветрове. В южните райони поривите ще достигат до 80-90 км/ч., в северните райони и в областите Пловдив, Пазарджик и Сливен, където е обявен оранжев предупредителен код, и над 100 км/ч. \r\n\r\n Вятърът ще се усили следобед и ще започне да понижава температурите. Около обяд те ще са в интервала 17-22 градуса, но след това рязко ще паднат. Ще има превалявания от дъжд, но значителни валежи не се очакват. \r\n\r\n В планините вятърът ще е бурен до ураганен днес. Ще превали дъжд, над 2000 метра височина– сняг, но до вечерта, с понижението на температурите, сняг ще превали и в ниските планински части. Максималната температура на височина 1200 метра ще е около 12 градуса, на 2000 метра – около 3 градуса, но следобед рязко ще застудее. \r\n \n\t\t\t\t\t\t", "date": "2018.10.24", "title": "Температурите падат рязко"}
{"url": "http://www.bnews.bg/article/250889-stroiteli_kam_gerb_slozhete_kray_na_siviya_sektor", "text": "\n Камарата на строителите поиска законови поправки, така че да се сложи край на сивия сектор. След като вчера представители на браншовата организация се срещнаха с БСП, днес разговаряха с депутати от ГЕРБ. \r\n\r\n Председателят на Камарата Илиян Терзиев обаче категорично обяви, че не става въпрос за политически интереси, а искат срещи с политиците, за да изложат най-наболелите си проблеми. \r\nЕдин от тях е остарялата формула на ценообразуването. Строителите искат тя да бъда обновена, така че да отразява адекватно и в цялост процеса. \r\nОсвен това те настояват Закона за устройството на територията да бъде разделен на две части – едната да е по-скоро свързана с администрацията, а другата със строителството. \r\n  \r\n \n\t\t\t\t\t\t", "date": "2018.10.24", "title": "СТРОИТЕЛИ КЪМ ГЕРБ: Сложете край на сивия сектор!"}
{"url": "http://www.bnews.bg/article/250856-votat_na_nedoverie_padna", "text": "\n Само 99 депутати гласуваха за вота на недоверие, внесен от БСП срещу здравната реформа на ГЕРБ. \r\n\r\n  \"Против\" гласуваха  133 народни представители, въздържали се нямаше.   \r\nГЕРБ запазиха мнозинството си, благодарение на спасената крехка коалиция с хората на Валери Симеонов. \r\n\r\n ДПС заявиха предварително, че ще го подкрепят, макар и с техни мотиви. \r\n\r\n \"Ние ще подкрепим правителството, каза той. \"Ние се стягаме да управляваме страната 4-годишен управленски мандат\", който караме в момента, закани се Цветан Цветанов. \r\n\r\n Той защити Валери Симеонов, че вече се бил извинил, също се извинил и премиерът. \r\n \n\t\t\t\t\t\t", "date": "2018.10.24", "title": "Вотът на недоверие падна"}
{"url": "http://www.bnews.bg/article/250859-ispanskite_politsai_zadarzhaha_balgarin_v_kokainova_afera", "text": "\n Отделът за борба с наркотрафика на испанската полиция съобщи, че при съвместна операция с американската Служба за борба с наркотиците са заловени 1400 кг кокаин и са арестувани десет души, сред които един българин, предаде Синхуа. \r\n\r\n Операцията е извършена срещу кораб в Атлантическия океан на около 1800 км от Канарските острови. \r\n\r\n Седем от арестуваните са турски граждани, а останалите са грузинец, украинец и българин. \r\n\r\n Според испанската полиция корабът е пътувал към европейско, може би испанско пристанище с цел да разтовари кокаина, който след това да се разпредели из целия континент. \r\n\r\n Трафикът на кокаина е дело на турска организирана престъпна групировка. \r\nТази операция на испанската полиция е третата срещу турски групировки. \r\n \n\t\t\t\t\t\t", "date": "2018.10.24", "title": "Испанските полицаи задържаха българин в кокаинова афера"}
