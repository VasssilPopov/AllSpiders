{"url": "http://www.bnews.bg/article/257684-doktori_ne_davat_na_duhovnikova_da_osinovi_dete", "text": "\n Актрисата Теодора Духовникова и мъжът й Стефан искали да осиновят дете. Те дори направили конкретни стъпки, но се появили неочаквани трудности, научи HotArena. \r\n„Докторите не разрешиха да вземем детето,  което искахме, защото се оказа, че е  болно и се нуждае от специален режим на лечение“, споделя актрисата. След това разочарование в семейството така и не са повдигнали отново темата за трето дете, пише „България Днес“. \r\n \n\t\t\t\t\t\t", "date": "2019.03.04", "title": "Доктори не дават на Духовникова да осинови дете "}
{"url": "http://www.bnews.bg/article/257718-severna_koreya_prodalzhava_da_obogatyava_uran", "text": "\n Северна Корея продължава да използва завода си за обогатяване на уран и работи по изграждането на ядрен реактор, заяви днес генералният директор на Международната агенция за атомна енергия (МААЕ) Юкия Амано, цитиран от ДПА. \r\n\r\n Той се позова на данни, събрани от експерти от МААЕ. \r\n\r\n Амано говори на започнало днес заседание на Управителния съвет на базираната във Виена агенция от системата на ООН, предаден БТА. \r\n\r\n Изявлението му дойде, след като президентът на САЩ Доналд Тръмп и лидерът на Северна Корея Ким Чен-ун не успяха да подпишат споразумение за денуклеаризация на Корейския полуостров и съкратиха времетраенето на втората си среща, която се проведе миналата седмица в Ханой. \r\n\r\n Въпреки че инспекторите на МААЕ не са допускани в КНДР, те използват сателитни снимки и налични документи, за да следят дейността на ядрения комплекс Йонбьон, за който се подозира, че произвежда ядрени материали за военни цели. \r\n\r\n МААЕ следи обогатяването на уран в Северна Корея, тъй като при достигане на определена степен на чистота той може да се използва в ядрени бомби. \r\n\r\n \"При реактора с лека вода МААЕ забеляза признаци на продължаваща строителна дейност. Продължаваме да следим признаците за работата на предполагаемия обект за обогатяване на уран\", каза Амано. \r\n\r\n През август генералният директор на МААЕ съобщи, че близо до Йонбьон има и втори обект, който също прилича на завод за обогатяване на уран. Днес обаче той каза, че на този етап няма какво да добави по въпроса за този втори обект. \r\n\r\n В Ханой Тръмп заяви, че Ким е обещал да спазва мораториума над ядрените и ракетни тестове. САЩ обаче искат Пхенян в крайна сметка да демонтира инсталациите си за ядрени оръжия. \r\n \n\t\t\t\t\t\t", "date": "2019.03.04", "title": " Северна Корея продължава да обогатява уран"}
{"url": "http://www.bnews.bg/article/257682-esil_dyuran_na_praga_na_50_te_naposledak_se_chuvstvam_kuchka", "text": "\n Есил Дюран навършва 50 години на 5 юли. Заявява го, без каквото и да било притеснение и колебание, както всичко, което й е на сърце. Певицата не крие, че не винаги е било така. Преди е прикривала чувствата си. Смятала за слабост да показва, когато е наранена, докато в един момент не достигнала до извода, че това не е позицията на силния, а на слабия човек. \r\n„Преди се криех. Никога не съм плакала публично. Плакала съм, когато съм сама... Как? Аз? Ще изпадна в тази слабост? Да показвам, че съм ранена, обидена, че някой ме е засегнал, докоснал моята тънка чувствителност. Сега нямам проблем да го направя”, сподели Есил. \r\nПромяната настъпила след като осъзнала, че нейната чувствителност е позитив: \r\n„Най-силните хора могат да разкрият чувствата си... Слабите хора се крият. Силният човек може да каже: „Аз съм наранен. Имам чувства, ревнувам, не съм съгласен, имам проблем с теб... Защо е така? Търся отговора”. Само силният човек може да се заяви по този начин. Слабият обича да се прави на силен. Той иска да демонстрира, за да скрие това, което носи в себе си. Силният се заявява без проблем... Мога да плача, мога да крещя. Мога да кажа с какво не съм съгласна. Може би затова напоследък се чувствам кучка”. \r\nЕсил Дюран използва думата „кучка” именно като синоним на силната, осъзната, непримирима жена, която добре си знае цената, и в този смисъл не прави компромиси със себе си. „Когато жената успява, може да се заяви, се приеме, научава целият свят да я приеме”, категорична е Есил и подчертава, че „кучката” се бори за това, което иска и й се полага. Затова и го получава. „Аз го получавам от един и същ мъж 22 години”, допълва с усмивка певицата, която има син от музиканта Борис Павлов.  \r\nБракът им е хармоничен и изпълнен с любов и разбирателство. Това все пак не е даденост. Есил откровено споделя и по тази тема, че връзката с мъжа й е „отгледана”. Двамата има ли не малко трудности, но съумели да ги превъзмогнат, като първо преборвали егото си. Доста дълго време им отнело да се научат да разграничават работата от личните си взаимоотношения. Приели, че е добра идея и съвсем в полза на връзката им всеки да има своето лично време, пише \"Уикенд\".  \r\nПевицата признава, че сред предизвикателствата в брака им било и желанието на Борис да работи отделно. Първоначално Есил ревнувала, тъй като до този момент разчитала за всичко, свързано с кариерата си, на мъжа си. В крайна сметка разбрала, че поведението й е егоистично. \r\n„Разрах, че никой не може никого да притежава. Дори децата си”, отсича тя.  \r\nСамата Есил също слуша най-вече себе си. В последните години тя прави само това, което й доставя удоволствие. Всичко, което не й е на сърце, просто не го прави. „Срещам се единствено с хора, които са ми приятни, от които мога да науча нещо”, доверява певицата. Може да си го позволи, дори е задължително, защото обича себе си. А това, подчертава Есил, е изключително важно: „Сутрин, като се погледнеш в огледалото, трябва да се харесаш. Когато постигнеш това, започваш да се обичаш много. И това обичане към себе си, те кара да се грижиш много добре за себе си.” \r\n  \r\n \n\t\t\t\t\t\t", "date": "2019.03.04", "title": "Есил Дюран на прага на 50-те: Напоследък се чувствам кучка\r\n"}
{"url": "http://www.bnews.bg/article/257717-padane_zastrashava_uchastieto_na_manoilova_na_svetovnoto_v_sofiya", "text": "\n Катрин Маноилова пропусна днешната първа тренировка на националния ни отбор по шорттрек в \"Арена Армеец\" преди световното първенство, което започва на 8 март в София. Талантливата ни състезателка е паднала по време на тренировка в събота и има травма на главата. Тя е била два дни в болница заради малък хематом, но днес е била освободена. \r\n\r\n Утре Маноилова ще премине още един скенер на главата, след което ще стане ясно дали ще може да участва на световното първенство. Ако не може, на нейно място в индивидуалния отбор вероятно ще бъде включена Лилия Джустрова, но така България няма да стартира при щафетата за жени на 3000 метра. \r\n\r\n Легендата на българския шорттрек Евгения Раданова заяви, че очаква Маноилова да бъде част от състава. \r\nНационалите Зорница Пенчева, Анна Якимова, Лилия Джустрова, Димитър Георгиев и Калоян Ангелов изпробваха леда и след края на заниманието казаха, че са доволни от тренировката и от качеството на леденото покритие. Българите тренираха заедно с двама състезатели от Хърватия и един от Италия, водени от треньорите Юлиян Ангелов и Кирил Пандов. \r\n \n\t\t\t\t\t\t", "date": "2019.03.04", "title": "Падане застрашава участието на Маноилова на световното в София"}
{"url": "http://www.bnews.bg/article/257719-germaniya_obyavi_raketite_na_kitay_za_zaplaha_za_rusiya", "text": "\nРакетите на Китай заплашват Русия, заради което Пекин е необходимо да бъде включен в Договора за ликвидиране на ракетите със среден и малък обсег. Това коментира министърът на отбраната на Германия Урсула фон дер Лайен в интервю за германското сп. \"Фокус\".\r\n\r\nКакто е подчертала министърката, Русия се намира в зоната на унищожение на китайските ракети със среден обсег, така че Москва трябва да е заинтересована от привличането на Пекин за участие в договора от 1987 г.\r\n\r\nСпоред Урсула фон дер Лайен единственият начин за изграждане на отношения с Китай е интензивният диалог.\r\n\r\nСССР и САЩ подписаха Договора за ликвидиране на ракетите със среден и малък обсег през 1987 г. До юни 1991 г. договорът беше изпълнен: СССР унищожи 1846 ракетни системи, САЩ - 846.\r\n\r\nВъпреки това на 2 февруари, след поредица от взаимни обвинения за нарушаване на договора, американският президент Доналд Тръмп обяви оттеглянето на САЩ от договора. В отговор на този ход руският президент Владимир Путин обяви огледални действия. По-рано днес той подписа указ за оттеглянето на Русия от договора от 1987 г.\r\n\r\n \n\t\t\t\t\t\t", "date": "2019.03.04", "title": "Германия обяви ракетите на Китай за заплаха за Русия"}
{"url": "http://www.bnews.bg/article/257679-desi_slava_pokaza_tselulitni_badzhatsi", "text": "\n Деси Слава развя мощен целулит от сцената на спектакъла „Заедно срещу насилието в училище“ на УНИЦЕФ. На концерта чаровната фолк певица се появи издокарана с къса черна рокля, която не успя да скрие мощните баджаци, нацепени от кошмара на всяка жена. \r\nВ социалните мрежи побързаха да се подиграят с младата майка, че облеклото ѝ е крайно неподходящо за фигурата. „Ясно е, че има несъвършенства, все пак е раждала и не е 20-годишна, но можеше да прикрие недостатъците си с подходящи дрехи. Кому бе нужно да се появява по този начин пред публика?”, коментираха злобарите.  \r\nСпоред близки до певицата от Раднево след раждането на второто си дете през декември 2017 г. Деси Слава все не може да отслабне до препоръчителните за ръста ѝ 62-63 кг. Снимките от спектакъла категорично доказаха, че блондинката се нуждае от диета или спорт, а ако няма воля за тях, поне да подбира по-внимателно облеклото си. \r\n„След второто раждане бе стигнала 90 кг, много трудно успя да падне до 70, няма воля за повече. Заради големия ѝ чар и талант феновете свикнаха с повечето плът”, шушукат познатите на звездата. „Целулитът е нещо нормално. Повечето жени го имат, дори и по-слабите, но защо ни го навира в очите с минижупи”, контрират зрителите в социалните мрежи.  \r\nВъпреки че не е в топ форма, чаровната певица залага изцяло на къси и впити рокли още от появата си след майчинството. Деси смятала да почива по-дълго и да гледа Борис, но финансовият аспект на живота я принудил да се върне на сцената. Бащата на наследника ѝ -  Благой Найденов, не печелел достатъчно, че да изхранва фамилията, злословят феновете на фолк звездата, пише \"Уикенд\".  \r\n  \r\n \n\t\t\t\t\t\t", "date": "2019.03.04", "title": "Деси Слава показа целулитни баджаци"}
{"url": "http://www.bnews.bg/article/257678-milionite_na_martin_petrov_profukani_po_kazina", "text": "\n Голяма част от 4-те милиона лева, които банкерката от „Уникредит банк“ Ирина Аткова съумя да източи от сметките на футболната звезда от близкото минало Мартин Петров, са били профукани от нея и съпруга й Димитър Йовев из казина в София и други европейски градове. Това признаха пред „Уикенд“ криминалисти, разследващи наглата финансова измама.  \r\nПрез лятото на 2017 г. славния нападател на националния отбор установи, че без негово знание назначената му като лична банкерка от „Уникредит“ Ирина Аткова в продължение на 10 години е отклонявала милионите му, като шашмата е продължила даже след като финансистката е била отстранена от банката. Петров води съдебно дело срещу „Уникредит банк“, а адвокатите му се съмняват, че Аткова е имала съучастници във финансовата институция. Заради избухналия публичен скандал изпълнителния директор на „Уникредит“ Левон Хампарцумян елегантно бе  \r\nотстранен от директорското кресло, \r\nкато бе преназначен за надзорник на трезора – пост, който му запазава високата заплата, но го лишава от взимането на ръководни решения. Случайно или не, но отстраняването на Хампарцумян се случи дни преди в средата на месец декември 2018 г. да стартира съдебния процес в Софийския апелативен съд, който Мартин Петров води срещу банката. \r\nАферистката Ирина Аткова пък е обявена за издирване от МВР, но от нея няма никаква следа. Според неофициална информация, високопоставената банкова чиновничка се укрива в ЮАР със семейството си. Тя съумява да офейка от България на 10 октомври 2017 г., дни преди Мартин Петров публично да оповести, че е жертва на брутална банкова измама. \r\nОсновната версия, която криминалистите разследват за обира над славния футболист е, че личната му банкерка Ирина Аткова е  \r\nприбирала за себе си милионите. \r\nТя е прехвърляла огромни суми от сметките на Мартин Петров към физически и юридически лица, които впоследствие са се връщали към нея. Кражбите са стартирали през 2007 г., а пикът им е бил в периода януари 2015- юли 2017 г., когато Аткова отклонява близо 3 милиона лева. Смущаващ факт около разследването е, че банкерката оперира с парите на футболиста даже след като е напуснала „Уникредит“ през есента на 2016 г. От трезора все още нямат логично обяснение защо не са уведомили Мартин Петров повече от 10 месеца, че личната му банкерка е напуснала. \r\nЗапознати с разследването на измамата са категорични, че Ирина Аткова дълго време е задоволявала хазартната си зависимост с милионите на Мартин Петров. „Десетки нейни приятели и колеги са признали пред криминалистите, че Ирина е била зависима от хазарта и е пръскала огромни суми на рулетка, ротативки и покер из столичните казина. Тя е измамила не само Мартин Петров, но и други именити българи, като парите им са отивали по казината. Съпругът на Ирина Аткова – Димитър, също е комарджия. Той не напускаше казината, а често пъти компания му правеше братът на Богдана Карадочева - Бойчо. Между другото, той също е бил ограбен от банкерката и мъжът й – дал им е над 200 000 лева, които уж трябвало да бъдат инвестирани във фондове“, твърдят запознати с казуса. \r\nНеотдавна естрадната певица Богдана Карадочева също призна, че е била жертва на измама от страна на Ирина Аткова. Според думите на Карадочева, аферистката, ограбила Мартин Петров, често пъти нямала пари дори за храна и тя й услужвала с по 100-200 лева. Този детайл засилва съмненията, че \r\nбанкерката е профуквала на комар \r\nмилионите, които е отклонявала от клиентите си. Друга известна българска певица – Нора Нова, също замалко да бъде ограбена от чевръстата финансова аферистка. Банкерката убеждавала певицата да й дaдe нaд 100 000 eвpo oт пpoдaжбa нa имoт, ĸoитo тя дa „инвecтиpa”. За щастие, Нора Нова се усъмнила в почтеността на Ирина Аткова и не е сред измамените от нея. \r\nСъщевременно в интервю пред Би Ти Ви през уикенда, Мартин Петров разказа как след избухването на скандала с липсващите му милиони от банковите сметки, от „Уникредит“ му пратили писмо, с което го канят да се яви в офиса на банката, за да му бъде възстановена някаква сума. Когато отишъл, се оказало, че му предлагат eдва 10% от изчезналата сума. „Може би искаха така да го направят. Аз да се съглася да взема тази елементарна сума и да се приключи със случая и да кажат: „Ето, той взе сумата. Наистина много боли, когато хора с чист труд са си изкарали парите и по такъв начин да бъдат ограбени и след това банката да се прави на ощипана, въпреки че е допуснала в редиците си такъв служител“, ожали се футболистът. Той отказал да вземе  \r\nсмехотворната компенсация от банката. \r\n„Аз ги попитах: „Добре де, тези пари в коя сметка са? При положение, че аз все още имам сметки при вас, които все още не са затворени“. И те ми казаха: „В една сметка, която ние сме открили“. Какво ще рече една сметка? И не ми и казват откъде идват тези пари. Как са преценили при положение, че преди три месеца ми изпращат мейл, че не трябва да ми възстановят нито един лев, след три месеца те решават да ми възстановят. Как, защо и от къде, и как?“, попита Мартин Петров. Той разкри, че по време на преговорите с банката, от финансовата институция изрично настояли той да се яви в офиса им сам, а не с адвокати, вероятно надявайки се да успеят да се възползват от семплите му юридически и банкови познания. \r\nСъдебният процес, който Мартин Петров води срещу „Уникредит банк“, вероятно ще се точи поне 2-3 години. В отчаян опит да се спасят от тежка финансова глоба и репутационен срив, от управата на трезора опитват да насочат радследващите към версията, че Петров е поддържал изключително близки отношения с Ирина Аткова и сам й е дал правомощия тя да оперира с електронния му подпис и да нарежда платежни операции. Първоначално се смяташе, че мошеничката е била любовница на футболиста, но той се кълне, че това изобщо не е вярно. \r\n  \r\n \n\t\t\t\t\t\t", "date": "2019.03.04", "title": "Милионите на Мартин Петров профукани по казина "}
{"url": "http://www.bnews.bg/article/257714-severna_makedoniya_sega_e_na_tochnoto_myasto_v_evropa_i_nato", "text": "\n Историческият Преспански договор откри пътя на Северна Македония да стане 30-ата членка на НАТО и ускори европейската й интеграция. Страната сега е на точното място в Европа и в НАТО, заяви бившият американски посланик в Скопие Филип Рийкър, който е и бъдещ помощник държавен секретар по европейските и евразийските въпроси, предаде агенция МИА. \r\n\r\n Рийкър е на посещение в Северна Македония, където повтори, че САЩ подкрепят членството в ЕС на всички страни от Западните Балкани, както и членството в НАТО на тези страни, които искат това. \"Това не е поради добрите ни сърца, а защото стратегическият интерес на САЩ е да има мир, просперитет и стабилност в Европа\", каза той, предаде БТА. \r\n\r\n \"Нашата надежда за вашето бъдеще е стабилни Балкани в една линия с общите ни ценности, напълно интегрирани в западните институции и отпорни на дестабилизация и вредни външни влияния. Западните Балкани направиха значителни крачки напред през изминалите години с историческия Преспански договор, членството на Хърватия в ЕС, започването на присъединителни преговори със Сърбия и Черна гора и членството в НАТО на Хърватия, Черна гора и Албания заедно със Северна Македония, която е на път към пълноправно членство\", каза Рийкър. \r\n\r\n Този регион е преплетен с история, култура и геополитика. Затова трябва /страните/ да работят заедно като съседи и да намират решения, допълни той. \r\n \n\t\t\t\t\t\t", "date": "2019.03.04", "title": " Северна Македония сега е на точното място в Европа и НАТО"}
{"url": "http://www.bnews.bg/article/257712-na_vrashtane_kam_sofiya_tapa_na_magistrala_hemus", "text": "\n Колони от автомобили се образуваха на магистрала „Хемус” непосредствено преди тунела „Витиня” в посока София в следобедните часове, предаде репортер на bTV. \r\n\r\n Шофьорите се оплакват, че губят около половин час, докато излязат от задръстването. \r\n\r\n Движението не е напълно блокирало, но има струпване на много коли. Повечето от  тях се връщат в столицата след края на почивните дни около 3 март.  \r\n \n\t\t\t\t\t\t", "date": "2019.03.04", "title": "На връщане към София: Тапа на магистрала „Хемус”"}
{"url": "http://www.bnews.bg/article/257707-ruskiyat_premier_pristigna_na_dvudnevno_poseshtenie_u_nas", "text": "\n Започна церемонията по официалното посрещане на председателя на правителството на Руската федерация Дмитрий Медведев на площад \"Св. Александър Невски\". \r\n\r\n В посрещането участваха и вицепремиерът Екатерина Захариева, министърът на икономиката Емил Караниколов, министърът на туризма Николина Ангелкова, енергийният министър Теменужка Петкова и социалният министър Бисер Петков. На церемонията присъства и президентът на \"Газпром\" Алексей Милер. \r\n\r\n Визитата е по покана на българския премиер Бойко Борисов. Програмата на Медведев включва среща на „четири очи“ с президента Румен Радев и премиера Борисов. След срещата в Министерски съвет ще бъдат поднесени венци пред Паметника на незнайния воин. \r\n\r\n Основните теми, които ще бъдат обсъдени от делегациите на България и Русия, са в енергетиката, икономиката и туризма. \r\n\r\n Дмитрий Медведев идва за втори път в България. Предишният беше в началото на 2008 година. Тогава той беше част от делегацията, водена от президента Владимир Путин. Това беше първата визита на Медведев в чужбина, малко след като неговата кандидатура беше издигната за президент на Русия в самия край на 2007 г. \r\n \n\t\t\t\t\t\t", "date": "2019.03.04", "title": "Руският премиер пристигна на двудневно посещение у нас"}
{"url": "http://www.bnews.bg/article/257685-lora_karadzhova_varti_kyuchetsi_po_chalgotekite", "text": "\n Дъщерята на Данчо Караджов – Лора се изявява вече в чалга заведения \r\nВъпреки че се води поп певица, Караджова имаше участие в заведението на Коцето в Студентски град. Лора пя хитовете си, докато забавляващите танцуваха и хвърляха салфетки. След нейните песни се включи и оркестър с типичните чалга ритми. Певицата не изглеждаше никак притеснена от обстановката и дори не се поколеба да танцува и тя в чалга ритми, пише „България Днес“.    \r\n \n\t\t\t\t\t\t", "date": "2019.03.04", "title": "Лора Караджова върти кючеци по чалготеките "}
{"url": "http://www.bnews.bg/article/257715-balgariya_i_rusiya_podpisaha_reditsa_dokumenti_za_satrudnichestvo", "text": "\n България и Русия подписаха редица документи за сътрудничество след срещите на делегациите и премиерите на двете страни в Министерския съвет в София. \r\n\r\n Парафирани бяха Програма за съвместни действия в областта на туризма за периода 2019-2021 г.; План за консултация между Министерствата на външните работи на България и Русия за 2019 г.; \r\n\r\n  Протокол за изменение на договора между България и Русия за социална сигурност от 27 февруари 2009 г. и Протокол за изменение на споразумението между министъра на труда и социалната политика на България и Министерството на здравеопазването и социалното развитие на Русия за прилагане на договора за социална сигурност от 27 февруари 2009 г.   \r\n \n\t\t\t\t\t\t", "date": "2019.03.04", "title": "България и Русия подписаха редица документи за сътрудничество"}
{"url": "http://www.bnews.bg/article/257710-mig_29_se_razbi_v_polsha", "text": "\n Изтребител МиГ-29 на полските ВВС се разби в Мазовецкото воеводство, съобщи Марек Павляк, представител на командването на полските въоръжени сили. \r\n\r\n Пилотът е успял да катапултира. Все още обаче той не е бил открит, съобщават Павляк и БГНЕС. Той не спомена какви са причините за инцидента. \r\n \n\t\t\t\t\t\t", "date": "2019.03.04", "title": "МиГ-29 се разби в Полша"}
{"url": "http://www.bnews.bg/article/257711-pitbul_nahapa_dirigentka_vav_veliko_tarnovo", "text": "\n Питбул нахапа известна диригентка, предаде БНР. \r\n\r\n 86-годишната създателка на хор \"Търновград\" Мария Павлова е настанена в болницата във Велико Търново в тежко състояние, след като е била нападната в двора на дома си. Кучето било отглеждано от квартиранти в имота на ул. \"Христо Караминков\" в стария град. \r\n\r\n Питбулът успял да излезе от заграждението, в което го държали, и нападнал без причина диригентката. \r\n\r\n Помощ на жената оказали съседи, които видели случващото се. Тя била оперирана по спешност. От болницата информират, че пострадалата има счупвания и разкъсвания по ръцете и краката. \r\n\r\n За случая е уведомена и полицията, която е извършила оглед на мястото. Образувано е досъдебно производство. \r\n \n\t\t\t\t\t\t", "date": "2019.03.04", "title": "Питбул нахапа диригентка във Велико Търново"}
{"url": "http://www.bnews.bg/article/257708-blizo_25_spad_na_ruski_turisti_otchitat_turoperatorite", "text": "\n Продажбите за България в Русия все още са в застой. Това посочи за БНР Галин Георгиев - управител на един от основните туроператори, които оперират В Русия. \r\n\r\n Близо 25% спад на руските туристи отчитат някои туроператори на базата на ранните записвания. Според Георгиев една от причините за регистрирания отлив е фактът, че от години доходите на руските граждани стагнират. Той посочва и че миналата година предлаганите оферти от турските ни конкуренти са имали както ценово превъзходство, така и такова по отношение на качеството. \r\n\r\n Не на последно място според Георгиев е и огромното количество жилища в България, които са собственост на руски граждани и се посещават не само от самите тях, но и от техни семейства, приятели и т.н. По този начин организираният туризъм търпи големи загуби, заключава той. \r\n\r\n Георгиев изтъква и че самата Русия се стреми да запази туристическия поток вътре в страната, като през последните години е развила значително вътрешния си туризъм. \r\n\r\n Той обаче не изключва и възможността при т.нар. оферти в последния момент да бъдат продадени по-големи обеми. През последните години динамиката в бранша стана много висока, тенденциите бързо се променят, така че е трудно да се каже какво ще се случи след няколко месеца, обясни Георгиев. \r\n\r\n По негови думи детските ваканции също бележат спад, въпреки че България изпълнява руските критерии за детски туризъм. \r\n\r\n Иво Богданов - представител на друг голям български туроператор, работещ на руския пазар, твърди, че въпреки конкуренцията между България, Турция и Гърция предлаганите пакети и цени са различни за трите страни. Причината е, че всеки един от трите пазара си има ниша, към която руският турист се насочва. \r\n\r\n Той подчерта, че няма драстични оплаквания от руски туристи за предлагания от страната ни продукт. По негови думи оплакванията са свързани най-вече с обслужването. \r\n \n\t\t\t\t\t\t", "date": "2019.03.04", "title": "Близо 25% спад на руски туристи отчитат туроператорите"}
{"url": "http://www.bnews.bg/article/257704-tazhna_vest_pochina_vokalistat_na_prodizhi", "text": "\n Фронтменът на легендарната британска банда „Продиджи“ Кийт Флинт е починал на 49-годишна възраст. \r\n\r\n Певецът е намерен мъртъв в дома си днес, съобщава „Сън“.  На мястото е пристигнала полиция. Смъртта му засега не се разглежда като подозрителна.   „Бяхме повикани заради опасения за състоянието на мъж на адрес в Брук Хил, Норд Енд, малко след 8.10 ч. сутринта. Отидохме и, за съжаление, 49-годишен мъж беше обявен за мъртъв на мястото. Неговите роднини са информирани. Смъртта му не се разглежда като подозрителна, ще има доклад за съдебните медици“, обясни говорител на полицията в Есекс. Флинт е намерен в дома си в Дънмоу, Есекс.  \r\n\r\n   \r\n \n\t\t\t\t\t\t", "date": "2019.03.04", "title": "Тъжна вест: Почина вокалистът на Продижи!"}
{"url": "http://www.bnews.bg/article/257713-gratskite_vlasti_zadarzhaha_balgarin_za_trafik_na_bebeta", "text": "\n Българин с три заповеди за арест са задържали гръцките власти на граничен пункт \"Промахон\". Мъжът се е укривал от властите три години. \r\n\r\n Издирван е от прокуратурата в град Катерини за участие в престъпна група за нелегално осиновяване на деца, съобщи кореспондентът на БНР в Гърция. \r\n\r\n Разследването показва, че българинът е намирал майки в България, като им е предлагал между 6 хиляди и 8 хиляди евро за дете. Мъжът е ръководил цялата престъпна група за осиновяването на децата в района на Катерини. Доказани са 13 случая. \r\n\r\n Прокуратурата в Солун го издирва за два опита да продаде бебе на полицаи под прикритие. \r\n\r\n При опит да влезе отново в България през Промахон, мъжът е арестуван. \r\n\r\n Задържаният българин е в ареста в град Серес и ще бъде предаден на властите, издали трите заповеди за арест. \r\n \n\t\t\t\t\t\t", "date": "2019.03.04", "title": "Гръцките власти задържаха българин за трафик на бебета"}
{"url": "http://www.bnews.bg/article/257701-globyavat_targovtsite_na_tsvetya_koito_prodavat_zashtiteni_proletni_vidove", "text": "\n По повод настъпването на сезона на цъфтеж на пролетните цветя в следващите дни Регионалните инспекции по околната среда и водите (РИОСВ) започват проверки на пазари и търговски обекти за търговия на цветя, които са защитени по Закона за биологичното разнообразие, съобщиха от МОСВ. \r\nРедица пролетни растения като някои видове кокичета, минзухари, иглики, перуники, синчец са защитени от Закона за биологичното разнообразие. Те са забранени за бране, изкореняване и продажба, тъй като това води до загуба на естествените им местообитания. Други растения, като пролетната циклама и салепите (които често са наричани с международното им име орхидеи), са под защита и на Вашингтонската конвенция (CITES). Тя опазва видовете, които са световно застрашени от изчезване и са под контрол в международната търговията. Тези растения често се опазват в защитени територии, където са в сила ограничения за брането им.   \r\nЕкспертите по биологично разнообразие напомнят, че е незаконно да се продават малки букетчетаили части от защитени растения за украса на букети, направени с видове от дивата природа. При констатирани нарушения се налагат глоби – на физически лица от 100 до 5000 лева, а на юридически – от 500 до 10 000 лева. \r\nВъпреки че брането на видове извън защитените находища е разрешено за лични нужди, експертите напомнят, че пролетните цветя са много нетрайни. Често те увяхват и ги изхвърляме още преди да сме ги занесли у дома. Затова е по-добре при разходка сред  природата да полагаме усилия за опазването на дивите растения и да не допринасяме за унищожаването на някоя популация на защитено цвете, за да можем да му се наслаждаваме на същото място и през следващата година. \r\nОт 30 януари 2019 г. е в сила заповедта на министъра на околната среда и водите, с която се определя специален режим на опазване и ползване на лечебните растения през 2019 г. Той се прилага за видове с трайна тенденция за намаляване и заплаха за естественото им разпространение в природата. Със заповедта се забранява събирането на билки от 24 вида лечебни растения от естествените им находища в цялата страна. Сред тях са лечебната дилянка (валериана), бодлив залист, мечо грозде, бял риган, исландски лишей, различни видове салеп, жълт мак, бял риган, момина сълза, лечебна ружа и др. Някои от тях лесно се култивират и могат да бъдат отглеждани за търговски цели, но е забранено да се събират от находищата им в дивата природа. Тези забрани не включват количествата, събирани за лични нужди. \r\n\r\n През тази година са определени допустими за събиране определени количества от 11 билки (кг сухо тегло) от естествените им находища извън територията на трите национални парка. Към тях спадат лечебна иглика, червен божур, бял пелин, лазаркиня, лудо биле и др. Тези количества се разпределят от директорите на съответните РИОСВ на фирмите, подали заявления за ползване. \r\nИзключение и тази година е наричаният с различни имена чай – мурсалски, пирински или алиботушки (Sideritis scardica Grisb.), който е забранен за бране дори за лични нужди на територията на цялата страна. Забраната за бране на лечебното растение за стопански и за лични нужди е с цел да се възстановят находищата му в природата. Мурсалският чай се култивира лесно и е разпространен почти във всички частни дворове на селищата около неговото естествено разпространение. Има много научни доказателства, че лечебните качества на култивираните екземпляри от това растение са еднакви с тези на растящите в дивата природа. \r\n \n\t\t\t\t\t\t", "date": "2019.03.04", "title": "Глобяват търговците на цветя, които продават защитени пролетни видове"}
{"url": "http://www.bnews.bg/article/257673-reni_krie_kilogrami_s_dalgi_botushi", "text": "\n Рени едва се побира в сценичните си тоалети. \r\nФолк певицата постоянно твърди, че е на диета и ходи на фитнес, но очевидно без резултат. Изпълнителката на „Като птица“ е пробвала най-разнообразни хранителни режими, но дори да е постигала желания резултат, никога не е бил траен и все още стрелката на кантара показва над 70 кг. За разлика от нея, повечето й колежки тежат под 50 кг.  \r\nОт последните й фотоси се виждат огромните й баджаци, извиращият корем и крайно неподходящата къса рокля и ботуши, които само подчертават възпълния й вид. Рени от години води безуспешна битка с килограмите. Изпълнителката се е подлагала на цели три липосукции през годините, но въпреки това не може да се отърве от едрия си ханш.  \r\nУсмихнатата певица се опитва да прикрива излишните кила, като се старае да изглежда по-висока, а за целта постоянно ходи с 15-сантиметрови токчета. Тя не сваля любимите си ботуши, които скриват част от джоланите, които вее. \r\n  \r\n \n\t\t\t\t\t\t", "date": "2019.03.04", "title": "Рени крие килограми с дълги ботуши"}
{"url": "http://www.bnews.bg/article/257709-obvinyaem_za_ubiystvo_vav_varnensko_selo_ostava_v_aresta", "text": "\n Варненският окръжен съд остави за постоянно в ареста мъжа, обвинен в убийството на свой съселянин след нанесен побой.  \r\nПрестъплението беше извършено на 1 март в центъра на Езерово пред множество свидетели. \r\n\r\n Обвиняемият (на 38 г.) и жертвата (на 54 г.) са се познавали и са имали стари конфликти помежду си, твърдят от обвинението. Задържаният е осъждан многократно, включително за блудство и изнасилване, като през 2013 г. е бил условно предсрочно освободен. \r\n\r\n Според съда от събраните до момента материали по случая може да се направи обосновано предположение, че мъжът е съпричастен към престъплението, за което е обвинен. \r\n\r\n Освен това, ако е с по-лека мярка за неотклонение, може да се укрие или да извърши друго престъпление. Решението на Окръжния съд може да бъде обжалвано в едноседмичен срок. \r\n \n\t\t\t\t\t\t", "date": "2019.03.04", "title": "Обвиняем за убийство във варненско село остава в ареста"}
{"url": "http://www.bnews.bg/article/257681-nelina_bila_raparka_predi_da_propee_chalga", "text": "\n Нелина е била рапърка в началото на кариерата си. Да, става въпрос за същата Нелина, която е сред най-разпознаваемите изпълнителки на фолклор, а и на незабравимия чалга хита „Бял мерцедес”. Нелина рапирала още през 1993 г. Тогава тя представя парчето „Мамена и лъгана” с формация „Фаворит”. Парчето обаче не било посрещнато особено добре от публиката. \r\n„Мисля, че човек не трябва да тъпче на едно място, а постоянно да опитва нови неща, защото иначе за какво ти е този живот”, сподели наскоро блондинката. Тя стартира кариерата си с фолклор, но по-късно решава да разгърне потенциала и диапазона си и обогатява репертоара си с гръцка, сръбска, балканска музика, поп фолк. А също и с рап парче, както самата тя припомни, пише \"Уикенд\".  \r\n  \r\n \n\t\t\t\t\t\t", "date": "2019.03.04", "title": "Нелина била рапърка преди да пропее чалга "}
{"url": "http://www.bnews.bg/article/257716-prezidentat_radev_prie_medvedev_na_dondukov_2", "text": "\n Президентът Румен Радев прие руския премиер Дмитрий Медведев в Гербовата зала на \"Дондуков\" 2. Двамата разговарят на четири очи. След срещата им ще се проведат пленарни разговори и между официалните делегации на двете страни. \r\n\r\n Преди това руският министър-председател се срещна с българския си колега Бойко Борисов. \r\n\r\n Визитата на Медведев е петото посещение на руски премиер или президент у нас за последните 30 години. За Медведев това е втора визита в България. Последно той бе тук през 2008 г. като част от делегацията на президента Владимир Путин.  \r\n \n\t\t\t\t\t\t", "date": "2019.03.04", "title": "Президентът Радев прие Медведев на \"Дондуков\" 2"}
{"url": "http://www.bnews.bg/article/257705-sreshta_vav_vtornik_na_barnie_s_britanskiya_ekip_za_pregovori_za_brexit", "text": "\n Главният преговарящ на ЕС по Brexit Мишел Барние ще се срещне с британския екип за преговори във вторник, заяви говорител на ЕС, тъй като и двете страни търсят пробив в попадналите в задънена улица преговори, съобщава БГНЕС. \r\n\r\n Барние \"ще се срещне утре следобед\" с британския главен прокурор Джефри Кокс и британския министър по Brexit Стивън Баркли, каза говорителят на Еврокомисията Маргаритис Схинас. \r\n\r\n Срещата, която ще се състои в Брюксел, идва след като Барние заяви в събота, че Европейският съюз е готов да даде на Великобритания допълнителни гаранции, за да подпомогне прокарването през британския парламент на сделка за развод. \r\n \n\t\t\t\t\t\t", "date": "2019.03.04", "title": "Среща във вторник на Барние с британския екип за преговори за Brexit"}
{"url": "http://www.bnews.bg/article/257687-zhenata_na_filip_pleyn_se_pusna_dibidyus_foto_za_vazrastni", "text": "\n Изгората на дизайнера Филип Плейн – моделът Морган Брит, се пусна чисто гола в социалната мрежа Инстаграм. \r\nМакар цензурирайки се със звездички, брюнетката не остави нищо на въображението. В рамките на ден апетитните кадри кадри генерираха около 20 000 харесвания, пише „Телеграф“ \r\n\r\n \r\n \n\t\t\t\t\t\t", "date": "2019.03.04", "title": "Жената на Филип Плейн се пусна дибидюс (Фото за възрастни) "}
{"url": "http://www.bnews.bg/article/257686-azis_na_svatbata_na_tsetsi_krasimirova_vizhte_koi_sa_ostanalite_vip_gosti_ot_balgariya", "text": "\n Азис, Ивайла Бакалова, Десислава, Петко и жена му Яна са само част от поканените гости на сватбата на Цеци Красимирова. \r\nМоделката се омъжва за американския милионер Майкъл Струмейтис на 12 май. Цеци вече е изпратила поканите и се е обадила лично на всички ВИП гости от България, които ще присъстват на празника в старинен замък в Барселона. \r\nПрез последните години Красимирова рядко се прибираше в България. Тя запази контакт само с някои от най-близките си приятели, които бяха до нея след убийството на Косьо Самоковеца. Сред тях са колежките й Ивайла Бакалова и Маги Желязкова. Най-близък й остана Азис. Преди много години тя беше шаферка на сватбата му с Ники Китаеца. Според близки Цеци е близка и с актьора Краси Радков, пише \"България Днес\". \r\nТържеството ще струва над 1 млн. долара. Освен родната делегация в Барселона се очаква да пристигнат гости от цял свят – предимно партньори на младоженеца, който има бизнес империя с производство на марихуана за медицински цели.   \r\n \n\t\t\t\t\t\t", "date": "2019.03.04", "title": "Азис на сватбата на Цеци Красимирова (Вижте кои са останалите ВИП гости от България)\r\n"}
{"url": "http://www.bnews.bg/article/257697-grigor_stana_28_bez_igra_tsitsipas_e_deseti", "text": "\n Най-добрият български тенисист - Григор Димитров, се изкачи с едно място в световната ранглиста, въпреки че не е играл от януари. Хасковлията за последно участва на Australian Open, а оттогава лекува контузия в рамото. Той има 1310 точки в актива си, което му отрежда 28-ата позиция. \r\n\r\n Лидер продължава да бъде шампионът в Австралия Новак Джокович с 10955 точки, следван от Рафаел Надал с 8365 и Александър Зверев с 6595. В топ 4 се завръща неостаряващият Роджър Федерер. В събота Маестрото спечели титла №100 в професионалната си кариера. Той се изкачва с три места със своите 4600 точки. \r\n\r\n За първи път в топ 10 попада гръцката сензация Стефанос Циципас, който стигна до финала в Дубай. Той е десети с 3175 точки, предаде БТВ. \r\n\r\n Топ 10 \r\n\r\n 1. (1) Новак Джокович (Сърбия) \r\n2. (2) Рафаел Надал (Испания) \r\n3. (3) Александър Зверев (Германия) \r\n4. (7) Роджър Федерер (Швейцария)  \r\n5. (4) Хуан-Мартин дел Потро (Аржентина) \r\n6. (5) Кевин Андерсон (Южна Африка) \r\n7. (6) Кей Нишикори (Япония)  \r\n8. (8) Доминик Тийм (Австрия) \r\n9. (9) Джон Иснър (САЩ)  \r\n10. (11) Стефанос Циципас (Гърция) \r\n\r\n българите: \r\n28. (29) Григор Димитров (България)  \r\n325. (326) Димитър Кузманов  \r\n481. (483) Александър Лазов  \r\n488. (491) Александър Лазаров \r\n \n\t\t\t\t\t\t", "date": "2019.03.04", "title": "Григор стана №28 без игра, Циципас е десети"}
{"url": "http://www.bnews.bg/article/257706-chetirima_amerikantsi_i_mesten_pilot_zaginaha_pri_katastrofa_na_helikopter_v_keniya", "text": "\n\r\nПолицията в Кения съобщи, че четирима американци и местен пилот са загинали, след като хеликоптерът им се е разбил на остров в езерото Туркана в северната част на африканската страна, съобщава \"Асошиейтед прес\". \r\n\r\nВътрешният полицейски доклад, който е бил видян от агенцията, посочва, че катастрофата е станала в неделя вечерта, след като два хеликоптера са излетели след посещение в палатковия лагер Лоболо. \r\n\r\nПосолството на САЩ потвърждава смъртта на четиримата американци, като назова имената на трима от тях: Андерс Ашър Бърк, Брандън Хау Степър и Кайл Джон Форти. Посолството препраща допълнителни въпроси към кенийските власти. \r\n\r\nВ полицейския доклад не се казва какво е причинило катастрофата. \r\n\r\nМиналия месец трима американци бяха сред петима загинали, след като самолетът им се е разбил, докато са се отправяли към Лодуар близо до езерото Туркана.  \n\t\t\t\t\t\t", "date": "2019.03.04", "title": "Четирима американци и местен пилот загинаха при катастрофа на хеликоптер в Кения"}
{"url": "http://www.bnews.bg/article/257675-tacho_pak_se_zheni_za_kalkandzhieva", "text": "\n Стефан Манов, по-известен като Тачо, предложил на брачната си половинка Евгения Калканджиева да препотвърдят брачните си клетви, издават близки до известното семейство. Тачо изненадал жена си, която преди години стана шеста по фубост в света, с предложението за брак. \r\nПървоначално Жени помислила, че Тачо пак е прекалил с алкохола, но бързо се убедила, че съпругът й говори напълно сериозно. Стефан обяснил, че е станало прекалено скучно и нищо интересно не се случва в тяхното семейство, затова решил двамата с Жени на вдигнат втора сватба. За целта Тачо дори уговорил сватбена агенция, която започнала да подготвя тържеството. То ще бъде по американски образец и ще се състои на морава края София по изкуствена арка с бели рози и малки шафери. Брачно свидетелство няма да се подписва, защото Тачо и Жени имат такова – както от гражданското, така и от църквата. Истинската цел на Тачо е да направи един голям купон, за който не е много ясно кой точно ще плати, чудят се приближени на семейството, пише \"Уикенд\". \r\n  \r\n \n\t\t\t\t\t\t", "date": "2019.03.04", "title": "Тачо пак се жени за Калканджиева"}
{"url": "http://www.bnews.bg/article/257698-plevneliev_se_prismya_na_borbata_sreshtu_koruptsiyata_na_gerb", "text": "\n Електронното правителство е въпрос на борба с корупцията по възможно най-ефективния начин. Това каза президентът (2012 – 2017г.) Росен Плевнелиев в студиото на\"България сутрин” по България он ер. \r\n\r\n \"Новата индустриална революция е факт. В следващите 10 години всичко ще се промени, начинът по който комуникираме, работим, произвеждаме и пътуваме. В тази огромна трансформация, зависи от нас, българите, да бъдем част от прогреса. Считам, че имаме страхотен шанс, защото в една голяма част от индустриите, свързани с новата икономика, България не стои зле“, посочи той, като даде пример със съхранението на базите данни в страната. \r\n\r\n \"Едни от световните лидери са тук и оперират от България в света. За съжаление, днес политиката в голяма доза е проблемът, отколкото решението, а ми се ще да бъде обратното. Съвсем наскоро разговарях с представители на български митници, които ми казаха, че откакто се е направило опит за въвеждане на електронно правителство, в сферата на услугите, които представят, по-скоро бумащината се е умножила по три. Както българските бюрократи казват:\"Аз да си го имам в писмен вид, подписано в оригинала“, бъдещето не е това“, отбеляза Плевнелиев. \r\n\r\n \"Ако погледнем в класацията на Doing Business на Световната банка, по отношение на издаване на строителни решения, ние сме дъно, абсолютно назад в класацията, по-зле от половината африкански държави“, коментира той. \r\n\r\n \"Какво се случва, за да издадем едно строително решение в България, обикновеният човек трябва да отиде в 13 институции, да им почука на вратата и да поиска от всяка една техния подпис, където се случват предпоставки за корупция. Електронното правителство е въпрос на борба с корупцията по възможно най-ефективния начин, защото корупцията ще бъде преборена тогава, когато нещата станат прозрачни“, допълни Росен Плевнелиев. \r\n\r\n \"Ако българските политици наистина искат и декларират да се преборят с корупцията, то да бъдат тогава така добри да започнат с електронното правителство“, заяви още той. \r\n \n\t\t\t\t\t\t", "date": "2019.03.04", "title": "Плевнелиев се присмя на борбата срещу корупцията на ГЕРБ"}
{"url": "http://www.bnews.bg/article/257677-mis_balgariya_smeni_lyubovnitsata_si_desi_soldzhara_s_prase", "text": "\n 4 години след като натири любовницата си жена, „Мис България” 1997 Симона Величкова заживя с необичаен домашен любимец - прасе. Преди време синеоката красавица шашна целия елит, като се оттегли от светската шумотевица в ловешкото село Ъглен. Там една от най-красивите българки живееше с може би най-известната лесбийка у нас – колоритната Десислава Петрова-Солджъра.  \r\n„Когато се случи – любовта ни с Деси, го споделих първо със себе си. После с хората, които пряко ги касае. Не си падам по жени, а по хора. Никога до този момент не бях имала влечине към човек от моя пол. Но ето, с Деси се влюбихме неистово”, откровено признаваше Величкова. Шокиращ за много хора бе и фактът, че по време на гей парада през 2013 г., Симона публично предложи брак на Солджъра. Еднополовата идилия на двете дами приключила безславно и всяка от тях поела по своя път. Деси се върнала в столицата, където продължава да се бори за правата на хомосексуалните хора - нещо, което цял живот е правила, а Симона останала да живее сред природата в живописното селце. За разлика от много хора, които мечтаят да прекарат старините си на спокойствие в някое село, още от дете синеоката красавица искала да живее на село, най-вече заради спомените, които имала от ваканциите при баба и дядо.  \r\nПрез пролетта на 2017 г. Симона се сдобила с нестандартен подарък –черно-бяло декоративно прасенце, което кръстила Йода. Миската го отгледала от бебе и го хранела с изкуствено мляко с пипета. Грухтящият й домашен любимец спял в едно легло с нея, а докато порастне, денем Симона го разнасяла в джоба на жилетката си. Прасенцето, което уж било мини порода и трябвало да наддаде максимум до 5 кг, имало завиден апетит и постепенно започнало да наддава на тегло.  \r\n„Когато ми подариха Йода, ми казаха, че ще е микро прасе и винаги ще си е мъниче”, споделя Симона. 3 години по-късно, за нейна изненада, миниатюрният й домашен любимец се превърнал в огромен шопар. Въпреки че теглото на Йода значително надвишавало това на крехката си стопанка, то обичало да се въргаля в постелята й. Освен че бил пословично чист, забавният Йода бил и доста умен. Той изпълнявал команди като „седни”, „легни” и „дай копитце”. \r\nСимона Величкова признава, че е щастлива и на този етап не търси партньор – нито мъж, нито жена. Според мълвата, тя трудно се възстановила след житейска драма. Симона спечелила конкурса в последното шоу, организирано от Васил Папазов преди да бъде показно разстрелян. Тъй като нямала навършени 17 години, миската била декласирана от участие в „Мис Свят”. Веднага след конкурса популярна модна мениджърка на име Мария се опитала да я продаде за проститутка в Турция. Едва се измъкнала от хотела, в който я заключили, и с много премеждия успяла да се добере до България. \r\nОще в началото на връзката им, Симона и Деси решили да започнат живота си на чисто. Избрали да се установят в село Ъглен, далеч от София, клюките, сплетните и суетата на големия град. Купили си стара къща в селото и за 2 години, с двете си ръце, превърнали постройката в нова сграда, в която делели един покрив и едно легло. Когато Деси я целунала за първи път, тя била леко смутена, но истински щастлива.  \r\nПървият човек, на когото казала на сутринта, бил бащата на дъщеря й. Той се засмял и изобщо не й повярвал. Казал, че това е някаква моментна лудост и няма да продължи повече от 3 месеца. Бившият й съпруг все пак приел с разбиране ситуацията и дори бил първият, който им помогнал да ремонтират къщата. „Той е интелегентен човек. Просто искаше да съм щастлива. Беше му трудно да го приеме, но се пребори с предразсъдъците”, спомня си красивата миска. \r\nМястото, както и целият проект получават името „Оставаме”, което е запазена марка. Симона превърнала къщата в хостел и успяла да съживи живота в селото толкова, че местните хора се чудели защо още не е предложена за кмет. 24 деца посещавали детската градина в Ъглен, около 70 хлапета учели в околните училища. Последното школо в Ъглен била затворено преди 11 години, затова Симона мечтаела да го възстанови или да изгради ново училище.  \r\nВсички дечурлига в селото обичали да се събират в дома на Симона, за да майсторят всевъзможни неща за творене. В двора й има и сцена, на която се правят концерти и други детски представления. Величкова се грижела за многобойни животни. Освен кучета и котки, в двора на къщата й щъкали козички, овце, кончета, зайци, магаре, кокошки и любимият й Йода, пише 'Уикенд\".  \r\n \n\t\t\t\t\t\t", "date": "2019.03.04", "title": "„Мис България” смени любовницата си Деси Солджъра с прасе\r\n"}
{"url": "http://www.bnews.bg/article/257694-dobro_delo_mladi_hora_spasiha_zhena_ot_pozhar", "text": "\n Младежи спасиха възрастна жена от пожар в къщата й. С голи ръце младите хора се притекли на помощ и успели да предотвратят избухването на газова бутилка. Михаела и Антония влизат и започват с кофи вода да гасят огъня. Благодарение на тях, дори не се е наложило идването на пожарникари. \r\n\r\n \"В къщата избухна пожар, който бързо се разпространи. Имах дрехи на простора, които се бяха запалили. Вратата беше затворена. Опитах се да го загася с вода. Минаха двамата младежи и веднага ми се притекоха на помощ\", каза пред Нова тв собственичката на къщата Станка Терзийска. \r\n\r\n \"Бяхме тръгнали към Кюстендил. Случайно видяхме пламъците. Спряхме, прескочихме оградата и започнахме да гасим огъня. Притеснихме се много като разбрахме, че има газова бутилка. Можеше да стане голяма беля\", разказа Михаела Стоилова. \r\n \n\t\t\t\t\t\t", "date": "2019.03.04", "title": "ДОБРО ДЕЛО: Млади хора спасиха жена от пожар!"}
{"url": "http://www.bnews.bg/article/257703-postradalite_ot_olimpik_sa_v_panika_likvidatsiyata_se_otlaga_deset_pati", "text": "\n Потърпевшите от застрахователната компания „Олимпик”, са отчаяни от постоянно отлаганите съдебни дела. Стартът на ликвидацията на фалиралата компания и назначаването на ликвидатор се отлага вече десетина пъти. \r\n\r\n Поредното съдебно заседание в Никозия е насрочено за 8 март. \r\n\r\n Пари чакат не само клиенти и пострадали в инциденти с участието на застраховани коли. Сред потърпевшите от фалита са и доверени автосервизи, които са ремонтирали коли за застрахователя. Само в Бургас те са 11. \r\n\r\n Само един от тях е „назад” с около 15 000 лв., за които има всички необходими документи. В резултат шестимата работници на обекта вече са станали четирима. „Не сме предприели да завеждаме дела към никой по простата причина, че всеки казва: „Няма как да си вземете парите към този момент”, споделя управителят Стоян Георгиев. \r\n\r\n Парадоксално, но сервизите са платили данъците за парите, които не се знае дали някога ще видят. \r\n\r\n Делата в съда в Никозия се отлагат с различни доводи, като оспорват дори избора на ликвидатор. Самият той обясни пред bTV, че дори да стартира ликвидацията, ще минат години. \r\n \n\t\t\t\t\t\t", "date": "2019.03.04", "title": "Пострадалите от \"Олимпик\" са в паника, ликвидацията се отлага десет пъти!"}
{"url": "http://www.bnews.bg/article/257700-v_chas_pik_gorublyane_izliza_na_protest_sreshtu_stolichna_obshtina_i_blokira_tsarigradsko_shose", "text": "\n Днес следобед, когато се очаква много хора да се завърнат в София от почивка в страната и чужбина, собственици на терени в квартал \"Горубляне\" ще излязат на протест. Демонстрацията е планирана за 16.00 часа и ще блокира кръстовището на \"Цариградско шосе\" с улиците \"Павел Красов\" и \"Димитър Пешев\". Хората от квартала са недоволни от решението на столичната община да се прави парк върху техни терени. Те настояват за обществено обсъждане и ако се стигне до изграждането на парк, Общината да им плаща наем, съобщи БНР. \r\n\r\n При първия протест през февруари жителите посочиха като причина за недоволството и липсата на детски площадки, на канализация и градски транспорт. \r\n\r\n Собствениците водят четири дела в Страсбург. Сезирали са и главния прокурор, че Столичната община умишлено блокира процеса на възстановяване на собствеността. В същото време върху взетите им частни земи се дава право на строеж на частно училище и са изсипвани строителни отпадъци, за които са предупредени, че трябва да бъдат изчистени.  \r\n\r\n От \"Пътната полиция\" очакват, както всеки последен почивен ден, движението към столицата да е натоварено и затова, от 14.00 до 20.00 часа движението на камиони над 12 тона ще бъде спряно по автомагистралите и основните пътища.  \r\n \n\t\t\t\t\t\t", "date": "2019.03.04", "title": "В час пик \"Горубляне\" излиза на протест срещу Столична община и блокира \"Цариградско шосе\""}
{"url": "http://www.bnews.bg/article/257695-eto_oshte_podrobnosti_za_edin_ot_nay_izdirvanite_prestapnitsi_na_ispaniya_zaloven_u_nas", "text": "\n Продължават да излизат подробности за заловеният в България испански наркотрафикант. По думите на властите в страната ни, той е \"сериозен ранг“, а случаят показва каква е силата на европейските механизми за противодействие на престъпността. \r\n\r\n Сигналът за него е получен на 12 февруари пред европейската мрежа за активно издирване на бегълци. Службите във Варна незабавно са се организирали и мъжът е задържан на 17 февруари. На  26-и същия месец е бил изправен пред Окръжен съд Варна. Магистратите взимат решение да бъде предаден на испанските власти. Това най-вероятно ще стане на 13 март.  Министърът на вътрешните работи поясни, че българските служби се ползват с доверие пред всички партньори и оправдават  това доверие с тези незабавни действия. \r\n\r\n Предполага се, че 43-годишният Хорхе Арбиза е влязъл на територията на България с автомобил през граничен пункт Видин-Дунав мост на 28 април миналата година. В Испания срещу него се водят наказателни производства за участие в международна престъпна организация за незаконен трафик на наркотици и пране на пари. Той е обявен за международно издирване въз основа на издадена Европейска заповед за арест, издадена на 15.12.2017 г. от съдебните власти в Мадрид. Наказанието за престъплението, за което той се издирва е наказуемо според испанския наказателен закон с \"лишаване от свобода“ до 13 години и 6 месеца. Деянието е му е наказуемо и по българското законодателство. При задържането си Хорхе е бил с фалшиви лични документи. \r\n\r\n Съгласно Закона за екстрадицията и Европейската заповед за арест испанският гражданин има право да оттегли съгласието си в тридневен срок от днес. Ако не го направи, съдът ще постанови окончателно решение относно предаването му на властите в Испания до седмица. Мъжът е издирван  в страната си още от  2013 г.. тогава той е успял да се измъкне от закона, като е избегнал арест при огромна спец.операция в Аликанте. Властите го вкарват в списъка на най-издирваните престъпници в Испания, съобщава Канал 3. \r\n\r\n   \r\n \n\t\t\t\t\t\t", "date": "2019.03.04", "title": "Ето още подробности за един от най-издирваните престъпници на Испания, заловен у нас!"}
{"url": "http://www.bnews.bg/article/257696-pozhar_gorya_v_sklad_za_darveni_paleti_vav_varna", "text": "\n Пожар в склад за дървени палети във Варна е станал тази сутрин. Сигналът е подаден към 7.45 часа, съобщи МВР-Варна. \r\n\r\n Складът се намира на ул. \"Девня\" срещу жп прелез. \r\n\r\n Малко по-късно от МВР уточниха, че пожарът е обхванал около 1 дка площ. От огъня са засегнати дървени палети, три автомобила, микробус и автобус, лодка и джет. \r\n\r\n Към момента пожарът е потушен. Действията по разчистване продължават. \r\n\r\n На място са изпратени 4 противопожарни автомобила. Причините за инцидента се изясняват. \r\n \n\t\t\t\t\t\t", "date": "2019.03.04", "title": "Пожар горя в склад за дървени палети във Варна"}
{"url": "http://www.bnews.bg/article/257702-guaydo_prizova_za_protesti_i_predupredi_maduro_da_ne", "text": "\n Венецуелският опозиционен лидер Хуан Гуайдо призова за протести в цялата страна днес, които да съвпаднат с планираното му завръщане от чужбина, предаде Асошиейтед прес. \r\n\r\n В Туитър той написа, че венецуелците трябва да следят официалните му изявления и че ще съобщи местата, където поддръжниците му да се срещнат. \r\n\r\n Гуайдо предупреди режима на Николас Мадуро да не се опитва да го отвлече или задържи. Той не посочи къде се намира, нито как смята да се върне.  \r\n\r\n Венецуелският опозиционен лидер е председател на националния парламент и като временен президент е признат от около 50 страни. Според него президентът Николас Мадуро трябва да подаде оставка, за да може Венецуела да излезе от политическата и хуманитарна криза, в която се намира.  \r\n\r\n Гуайдо напусна Венецуела тайно, защото има забрана от Върховния съд. През изминалите десет дни обиколи пет латиноамерикански страни, в които беше приеман като президент. \r\n \n\t\t\t\t\t\t", "date": "2019.03.04", "title": "Гуайдо призова за протести и предупреди Мадуро да не..."}
{"url": "http://www.bnews.bg/article/257672-nataliya_gurkova_svali_halkata", "text": "\n Наталия Гуркова вече не носи брачната си халка. Вдовицата на убития преди няколко месеца Джордже Михалевич е прибрала скъпия си пръстен на сигурно място при другите си накити – в сейф. „Мис България 1998” преценила, че така по-лесно ще забрави мъката си и това, че е вдовица. Иначе при всяко поглеждане на халката се сещала за покойния си любим.  \r\n„Едва ли веднага ще мога да се влюбя отново, но след известно време мисля, че ще срещна човек с когото да прекарам остатъка от живота и си и който да приеме децата ми като свои”, заявявала пред приятелките си Гуркова. В момента тя е отдадена на работата си – водеща на предаване, което се излъчва онлайн, а бившата й свекърва не спира да я подкрепя и да публикува клипчетата на шоуто, за да се гледа от повече хора. \r\n  \r\n \n\t\t\t\t\t\t", "date": "2019.03.04", "title": "Наталия Гуркова свали халката"}
{"url": "http://www.bnews.bg/article/257699-stolichna_obshtina_obmislya_novi_pravila_za_sobstvenitsite_na_imoti_pametnitsi_na_kulturata", "text": "\n \r\nНие трябва да намерим механизъм, който да ни позволява бързо и лесно да наложим ипотека, чрез която да се изплати ремонтът на дадена сграда, особено когато е паметник на културата. А където е наложена ипотеката, банката ще може да обявява публични продажба на сградите. Тази ипотека ще тежи на собственика, а не на обществото. \r\n\r\n Това каза заместник-кметът на София Тодор Чобанов по Нова Телевизия по повод на предлаганите промени в Закона за паметниците на културата, които ще облекчат процедурите при ремонт на рушащи се сгради, обявени за културно наследство. \r\n\r\n Според него не е справедливо обществото да плаща за това, че Общината ще бъде принудена да извърши ремонт, за да спаси дадена сграда. Справедливо е тази тежест да падне върху собственика, който има задължението да бъде добър стопанин, а това важи особено когато този обект е значим и за културното наследство. \r\n\r\n Заместник-кметът обясни, че сегашната процедура според общината е неработеща. \r\n\r\n „Сега Законът казва, че за да пристъпим към действие и да наложим ипотека, чрез която да се изплати ремонтът, единственият начин е най-малко три пъти да сме глобили вече собственикът, а всяка от тези глоби означава едно дългогодишно дело, което поставя сградата на допълнителен риск. За съжаление, въпреки че проблемът често е очевиден, съдът много често уважава мотивите на собствениците. Така че ние трябва да намерим механизъм, който да ни позволява бързо и лесно да провеждаме тази процедура”, обясни той. \r\n\r\n Чобанов обясни, че ако парламентът одобри предложените промени срокът от констативния акт за състоянието на сградата до започването на ремонта ще бъде значително съкратен. \r\n\r\n „Ако бъде прието това предложение ще тече един срок, който започва от момента на констатацията, т.е. когато се направи констативния акт, и когато той изтече – няма глобяване, няма обжалване, а ще има възможност да се пристъпи веднага към ремонт и ипотекиране на сградата. Други промени включват, че ако сградата е в лошо състояние, няма да има възможност за освобождаване от данъци. Предвидено е да създадем регистър „Наследство в риск”, който всяка община да го води. В София проблемните сгради са около 5% от 800 сгради с единичен статут. Той ще бъде публичен и всеки ще може да види кои са те и кои ще бъдат глобявани, санкционирани и на кои ще се налагат ипотеки. Освен това е предвидено и разширяване на правомощията на кметовете, за да могат да обжалват при сваляне на статутите”, обясни още зам.-кметът. \r\n\r\n Там, където е наложена ипотеката, банката ще може да обявява публични продажба на сградите, обясни заместник-кметът и уточни: „Не става дума за конфискация, не става дума за собственост на Общината, а става дума да не плаща обществото за нечия небрежност и безотговорност. Тази ипотека ще тежи на собственика, а не на обществото”. \r\n \n\t\t\t\t\t\t", "date": "2019.03.04", "title": "Столична община обмисля нови правила за собствениците на имоти-паметници на културата"}
{"url": "http://www.bnews.bg/article/257683-lacho_ot_skandau_schupi_glezen_predi_kontserta", "text": "\n Лъчезар Евтимов- познат като Лъчо от „СкандаУ“, счупи глезен. \r\nНеприятната случка разкри самият изпълнител в Инстаграм, публикувайки снимка с патерици и текст: „Продължаваме напред“. За съжаление инцидентът се е случил преди първия самостоятелен концерт на хитовото дуо в зала ‚Арена Армеец“ на 6 април т.г., пише \"Телеграф\" \r\n \n\t\t\t\t\t\t", "date": "2019.03.04", "title": "Лъчо от „СкандаУ“ счупи глезен преди концерта\r\n"}
{"url": "http://www.bnews.bg/article/257680-balgarinat_s_oskar_dimitar_marinov_lezhal_2_godini_v_zatvora", "text": "\n България се сдоби със свой „Оскар” благодарение на пианиста, избрал актьорския занаят Димитър Маринов, който изпълнява една от главните роли във филма „Зелената книга”. Лентата получи приза за най-добър филм на церемонията в Лос Анжелис, а заченатият в Търговище, осиновен и отгледан в София актьор разбуни духовете, като развя българското знаме на сцената, когато получаваше наградата с колегите си.  \r\nМитко не крие, че е щастлив и доволен от живота си в Щатите. След „Оскар”-а това е обяснимо, но признанието е направено доста преди наградата – още през 2013-а, когато артистът очаква раждането на втория си син.  Всичко започва през 1990 г., когато след турне с фолк джаз формация в Европа, Канада и САЩ, артистът остава като политически бежанец в Ноксвил. По-късно Маринов се жени за американката Дженифър, двойката има две деца – Йордан и Михаил. Първият, кръстен на майка му, вторият – на мъж, помогнал на българина да се установи в САЩ. \r\nТази история е една от многото, които могат да станат част от вълнуващ филм за живота на таланта. Самият той разказва, че в началото на 90-те, когато пристига в Америка, го приютява семейство, загубило в катастрофа син на неговата възраст. Американските му осиновители не просто му помагат да се справи с живота, но и го подкрепят и морално. Това е второто осиновяване на Димитър.  \r\nБългаринът се ражда като извънбрачно дете през 1964 г. Майка му се казва Йордана и на нея е кръстен първият син на актьора – Йордан. Маринов споделя, че затова настоявала съпругата му и двамата решили името на първородното им дете да започва с Y, за да не му викат Джордан. Йордан, който вече е на 14 години, с гордост казва в училище, че е българин. Тийнейджърът разбира български и говори свободно с татко си. Първите думи, които научила на родния език на мъжа си съпругата Дженифър били „чушки” и „шопска салата”.  \r\nАртистът споделя, че първата му осиновителка бил негова бездетна леля, омъжена за един от най-богатите и известни по онова време индустриалци в България - Братя Маринови. Но комунистическата власт прокудила жената от апартамента ѝ на централната столична улица „Оборище” 33 и настанила там активистката Вълка Горанова. Малкият Митко и леля му заживели в кухня на жилището, която споделяли с още две семейства. Въпреки мизерията момчето се запалва по музиката и от 4-годишен Димитър започва да свири на цигулка. Като поотраства, става член на детската филхармония „Пионер” и с нея пътува по света. В една от американските биографии на Димитър е отбелязано, че като цигулар в „Пионер” през 1979 г. свири в залата на ООН в Ню Йорк под диригенството на легендарния Ленард Бърнстейн.  \r\nДокото отбива военната си служба в началото на 80-те на XX век, Димитър и негов приятел опитват да избягат от България с „Ориент експрес”. Хващат ги, пребиват ги и едва 19-годишен, бъдещият носител на „Оскар” се оказва в затвора. Остава зад решетките цели две години и половина, като изтърпява жесток тормоз - чупят пръстите на едната му ръка и само помощта на затворническия лекар - почитател на класическата музика и на „Пионер”, ръката на Димитър е спасена, за да продължи да държи цигулката. Актьорът разказва, че напук на нещастията завършва ВИТИЗ в класа на проф. Крикор Азарян. Още като ученик обаче посещава актьорска школа, водена от Невена Коканова. Именно великата актриса му предрича голямо бъдеще и думите ѝ завинаги остават в паметта му. Коканова казва на Димитър Маринов: „Пътят ти е толкова далечен, просто дръж посоката”. \r\nТака идва 1990 г., когато покрай турне решава да остане в САЩ като политически емигрант и се установява в Ноксфил, Тенеси. Със 112 долара в джоба си, без познати и без бъкел английски, Митко започва да свири на улицата, за да изкара пари поне за храна. „Първите 10 години винаги са тежки, като годините в казармата – без език, без пари, без познати, емигрантски живот. Миене на чинии, хвърляне на пици”, връща се назад Димитър.  \r\nСмее се на въпроса дали в Америка мечтите стават реалност: „Мечтите стават реалност само тогава, когато се работи за тях. Ако се работи сериозно, ако се трудиш и си готов да рискуваш. Бях щастлив да срещна хубави хора, които винаги са ми помагали и са ме окуражавали: „Не се предавай”, „Ще стане”. Взимал съм заеми оттук-оттам, връщам, пак взимам. Живеех с по 3-4 долара на ден, с цигари назаем”, спомня си българинът. \r\nДимитър Маринов започва с филмите чак през 2009 г., като „виновник” за насочването му към Холивуд е Башар Рахал. „Той беше човекът, който ме нави да се ориентирам и да кандидатствам за Холивуд. Аз съм театрал. Театър е бил моята мечта и любов. В Америка играех в театъра, докато един ден Башар каза: „Виж какво - имаш лицето, имаш таланта, пробвай – в киното и телевизията са парите”. Пробвах и първият ми успех беше реклама с Аштън Къчър, в която бях главен актьор. Рекламата беше успешна, въртя се 2 години. Седмица по-късно спечелих роля във филма „Мъже от стомана”, разказва за началото си в киното нашенецът. С „Мъже от стомана” той за пръв път стъпва на червения килим. Следват участия в сериали с известни имена като Матю Пери, Клифърт Съдерланд, София Вергара, която го „кръщава” Мистър БГ Бийн, пише \"Уикенд\".  \r\nТипично по нашенски Димитър Маринов оценява светът на Холивуд: „Там липсва това приятелство между актьори, което е в България. Особено за актьорите от моя ранг, които сме около периферията. Но на сцената има професионално отношение. Изненадах се, че бях поканен от София Вергара да пия кафе с нея - тя смяташе, че съм смешен, говоря испански, а тя е колумбийка и може би затова ѝ станах симпатичен. Приятели сме с колега украинец, но защото той е украинец, а аз българин, а не заради актьорството. Няма взаимоотношения като в България и на мен това ми липсват доста”, споделя артистът.  \r\n \n\t\t\t\t\t\t", "date": "2019.03.04", "title": "Българинът с „Оскар” Димитър Маринов лежал 2 години в затвора "}
{"url": "http://www.bnews.bg/article/257692-intenziven_trafik_v_kraya_na_pochivnite_dni_vizhte_kakvi_sa_ogranicheniyata_i_kade", "text": "\n Днес - 4 март, от 14 ч. до 20 ч. се ограничава движението на камионите над 12 тона по автомагистралите и най-натоваренитe пътища. Целта е повишаване на безопасността и увеличаване на пропускателната способност на инфраструктурата в края на почивните дни. Агенция „Пътна инфраструктура“ апелира шофьорите да карат разумно и със скорост, съобразена с метеорологичните условия, да спазват правилата за движение и да не използват аварийните ленти по автомагистралните участъци за по-бързо придвижване. \r\n\r\n Рисковото и емоционално шофиране не гарантира по-кратко пътуване, но застрашава живота и здравето на всички останали, които спазват правилата. \r\n\r\n Съвместната заповед за спиране на движението на камионите над 12 тона е на АПИ, ГД „Национална полиция“ и ИА „Автомобилна администрация“. Тя предвижда ограничаване на движението по следните участъци от републиканската мрежа: \r\n\r\n • автомагистралите; \r\n\r\n • път I-1 с. Ребърково - Ботевград, като движението се пренасочва по път II-16 Ребърково - Своге - Софийски околоврестън път в посока София; \r\n\r\n • път I-1 - от Благоевград до ГКПП „Кулата“; \r\n\r\n • път I-4 п. в. „Коритна“ - Велико Търново - Шумен; \r\n\r\n • път I-5 Русе - Велико Търново; \r\n\r\n • път I-8 ГКПП „Калотина“ - София; \r\n\r\n • път I-9 Варна - Бургас; \r\n\r\n • път II-18 Околовръстен път на град София; \r\n\r\n • път II-99 Бургас - Царево. \r\n\r\n Забраната не важи за МПС, превозващи бързоразвалящи се хранителни продукти и товари на температурен режим, живи животни и опасни товари (ADR). \r\n\r\n В пиковите часове заради интензивният трафик е възможно по-бавно предвижване в района на тунел „Витиня“ на АМ „Хемус“, където движението се осъществява двупосочно в тръбата за Варна, както и на път I-1 Ботевград – София, в участъка при 210-ти км, в прохода „Витиня“,където движениено се осъществява в една лента поради ремонт на анкерната стена. Необходимо е шофьорите да карат със съобразена скорост, спазвайки правилата за движение. \r\n\r\n За улеснение на трафика през Владая и повишаване на пътната безопасност днес, през светлата част от денонощието, ще има две ленти за влизащите в София по път I-1 (Е-79). Временната организация е от км 278+910 до 282+038 и от пътен възел „Даскалово“ до кръстовище „Драгичево“. По този начин пристигащите в столицата шофьори ще могат да пътуват по-удобно и безопасно. Алтернативен маршрут на първокласния път през Владая е АМ „Струма“ (в участъка с предишно наименование АМ „Люлин“). \r\n\r\n Всички граждани и транспортни фирми могат да получават информация за актуалната пътна обстановка от интернет страницата на АПИ – www.api.bg, и по всяко време от денонощието на тел. 0700 130 20 в АПИ. В агенцията целогодишно при 24-часов режим работи Ситуационен център, който събира и обобщава данните за състоянието на републиканските пътища. \r\n \n\t\t\t\t\t\t", "date": "2019.03.04", "title": "Интензивен трафик в края на почивните дни, вижте какви са ограниченията и къде!"}
{"url": "http://www.bnews.bg/article/257693-svishtovlii_s_vazpomenanie_kam_zhertvite_ot_zemetresenieto_prez_1977_g", "text": "\n С общоградско възпоменание и поднасяне на цветя днес от 11 часа в Свищов ще почетат паметта на загиналите при земетресението през 1977 година, което взе 109 жертви, сред които и 27 деца. \r\n\r\n Трусът с магнитуд над седма степен по скалата на Рихтер от епицентъра във Вранча преди 42 години срути жилищен блок и работническо общежитие на химическия завод. \r\n\r\n 28 дена продължават спасителните действия, в които като доброволец се включва и Иван Димитров: \r\n\r\n \"Това е черният ден на Свищов! Трагедията беше много голяма! Целият град беше окичен в черни знамена. Борбата беше страхотно голяма. С голяма мобилизация, с голяма амбиция хората помагаха отвсякъде кой, с каквото може. От деня на земетресението до 1 май цяла България всяка събота работеше за Свищов\", предаде БНР. \r\n\r\n Свищовлии и общинското ръководство на града ще поднесат цветя на двете паметни плочи на „33 Свищовски полк“ и на площад „Велешана“. \r\n \n\t\t\t\t\t\t", "date": "2019.03.04", "title": "Свищовлии с възпоменание към жертвите от земетресението през 1977 г."}
{"url": "http://www.bnews.bg/article/257691-taksidzhiite_iskat_sigurnost_sled_ubiystvoto_v_razgrad", "text": "\n След убийството на таксиметровия шофьор край Разград, от браншовата камара  на таксиметровите водачи и превозвачи продължават да настояват за задължително въвеждане на видеорегистратори в такситата, както и паник бутонът да бъде свързан със 112. \r\n\r\n Така шофьорите щели да се чувстват по-сигурни, докато са на работа. „Настоящото законодателство е за паник бутон, но този паник бутон напоследък не работи, защото той е на база на радиостанциите, а радиостанциите в последните години отпадат от употреба и всичко минава на таблети”, обясни председателят на браншова камара на таксиметровите водачи и превозвачи Спас Атанасов. \r\n\r\n Кирил е един от шофьорите, който сам си е поставил видеорегистратор преди държавата да го е задължила. „В момента той снима само навън, защото нямаме право да снима навътре в колата. Според нас  това ще има много голямо въздействие”, смята Кирил Кирилов – секретар на Националния таксиметров синдикат, предава Нова тв. \r\n\r\n Кирилов  посочи, че, според статистиката, от 2016 година всяка година става минимум по едно убийство. А държавата отговаря, че подобни предложения не са постъпвали в ресорното министерство. Оттам казват и че ако такава регулация бъде въведена, то тя би следвало да бъде за сметка на превозвачите. Засега таксиметровите шофьори се въздържали от протест, щели да изчакат държавата да поеме проблема в свои ръце. \r\n  \r\n \n\t\t\t\t\t\t", "date": "2019.03.04", "title": "Таксиджиите искат сигурност след убийството в Разград"}
{"url": "http://www.bnews.bg/article/257674-luiza_grigorova_trenira_s_kino", "text": "\n Луиза Григорова е намерила начин да съчетава спорта със страстта си по киното. Тя гледа филми, докато се поти във фитнеса. По този начин прави тренировките по-леки за понасяне.  \r\n„Във фитнеса най-много обичам да правя кардио тренировки, а хората винаги се оплакват, че им е твърде скучно да въртят колелото или да тичат на пътеката цял час... Моята малка тайна е да гледам филми, докато тренирам. Да, силната и надъхваща музика е супер, но наистина доскучава в един момент, а когато си пусна някой филм, времето отлита и дори забравям, че трябва да спра”, твърди актрисата, която е известна с перфектната си фигура, пише \"Уикенд\".  \r\n  \r\n \n\t\t\t\t\t\t", "date": "2019.03.04", "title": "Луиза Григорова тренира с кино"}
{"url": "http://www.bnews.bg/article/257676-novi_razkritiya_za_tita_i_bogatoto_y_gadzhe", "text": "\n Тита, която е сред участниците в шоуто за имитации „Като две капки вода”, май ще се омъжи преди да се дипломира в Нов български университет, където учи специалност „Управление на бизнеса и предприемачество”. Изпълнителката на „Вуду кукла” и гаджето й Виктор живеят заедно в София от съвсем скоро, макар че имат връзка вече от близо 3 години. \r\nДвамата се запознали покрай общи приятели в родния си град Силистра. Скоро след това Виктор се преместил в чужбина. „И го чаках две години да се върне… Ами аз рядко си харесвам някой”, откровена е Христина, както е истинското й име.  През това време тя прави първи стъпки към сбъдването на мечтата си. През 2014 г. Христина участва в музикалното състезание „Х Фактор”, където се изявява в трио с Гери-Никол и Мищел Страмински. Формацията се разпада след като отпадат от надпреварата и Христина се завръща в Силистра, но за кратко. Рапърът Криско, който е и продуцент, се свързва с нея в социалната мрежа, за да й сподели колко много е харесал представянето й в шоуто. Дни по-късно Тита вече прави пробни записи в студиото на Криско. Певицата подписва договор с продуцента в началото на октомври 2016 г. и се премества в София.  \r\nВ началото на Тита й било изключително трудно да живее сама, далеч от семейството и приятелите си. „Почувствах се несигурна”, признава младата певица. И допълва, че бързо свикнала с новата си среда. Научила се да се бори сама, за което винаги е мечтаела. „Цел в живота ми е да успея сама. От малка искам, без подкрепата на никого, сама да си извоювам моите успехи”, споделя Тита, която на 19 юли ще празнува 20-тия си рожден ден.  \r\nКогато започва да покорява върховете в музикалните класации, любимият й Виктор се завръща в България, но в родния им град Силистра. Затова връзката им продължава да е предимно по телефона, което не се отразило негативно на отношенията им, пише 'Уикенд\". Дори напротив, любовта им се засилила и двамата решили да заживеят заедно. Наскоро Виктор се преместил в София и с Тита вече са неразделни. „Знам какво имам и е нещо истинско”, усмихва се широко певицата. \r\nВиктор е с няколко години по-голям от нея и се е посветил на семейния бизнес. Какъв точно е не е ясно, тъй като младежът страни от медийния интерес. Все пак в светските среди се говори, че е доходоносен, заради стандарта, който поддържа, личало и по тузарския му джип. Тита също държи да не споделя личния си живот. Но уточнява, че Виктор й е голяма подкрепа. На такава се радва и от родителите и сестра си. Майката на Тита е психолог, а баща й работи в НОИ. „Родителите ми са най-добрите ми приятели. Много сме задружни”, отсича младата певица.  \r\n  \r\n \n\t\t\t\t\t\t", "date": "2019.03.04", "title": "Нови разкрития за Тита и богатото й гадже "}
{"url": "http://www.bnews.bg/article/257689-dmitriy_medvedev_pristiga_na_ofitsialno_poseshtenie_vizhte_kak_se_promenya_dvizhenieto_v_sofiya", "text": "\n Руският премиер Дмитрий Медведев пристига на официалнодвудневно посещение у нас. \r\n\r\n Според програмата, Медведев ще бъде посрещнат от премиера Бойко Борисов с официална церемония на площад \"Св. Александър Невски\". След това двамата ще проведат разговор на четири очи в Министерския съвет, последван от пленарна среща на двете делегации. \r\n\r\n Предварително обявените теми на разговор между двамата са свързани със сътрудничеството в енергетиката, икономиката и туризма. \r\n\r\n В късният следобед е предвидена и среща на руския премиер с президента Румен Радев. \r\n\r\n Държавният глава и гостът ще разговарят на четири очи, след което са предвидени пленарни разговори на двете официални делегации. \r\n\r\n Във вторник, 5 март, министър-председателите Бойко Борисов и Дмитрий Медведев ще открият Българо-руски бизнес форум в областта на туризма. \r\n\r\n Това е втората визита на Медведев у нас след  2008 г. , когато той бе част от делегацията на президента Путин. \r\n\r\n Във връзка с посещението на руския премиер столичната полиция и част от жандармерията ще бъдатангажирани.Поетапно ще бъдат затваряни улици в централната градска част. От 14 часа няма да има достъп площад \"Народно събрание\". От МВР предупреждават, че ще се следи стриктно за нарушения на пътя. Строго ще се наказва шофирането в аварийната лента. Предвидени са глоби до 1000 лв. и наказание - отнемане на книжката за три месеца. \r\n \n\t\t\t\t\t\t", "date": "2019.03.04", "title": "Дмитрий Медведев пристига на официално посещение, вижте как се променя движението в София"}
{"url": "http://www.bnews.bg/article/257688-vreme_za_razhodki_v_topal_i_slanchev_pochiven_den", "text": "\n Днес ще е предимно слънчево. Вятърът ще се ориентира от запад-югозапад, в крайните източни райони - от югоизток и ще е слаб до умерен. Ще е топло с максимални температури 15° и 20°. Това сочи прогнозата на дежурният синоптик на НИМХ Мартин Славчев.  \r\n\r\n Атмосферното налягане ще се понижава и ще е по-ниско от средното за март. В планините ще е предимно слънчево. Ще духа до умерен вятър от запад-северозапад. \r\n\r\n Максималната температура на височина 1200 метра ще е около 5°, на 2000 метра - около 0°. \r\n\r\n По Черноморието ще е предимно слънчево. Ще духа слаб до умерен югозападен вятър, който около обяд ще се ориентира от югоизток. Максималните температури ще са 8°-13°. Температурата на морската вода ще е около 7°. Вълнението на морето ще бъде 1-2 бала. \r\n  \r\n \n\t\t\t\t\t\t", "date": "2019.03.04", "title": "Време за разходки в топъл и слънчев почивен ден"}
{"url": "http://www.bnews.bg/article/257690-rosatom_dade_zayavka_kam_aets_belene", "text": "\n Държавната руска корпорация „Росатом“ е готова наравно с други претенденти да участва в конкурса за възобновяване на строителството на атомната централа „Белене“ в България и е способна да завърши изграждането на този обект в кратки срокове. Това заяви пред журналисти първият заместник-ръководител на руската правителствена администрация Сергей Приходко преди визитата на руския премиер Дмитрий Медведев в София, предаде ТАСС. \r\n\"Сега ние виждаме конструктивната нагласа на настоящото българско правителство, което има намерение да даде рестарт на съоръжението АЕЦ „Белене“. Руската компания е готова наравно с други компании да участва в конкурсните процедури\", каза Приходко. \r\n\r\n По думите му Русия притежава най-добрите реактори в света, отговарящи на най-висшите изисквания за безопасност, а „Росатом“ е лидер в изграждането на атомни блокове. Приходко също така припомни, че основното технологично оборудване на централата вече е произведено и се намира в България. Руските специалисти са изпълнили голям обем от работа по проектирането и лизенцирането, допълни той. \r\n\"Всичко това говори в полза на това, че „Росатом“ е способен да осигури доизграждането на централата в кратки срокове и да участва в качеството на партньор във всички жизнени цикли на АЕЦ-а\", добави той. Приходко заключи, че веднага щом в София бъдат взети необходимите решения, може да се пристъпи към предметни консултации, в това число и относно финансово-икономическия модел на проекта и възможните форми на неговата поддръжка. \r\nИма различни оценки на щетите, нанесени на страните от ЕС заради санкциите на Брюксел срещу Руската федерация и отговорът от страна на Русия, но е очевидно, че трябва да говорим за сериозното подкопано взаимно доверие, коментира още първият заместник-ръководител на руското правителство, цитиран от РИА Новости. \r\n\r\n Приходко отбеляза, че \"санкционната линия в Брюксел остава един от основните ограничаващи фактори, които възпрепятстват пълноценното сътрудничество между Русия и държавите от ЕС, включително в търговската и икономическата сфера\". Очевидно, без санкции, европейският бизнес би могъл да направи много повече пари на руския пазар. Загубите на ЕС в санкциите са различни”, каза Приходко, отговаряйки на въпроса има ли някакви изчисления за загубите, понесени от българските икономически оператори в резултат на тези санкции на ЕС и руските реакции за ограничаване. \r\nТой обаче поясни, че въпросът не е само в цифри. \"Взаимното доверие над което всички ние работихме дълго и упорито беше сериозно подкопано, и ще бъде много трудно да се възстанови\", каза представителят на руския кабинет на министрите. \r\nСергей Приходко обърна внимание на факта, че „санкционната спирала, насърчавана от Брюксел, не е от полза нито за Русия, нито за Европейския съюз“. \r\n\"Необходимо е да се води бизнес към премахването на взаимните ограничения, но първата стъпка в тази посока трябва да бъде направена от този, който е произвел цялата тази бъркотия, а именно Европейския съюз\", заключава Приходко. \r\n \n\t\t\t\t\t\t", "date": "2019.03.04", "title": "\"Росатом\" даде заявка към АЕЦ\" Белене\""}
