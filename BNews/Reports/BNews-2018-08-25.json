{"url": "http://www.bnews.bg/article/247580-livarpul_s_treta_poredna_pobeda_chervenite_se_nalozhiha_nad_braytan_s_1_0", "text": "\n Ливърпул постигна трета поредна победа от началото на сезона и е лидер в класирането с пълен актив от точки. Мърсисайдци спечелиха с 1:0 домакинството си на Брайтън. Единственото попадение в срещата реализира Мохамед Салах в 23-ата минута. Отборът на Юрген Клоп доминираше през цялата среща, но не успя да вкара втори гол и за феновете на тима имаше нервни моменти към края на мача, когато гостите създадоха положения пред Алисон. \r\n\r\n Ливърпул започна да притиска Брайтън от първите минути и положенията пред вратата на гостите не закъсняха. Още в петата минута Салах напредна отдясно и след това намери Мане, който стреля встрани от вратата. Фирмино пък пропусна отлична възможност, след като Робъртсън центрира. Ударът на бразилеца с глава бе отразен от вратаря на Брайтън Матю Райън. \r\n\r\n Александър-Арнолд удари горната греда след отлично изпълнение на пряк свободен удар в 15-ата минута, а “червените” продължаваха да търсят пролука в защитата на съперника. Брайтън разчиташе на доста дефанзивна схема, но при една ситуация се наложи Алисон да излиза извън наказателното поле, за да спира Марч. \r\nНатискът на мърсисайдци даде резултат в 23-ата минута. Милнър спечели топката в средата на терена, тя мина през Мане и Фирмино преди да стигне до Салах, а египтянинът с техничен удар я прати в долния десен ъгъл на вратата. След попадението Ливърпул леко намали темпото, но продължи да атакува. Вайналдум стреля от малък ъгъл, като Райън се справи. Вратарят имаше късмет малко по-късно, тъй като Мане засече центриране на Робъртсън, но топката отиде в ръцете му. \r\n\r\n Втората част Ливърпул продължи да доминира, но в 49-ата минута резултатът можеше да бъде изравнен. Глен Мъри пресече подаване на Кейта и намери Нокер. Защитата на домакините не успя да се справи, топката се върна при Нокер, който от отлична позиция стреля встрани от вратата, пропускайки най-чистата ситуация за Брайтън.  \r\nСлед почивката грешките зачестиха и в този период играта често бе накъсвана. Мърсисайдци продължаваха да търсят второ попадение, но в играта им нямаше ритъм. Клоп опита да промени нещо, като пусна в игра Джордън Хендерсън. Той замени Наби Кейта, който се загуби след почивката. Влизането на английския национал сякаш даде резултат и “червените” си върнаха контрола върху случващото се на терена.  \r\nСлед почивката грешките зачестиха и играта често бе накъсвана. Мърсисайдци продължаваха да търсят второ попадение, но в играта им нямаше ритъм. Клоп опита да промени нещо, като пусна в игра Джордън Хендерсън. Той замени Наби Кейта, който се загуби след почивката. Влизането на английския национал сякаш даде резултат и “червените” си върнаха контрола върху случващото се на терена. \r\nПреднината на отбора на Юрген Клоп бе само един гол, което можеше да доведе до нервни последни минути и това се случи. В 79-ата минута се получи разбъркване в наказателното поле на домакините, но никой от играчите на Брайтън не успя да я насочи към мрежата. Малко по-късно Алисон сам си създаде проблеми. По-рано през втората част бразилецът много технично, но и рисковано, финтира играч на съперника. Този път той го направи неуспешно, но в последния момент успя да избие топката.  \r\n\r\n \r\n  \r\n \n\t\t\t\t\t\t", "date": "2018.08.25", "title": "Ливърпул с трета поредна победа! \"Червените\" се наложиха над Брайтън с 1:0!"}
{"url": "http://www.bnews.bg/article/247577-parvo_video_ot_zverskoto_mele_v_defileto_ot_speshna_pomosht_potvardiha_smartta_na_13_dushi", "text": "\n До момента имаме потвърждение за 13 загинали при инцидента с автобус край Своге. Това съобщи за \"Фокус\" говорителят на Центъра за Спешна медицинска помощ- София Катя Сунгарска. Сигналът за катастрофата е получен в 17.12 часа. \r\n\r\n Мобилизирани са 15 линейки на Спешна медицинска помощ-София. Изпратени са и по 3 линейки от Враца и Монтана. \r\n\r\n Всички директори на болници са уведомени и очакват пострадали. За линейките са осигурени бързи коридори. \r\n\r\n Операцията по спасяването на пътници продължава. Специализирани екипи вадят ранени от автобуса.  Както БЛИЦ съобщи, сигналът за инцидента с автобус в района между Лесков дол и Своге, на около 2 км. преди града в посока от София, е получен около 17.10 часа. \r\n\r\n Участъкът на инцидента временно е затворен за движение. Трафикът се спира от патрули на Пътна полиция откъм Нови Искър и Ребърково. \r\n  \r\n\r\n \r\n\r\n   \r\n \n\t\t\t\t\t\t", "date": "2018.08.25", "title": " ПЪРВО ВИДЕО от зверското меле в дефилето! От Спешна помощ потвърдиха смъртта на 13 души!"}
{"url": "http://www.bnews.bg/article/247576-ruzhdi_ruzhdi_stana_evropeyski_shampion_v_lyubimata_si_distsiplina", "text": "\n Ружди Руджи отново стъпи на европейския връх в любимата си дисциплина - тласкането на гюле (F55). \r\n\r\n Българинът триумфира на шампионата на Стария континент за параатлети, записвайки резултат от 12,14 метра от първия опит - рекорд за турнира. Втори остана Небойша Дурич с 11.67 метра, а трети полякът Карол Козун с 10.36 метра. \r\n\r\n Ружди продължава да трупа ценни отличия във витрината си. Освен олимпийската титла от Рио 2016, той вече е двукратен световен и четирикратен европейски шампион в тласкането на гюле. \r\n\r\n За първи път параатлетът от Глоджево стъпи на световния връх на първенството в Доха, Катар през 2015 г. Трите му европейски титли са от Щандсканал (Холандия) 2012, Суонзи (Уелс) 2014 и Гросето (Италия) 2016. \r\n\r\n Със златото на Ружди България вече има три медала от европейския шампионат за параатлети. Преди това Християн Стоянов триумфира на 1500 метра, самият Руджи грабна бронза в мятането на диск. \r\n \n\t\t\t\t\t\t", "date": "2018.08.25", "title": "Ружди Ружди стана европейски шампион в любимата си дисциплина!"}
{"url": "http://www.bnews.bg/article/247579-arsenal_zapisa_parvi_uspeh_prez_noviya_sezon_pod_rakovodstvoto_na_emeri", "text": "\n Арсенал записа първи успех във Висшата лига през новия сезон под ръководството на Унай Емери, осъществявайки пълен обрат над гостуващия Уест Хем с 3:1. Срещата бе изпълнена с много зрелищни изпълнения, като двата отбора ни предоставиха неспирни атаки в целия ход на срещата. \r\n\r\n Марко Арнаутович даде аванс на гостите в 25-ата минута, но в 30-ата Начо Монреал възстанови равенството на „Емирейтс”. Централният защитник Иса Диоп си отбеляза автогол в 70-тата минута, за да даде първото предимство на Арсенал във Висшата лига при Унай Емери, а Даниел Уелбек оформи крайното 3:1 във втората минута на добавеното време. „Артилеристите” записаха първи точки, както и първа победа в новия сезон, и вече са 11-и в класирането. Уест Хем пък добави трето поражение в актива си и е последен с нула пред своя актив. \r\n\r\n Мениджърът на Арсенал Унай Емери не изневери на постройката си и започна с 4-2-3-1. Пиер-Емерик Обамеянг бе на върха на атаката, а зад него действаха Хенрих Мхитарян, Аарън Рамзи и Алекс Иуоби. Присъствието на Рамзи на терена пък значеше, че Месут Йозил е извън състава на испанския наставник.  \r\n\r\n Маурисио Пелегрини също стартира с 4-2-3-1, като Марко Арнаутович поведе нападението на „чуковете”. Лукаш Фабиански пазеше вратата на Уест Хем, а Роберт Снодграс, Филипе Андерсон и Михаил Антонио бяха „на гърба” на австрийския нападател. Четири бяха промените за чилийския наставник, в сравнение с предходния мач на отбора. \r\n\r\n Арсенал създаде перфектна атака отдясно в 11-ата минута, след като Рамзи видя Хектор Бейерин отдясно, който центрира прострелно. Топката някак бе изчистена и дойде в Мхитарян. Арменският халф на Арсенал стреля мощно, а Фабиански отби и Рамзи довкара с глава. Позицията на уелсеца бе в нарушение с правилника и голът бе отменен. Малко по-късно Аранутович можеше да открие резултата на „Емиратс”, след като бе видян зад защитата на „топчиите”, но ударът му спря във външната страна на мрежата. \r\n\r\n В 25-ата минута Арнаутович обаче бе безпогрешен. Футболистите на Пелегрини направиха красива комбинация отляво, а Фелипе Андерсон комбинира на два пъти с австрийския нападател, който стреля добре с десния, за да преодолее Чех – 0:1. \r\n\r\n Четири минути по-късно Арсенал ликува, след като Начо Монреал изравни резултата. Бейерин центрира отдясно, а Фабиански не се намеси добре и я боксира в Монреал, който отблизо не можеше да пропусне – 1:1. \r\n\r\n В 32-ата минута Андерсон видя Михаил Антонио зад отбраната на „артилеристите”, но крилото на Уест Хем стреля слабо. Секунди по-късно отбраната на Арсенал трябваше да се намесва неколкократно, след като Антонио и Андерсон имаха шансове да поведат отново „чуковете” напред, но не успяха. \r\n\r\n В 37-ата минута Рамзи затрудни Фабиански след едно центриране, което рикошира в бранител на Уест Хем, но полският вратар реагира добре. \r\n\r\n Шкодран Мустафи бе много близо до втори гол за Арсенал със старта на втората част, но ударът му с глава бе отклонен от Лукаш Фабиански. \r\n\r\n В 54-ата минута Фелипе Андерсон нахлу мощно отляво и видя на дузпата Арнаутович, който стреля от упор, но в обсега на Чех. Секунди по-късно влезлият като резерва Александър Лаказет пробва рефлекса на Фабиански, но вратарят внимаваше и улови. \r\n\r\n В 68-ата бившото крило на Лацио Андерсон стреля по диагонала след корнер за Уест Хем, а Петър Чех нямаше добра видимост пред купа от играчи. Чешкият вратар обаче показа добра проява и парира опита на Андерсон. \r\n\r\n 120 секунди по-късно Арсенал поведе за пръв път в резултата при новата си ера под ръководството на Унай Емери. „Топчиите” изтормозиха Уест Хем с постепенна атака, а Иса Диоп изчисти ужасно и Рамзи видя Лаказет в близост до вратата. Френският нападател се обърна и центрира, а топката рикошира в бедрото именно на Диоп, след което топката влетя зад гърба на Фабиански – 2:1 за Арсенал. \r\n\r\n Две минути по-късно Арсенал можеше да довърши Уест Хем, но ударът на Обамеянг бе спрян от Иса Диоп. В 83-ата минута Аарън Рамзи стреля от дистанция и бе в трудна позиция, но изстрелът на халфа на Арсенал бе добър и накара Фабиански да прави солидна намеса, за да предотврати трети гол във вратата си. \r\n\r\n Фелипе Андерсон отново можеше да изравни резултата в 90-тата минута, но шансът му изневери, а секунди по-късно Уелбек оформи крайният резултат, след като бе видян добре от Бейерин. \r\n\r\n Идния кръг Арсенал гостува на новака Кардиф, докато Уест Хем ще приеме друг нов представител във Висшата лига – Уулвърхемптън. \r\n \n\t\t\t\t\t\t", "date": "2018.08.25", "title": "Арсенал записа първи успех през новия сезон под ръководството на Емери!"}
{"url": "http://www.bnews.bg/article/247572-prodadoha_na_targ_nay_golemiya_smaragd_v_sveta", "text": "\n Огромен необработен смарагд с тегло 1,6 кг бе продаден на търг за близо 60 000 долара, съобщава БГНЕС. \r\n\r\n Купувачът е бижутерска компания, чието име не бе разкрито. \r\n\r\n Скъпоценният камък бе открит в началото на годината в мина „Марински” край Свердловск. Това е най-големият смарагд, намиран в Русия от 90-те години на миналия век. До момента \"титлата\" се държеше от \"Президент\", който тежи 1,2 кг.  \r\n \n\t\t\t\t\t\t", "date": "2018.08.25", "title": "Продадоха на търг най-големия смарагд в света!"}
{"url": "http://www.bnews.bg/article/247578-141_godini_ot_shipchenskata_epopeya_hilyadi_se_stekoha_na_istoricheskiya_vrah", "text": "\n Хиляди хора се събраха в събота на историческия връх Шипка, за да отбележат годишнината от героичната Шипченска епопея. \r\n\r\n Сред официалните гости бяха президентът Румен Радев, заместник-председателят на Народното събрание Емил Христов, заместник-министърът на отбраната Атанас Запрянов, политици, народни представители, кметове, общественици. \r\n\r\n Президентът и върховен главнокомандващ на въоръжените сили прие почетния строй на Националната гвардейска част и положи венец пред Паметника на свободата. По-рано Радев се включи в туристическия поход към връх Шипка. \r\n\r\n „Вече 141 години българите гледаме към този връх с преклонение. Но никой не ще го рече по-добре от Вазов: „див чутовен връх\", където български и руски храбреци оставиха костите си, за да възкръсне България. На Шипка всички вие преподавате урок по история на цяла България. В последните десетилетия немалко бе сторено, за да бъде изтрита и пренаписана тази история в услуга на политическите шарлатани от ново време. Както и преди няколко месеца, в мартенския сняг, тук отново сте хиляди. И както Вазов казва, с вашето присъствие на този легендарен връх, вие „строшавате на клеветата зъбът”, каза в словото си държавният глава. \r\n\r\n На Паметника на свободата архиерейският наместник на Габровската епархия протойерей Руслан Личев и свещеници от града отслужиха заупокойна панихида в памет на героите, загинали за свободата на България. \r\n\r\n В 20,45 часа държавният глава ще приеме почетния строй на Националната гвардейска част на площад \"Възраждане\" в Габрово и ще произнесе слово в прослава на героите, загинали за свободата на Отечеството. Ще има и тържествена заря-проверка. \r\n \n\t\t\t\t\t\t", "date": "2018.08.25", "title": "141 години от Шипченската епопея: Хиляди се стекоха на историческия връх!"}
{"url": "http://www.bnews.bg/article/247575-karvav_ad_patyat_svoge_sofiya_se_prevarna_v_grobishte_zhertvite_sa_16_parvi_uzhasyavashti_kadri_ot_intsidenta_s_avtobusa_obnovena", "text": "\n Жестока е трагедията след катастрофата на автобус край Своге. Трупове на пътници лежат на земята, разказват очевидци пред ПИК.  \r\n\r\n По първоначална информация автобус, пътуващ през Своге за София, е ударил две коли, премазал е мантинелата и е паднал в промишлен двор под пътя. От изпратените снимки се виждат най-малко четири жертви. \r\n\r\n Очевидци разказват, че не са виждали подобна трагедия. Трупове има навсякъде и жертвите ще са повече, допълват те.  \r\n\r\n Автобусът е горял, най-вероятно има и много ранени. На мястото има около 15 екипа на Спешна помощ от София, 3 - от Враца и още 3 - от Монтана.  По непотвърдена информация на БНТ, 16 души са загинали, а 27 са ранените. Издирват се още хора, пострадали при инцидента.  \r\n\r\n Участъкът на инцидента е временно затворен за движение. \r\n\r\n \r\n\r\n \r\n\r\n   \r\n \n\t\t\t\t\t\t", "date": "2018.08.25", "title": "КЪРВАВ АД! Пътят Своге - София се превърна в гробище! Жертвите са 16! Първи ужасяващи кадри от инцидента с автобуса! (ОБНОВЕНА)"}
{"url": "http://www.bnews.bg/article/247573-palen_absurd_arnaudova_za_katastrofata_s_bashtata_na_prezidenta_sastaven_e_akt_na_choveka_s_invalidnata_trikolka", "text": "\n Полицията в Харманли е написала акт за административно нарушение на човека в инвалидната триколка за пътното произшествие, в което е участвал бащата на президента Георги Радев. Това заяви за бТВ говорителят на главния прокурор Румяна Арнаудова и допълни, че в документа е отбелязано името на Радев. По думите ѝ случаят е прецедент, защото прокуратурата не е била уведомена, а научава седмица по-късно за инцидента от медиите. \r\n\r\n Арнаудова допълни, че главният прокурор Сотир Цацаров е изпраща прокурор на място, които да провери случилото се в две посоки. Първо дали е налице престъпление по транспорта, за да се установи дали пострадалото лице е със средна или тежка телесна повреда. За целта ще бъде извършен преглед от лекар. \r\n\r\n Има информация, че пострадалият е бил настанен в болница в Харманли. Правени са рентгенови снимки, а прокуратурата ще изземе медицинската документация. \r\n\r\n Прокуратурата ще провери и дали служителите от МВР са извършили престъпление по служба. Заради твърдения, че е възможно те да не са изпълнили стриктно и отговорно служебните си задължения. \r\n\r\n Междувременно стана ясно, че и министърът на вътрешните работи Валентин Радев е разпоредил проверка в РУ-Харманли. Екипи на Главна дирекция \"Национална полиция\" и Дирекция \"Инспекторат\" на МВР ще разпитат служителите, които са били на местопроизшествието, както и пострадалият при инцидента, иззети са записи от видеокамери и друг доказателствен материал. \r\n \n\t\t\t\t\t\t", "date": "2018.08.25", "title": "ПЪЛЕН АБСУРД! Арнаудова за катастрофата с бащата на президента: Съставен е акт на човека с инвалидната триколка!"}
{"url": "http://www.bnews.bg/article/247571-natisnaha_postradaliya_ot_intsidenta_na_patya_predizvikan_ot_bashtata_na_radev_potarpevshiyat_otkazva_da_dade_glasnost_na_sluchaya", "text": "\n Стефчо Маринов Тодоров е жертвата на пътния инцидент в Харманли, предизвикан на 17 август от бащата на президента Румен Радев – Георги.  \r\n\r\n „За какво ме безпокоите? Нищо не искам да говоря. Не съм пускал жалба в МВР. Не ми се говори по този въпрос, айде чао, довиждане”, лаконичен бил пострадалият Тодоров. \r\n\r\n Още минути след катастрофата Стефчо Тодоров е заявил на полицаите, че е недоволен от работата им и ще пусне в МВР възражение по случая. Но на следващия ден изненадващо е заявил, че се отказва да пуска жалба. Пред полицаите потвърдил, че с него е воден разговор, за да действа по този начин. Кой го е \"посъветвал\" да постъпи така, тепърва трябва да се установи, пише 24chasa.bg \r\n\r\n Днес стана ясно от разпространен видео клип в социалната мрежа, че 81-годишният Георги Радев е предизвикал ПТП, което осем дни е прикривано от МВР. От самия клип става ясно, че на местопроизшествието полицаите не са съставили протокол за инцидента, водачите не са били подложени на тестове за алкохол и наркотици, а партийният лидер на БСП в Харманли дори си е позволи да премести в присъствието на униформените ударената инвалидна триколка. \r\n\r\n Поведението на жертвата Тодоров недвусмислено показва, че явно е предупреден и може би се страхува да даде гласност на катастрофата. Според негови съседи повече от седмица след инцидента ръката му продължава да бъде видимо наранена. \r\n\r\n От президентството твърдят, че натиск не е оказван. МВР са започнали проверка, но се съмняват, че някакъв младши полицай се опитал да замете следите. Хора от системата обаче са категорични, че без знанието на шефа на РПУ-Харманли прикриването няма как да се случи. \r\n\r\n Любопитен факт е, че и шефът на областната дирекция в Хасково едва преди часове е научил за инцидента. Прикриването на случая явно налага да се намеси и държавното обвинение, което да установи истината за катастрофата, но и дали е указван натиск на пострадалия да мълчи. \r\n\r\n   \r\n \n\t\t\t\t\t\t", "date": "2018.08.25", "title": "Натиснаха пострадалия от инцидента на пътя, предизвикан от бащата на Радев! Потърпевшият отказва да даде гласност на случая!"}
{"url": "http://www.bnews.bg/article/247565-rumyana_arnaudova_prokuraturata_v_harmanli_nyama_informatsiya_za_intsidenta_s_bashtata_na_prezidenta", "text": "\n За този инцидент, в който е участвал бащата на президента Румен Радев, за това пътнотранспортно произшествие, в прокуратурата в Харманли не е докладвана каквато и да е информация. За инцидента прокуратурата получава информация едва днес и то само от медиите. Това заяви пред Агенция „Фокус“ говорителят на главния прокурор Румяна Арнаудова. \r\n\r\n По думите й главният прокурор се е самосезирал от публикации в медиите и е разпоредил на Окръжна прокуратура - Хасково да започне незабавна проверка. \r\n\r\n „От една страна ще се установи дали е на лице престъпление по транспорта, дали в резултат от нарушаване на правила за движение по пътищата е причинено пътнотранспортно произшествие, при което е причинена средна или тежка телесна повреда“, допълни Арнаудова. \r\n\r\n Говорителят на главния прокурор посочи, че при  лека телесната повреда, е на лице само административно нарушение. За да се докажат фактите, е назначен незабавен преглед от лекар на пострадалия човек. Арнаудова посочи, че ще се разследва и дали е извършено престъпление по служба от служители на МВР. \r\n\r\n   \r\n \n\t\t\t\t\t\t", "date": "2018.08.25", "title": "Румяна Арнаудова: Прокуратурата в Харманли няма информация за инцидента с бащата на президента!"}
{"url": "http://www.bnews.bg/article/247566-pozhar_na_magistrala_trakiya", "text": "\n Около 20-30 метра сухи треви горят между 82 и 83 км на автомагистрала \"Тракия\" от дясната страна в посока София, съобщиха от полицията в Пазарджик.  \r\n\r\n Към мястото в момента пътува екип на районната служба \"Пожарна безопасност и защита на населението - Пазарджик“, който да локализира сухите треви и да ги изгаси, за да няма риск за пътуващите по автомагистралата. \r\n\r\n Проблемният участък е с малка площ и пътното платно не е задимено. Няма опасност за преминаващите по магистралата. \r\n  \r\n \n\t\t\t\t\t\t", "date": "2018.08.25", "title": "Пожар на магистрала “Тракия“!\r\n\r\n"}
{"url": "http://www.bnews.bg/article/247567-stotitsi_mazhe_uchastvaha_v_sastezanie_za_bradi_i_mustatsi", "text": "\n Повече от 200 души участваха в състезание за бради и мустаци във Великобритания. \r\n\r\n Събитието включва 21 различни категории. \r\n\r\n На надпреварата присъства и настоящият световен шампион по естествени бакенбарди – Майкъл Уолаж. \r\n \n\t\t\t\t\t\t", "date": "2018.08.25", "title": "Стотици мъже участваха в състезание за бради и мустаци!"}
{"url": "http://www.bnews.bg/article/247568-borisov_za_perperikon_tazi_arheologiya_shte_pomaga_i_na_detsata_ni", "text": "\n „Тази археология, която се разкрива, ще помага и на децата, и на туристите, и на всеки българин да се върне в историята“. Това каза министър-председателят Бойко Борисов, който заедно с министъра на културата Боил Банов, посети последните открития при разкопките на скалния град Перперикон. \r\n\r\n Премиерът Борисов посочи, че по местата, където се изграждат инфраструктурни обекти в страната, продължава да се откриват археологически селища. \r\n\r\n По време на проучванията през последните три години в Перперикон е открита най-голямата известна досега раннохристиянска църква в Родопите. В трикорабната базилика са запазени цели колони, капители, корнизи и други архитектурни детайли. Край църквата археолозите разкриват и други късноантични и средновековни сгради, както и обширен некропол. \r\n \n\t\t\t\t\t\t", "date": "2018.08.25", "title": "Борисов за Перперикон: Тази археология ще помага и на децата ни"}
{"url": "http://www.bnews.bg/article/247569-ukrivane_na_informatsiya_otnosno_ptp_to_predizvikano_ot_bashtata_na_rumen_radev_tsatsarov_se_zae_sas_sluchaya", "text": "\n Инспекторатът на МВР и ГД \"Национална полиция\" извършват вътрешна проверка дали е укрита информация от РУ-Харманли за ПТП, извършено от 81-годишният Георги Радев - бащата на българския президент Румен Радев. Това каза шефът на ОДМВР-Хасково старши комисар Ангел Цанков. \r\n\r\n \"Случаят е от предишния петък и е станал на кръговото в Харманли. Инцидентът е докладван\", каза още Цанков. Георги Радев управлявал Мерцедеса. С него се возела и 78-годишната му съпруга Станка. Двамата живеят в близкото с. Славяново. На кръговото възрастният водач ударил електрическа триколка с инвалид. Георги Радев слязъл от колата, за да види състоянието на човека, казаха от ОДМВР-Хасково. Според официалната информация мъжът в неравностойно положение не е пострадал сериозно. Бил с лека телесна повреда. Катастрофата била с материални щети и затова не била обявена в бюлетина на областната дирекция, казаха от там. \r\n\r\n От МВР казаха, че пътно транспортното произшествие е регистрирано като леко. Инцидентът е станал в 9,30 сутринта. В момента се правят две проверки - за виновността в катастрофата и дали след това е действано по правилата. \r\n\r\n От МВР добавиха още, че имат съмнения, че техен служител се е опитал да прикрие вината на бащата на президента. Той е на младша изпълнителска длъжност в районното управление в Харманли. \r\n\r\n На 18 август след инцидента президентът се отбил в Славяново при родителите си. \r\n\r\n Днес главният прокурор Сотир Цацаров назначи проверка на катастрофата с бащата на президента Румен Радев, съобщи Румяна Арнаудова. \r\n\r\n Инцидентът не е докладван в Районна прокуратура-Харманли, въпреки че е станал преди повече от 7 дни, посочи тя. Затова главният прокурор е възложил проверката на  зам.-шефката на обвинението в Хасково Дарина Славова, посочи прокурор Арнаудова. \r\n \n\t\t\t\t\t\t", "date": "2018.08.25", "title": "Укриване на информация относно ПТП-то, предизвикано от бащата на Румен Радев? Цацаров се зае със случая!"}
{"url": "http://www.bnews.bg/article/247570-barekov_knizhkite_za_shofyori_da_se_davat_pri_strog_rezhim_sled_navarshvane_na_21_godini_i_da_se_otnemat_na_70_godishna_vazrast_drugoto_e_nelepo_i_ubiva_na_patya", "text": "\n БиНюз попадна на коментар на Николай Бареков по повод пътния инцидент, в който беше замесен бащата на Румен Радев. Ето какво пише той в профила си: \r\n\r\n \r\n\r\n \"По повод нелепия инцидент с бащата на президента. Редно ли е 81 годишни хора да управляват МПС? Съжалявам и никого не искам да обиждам, но такива водачи застрашават живота на децата и на околните. Шофьорите - пенсионери са потенциални убийци на пътя и не по-малко опасни от разни лайна на 18-19 години с един месец стаж зад волана. Колко народ избиха такива през последните години? Много дечица загубиха живота си заради подобни индивиди. Предлагам книжките за шофьори да се дават при строг режим след навършване на 21 години и да се отнема на 70 годишна възраст. При доказана употреба на алкохол и наркотици - ефективен затвор от минимум 5 години, ако няма инцидент, и отнемане на правоспособност до живот. Другото е нелепо и убива на пътя!\" \r\n \n\t\t\t\t\t\t", "date": "2018.08.25", "title": "Бареков: Книжките за шофьори да се дават при строг режим след навършване на 21 години и да се отнемат на 70 годишна възраст! Другото е нелепо и убива на пътя!\r\n"}
{"url": "http://www.bnews.bg/article/247574-zhestoka_katastrofa_avtobus_se_preobarna_v_iskarskoto_defile_chetirima_zaginaha", "text": "\n Автобус с пътници е излязъл от пътя и се преобърнал на една страна в Искърското дефиле, в близост до Своге, научи NOVA. \r\n\r\n Към момента е потвърдена смъртта на четирима души. Операцията по спасяването на пътници продължава. Специализирани екипи вадят ранени от автобуса.  \r\n\r\n По първоначална информация превозното средство е помело четири автомобила по пътя си и е паднало на площадка край пътното платно. \r\n\r\n На мястото има много екипи на Спешна помощ и пожарната. \r\n\r\n \r\n \n\t\t\t\t\t\t", "date": "2018.08.25", "title": "ЖЕСТОКА КАТАСТРОФА! Автобус се преобърна в Искърското дефиле, четирима загинаха!"}
{"url": "http://www.bnews.bg/article/247553-intsident_avtobus_gori_na_patya_varna_burgas", "text": "\n Автобус гори на пътя Варна - Бургас, в района на Несебър, съобщават от Агенция \"Пътна инфраструктура\". \r\n\r\n Заради инцидента движението в отсечката беше временно ограничено и се пренасочваше по обходен маршрут през Дюлинския проход. В момента се осъществява в една лента, съобщиха от АПИ. \r\n\r\n Очакайте подробности! \r\n \n\t\t\t\t\t\t", "date": "2018.08.25", "title": "ИНЦИДЕНТ! Автобус гори на пътя Варна - Бургас!"}
{"url": "http://www.bnews.bg/article/247556-rumen_radev_stori_se_nemalko_da_se_prenapishe_istoriyata_v_usluga_na_politicheskite_sharlatani", "text": "\n Днес отбелязваме 141 години от Шипченската епопея. В словото си на историческия връх президентът Румен Радев заяви, че през последните десетилетия е сторено немалко да се пренапише българската история в услуга на политическите шарлатани от ново време. \r\n  \r\nДържавният глава се обърна към българите, дошли на Шипка, които по думите му преподават урок по история на цяла България: \r\n\r\n \"Вече 141 години българите гледаме към този връх с преклонение. Никой не ще го рече по-добре от Вазов - \"див чутовен връх\", където шепа български и руски храбреци оставиха костите си, за да възкръсне България. На Шипка всички вие преподавате урок по история на цяла България. В последните десетилетия беше сторено немалко, за да се изтрие и пренапише тази история в услугата на политическите шарлатани от много време. С вашето присъствие на този легендарен връх вие строшавате \"на клеветата зъбът\". И това не е празен патос!\". \r\n  \r\nДържавният глава акцентира върху патриотизма, към който народите днес се обръщат, заради заплахата от загуба на идентичност и не пропусна за отбележи, че предизвикателствата лесно могат да подхранят агресивен национализъм и ксенофобия. \r\n\r\n \"През годините патриотизмът беше отричан, но днес народите отново се обръщат към себе си, изправени пред заплахата от историческата амнезия и загуба на идентичност. Това е критичен и рискован исторически момент, защото предизвикателствата на днешния ден лесно могат да подхранят агресивния национализъм и ксенофобията. В такъв момент за нас българите е важно да черпим вдъхновение от просветения патриотизъм на нашите възрожденци. Отворен към света, но уверен в своята сила и достойнство!. Вечна памет за героите на Шипка! Да живее България!\", завърши словото си президентът. \r\n\r\n Сред официалните лица на Шипка бяха заместник-председателят на парламента Емил Христов, заместник-министърът на отбраната Атанас Запрянов, представители на институции и политици. \r\n \n\t\t\t\t\t\t", "date": "2018.08.25", "title": "Румен Радев: Стори се немалко да се пренапише историята в услуга на политическите шарлатани!"}
{"url": "http://www.bnews.bg/article/247558-borisov_obyavi_kolko_pari_e_dala_darzhavata_za_manastirskiya_kompleks_sv_yoan_predtecha", "text": "\n Държавата отпусна 1 млн. лв. за манастирския комплекс „Св. Йоан Предтеча“ в Кърджали, за да стане действащ духовен център. \r\n\r\n Това съобщи на профила си във Фейсбук премиерът Бойко Борисов. \"Днес с министър Николай Нанков и председателя на Народното събрание Цвета Караянчева посетихме българския православен манастирски комплекс „Св. Йоан Предтеча“ в Кърджали. \r\n\r\n Преди 30 г. тук е било могила, покрита с пръст, храмът е бил само музей. За да стане действащ духовен център, държавата отпусна 1 млн. лв. Впечатляващо е как изглежда сега”, пише премиерът.  \r\n  \r\n \n\t\t\t\t\t\t", "date": "2018.08.25", "title": "Борисов обяви колко пари е дала държавата за манастирския комплекс „Св. Йоан Предтеча“ \r\n\r\n"}
{"url": "http://www.bnews.bg/article/247559-vlastite_v_berlin_prizovaha_zhitelite_da_ne_otvaryat_prozortsite", "text": "\n Властите в Берлин посъветваха жителите на града да държат затворени прозорците и вратите си, тъй като димът от бушуващ на 50 километра от германската столица пожар се е насочил към града. Противопожарната служба отправи предупреждението, тъй като тази сутрин са получени множество оплаквания от миризмата на пожара, съобщи ДПА. \r\n\r\n Не се очаква ситуацията да се подобри пред следващите няколко дни, каза говорител на службата. \r\n\r\n Говорителка на германското летище каза, че пушекът не се отразява на въздушния трафик, като всички полети се изпълняват по разписание. \r\n\r\n Германските власти съобщиха днес, че има напредък в борбата с огъня, но район около две евакуирани села продължава да буди притеснение. \r\n\r\n Пожарникарите в провинция Бранденбург прогнозират, че ще трябват няколко дни, за да се спре огромният пожар. \r\n\r\n Пожарът, започнал в четвъртък, обхвана 350 хектара от рядко населената гориста местност Тройбенбрицен и бързо се разпространи в сухите борови гори. Около селата Тифенбрунен и Клаусдорф огънят все още бушува. \r\n\r\n Огънят е в район, където в земята са останали много муниции от Втората световна война - фактор, който прави работата на пожарникарите значително по-трудна, тъй като е опасно да се движат на терен. Затова се използват хеликоптери и водни оръдия. Местните власти казаха, че вече е имало много експлозии. \r\n \n\t\t\t\t\t\t", "date": "2018.08.25", "title": "Властите в Берлин призоваха жителите да не отварят прозорците!"}
{"url": "http://www.bnews.bg/article/247560-20_stranni_prichini_zaradi_koito_mozhe_da_se_vlyubyat_vav_vas", "text": "\n Най-вероятно обяснението за любовта не е просто \"съдба\", пише obekti.bg, позовавайки се на Business Insider. \r\n\r\n Според учените любовта и привличането се случват благодарение на комбинация от хормони, интерес и генетична предразположеност. Преглеждайки различни научни изследвания, успяхме да подберем някои от най-странните причини, поради които може да се окажете обект на нечие желание.  \r\n\r\n   \r\n\r\n Ама съвсем Клишето \"противоположностите се привличат\" е оборено от десетилетия научни проучвания, които показват точно обратното. \"Партньори, които са сходни като характер, имат по-голям шанс да се чувстват близки във всекидневието\", казва психологът Джан Гонзага. \"Това ги кара да се разбират по-добре\".  \r\n\r\n \r\n\r\n Учени от университета \"Сейнт Андрюс\" откриха, че хората усещат привличане към партньори, които имат косата и цвета на очите на техния родител от другия пол. Същото се отнася и за възрастта - ако сте момче и майка ви е е била над 30 когато ви е родила, по-вероятно е да търсите близост с жена, която също е по-възрастна, и обратното. \r\n\r\n \r\n\r\n Според изследване на Университета на Южна Калифорния, когато жените овулират, те предпочитат миризмата на тениски, носени от мъже с по-висок тестостерон. Освен това, когато са в този период, дамите предпочитат мъже с по-силна и волева челюст. \r\n\r\n \r\n\r\n Експертите по езика на тялото твърдят, че той има по-голямо влияние в привличането, отколкото думите. Асо ръцете ви са прибрани в джобовете, а раменете са свити, това е сигнал, че нямате интерес. Ако обаче жестикулирате и имате открита стойка, това показва, че сте свободни. \r\n\r\n \r\n\r\n Вашият глас демонстрира вашия интерес. Гласът на жената спада като тон, когато тя е привлечена от някого, а на мъжа става по-силен. \r\n\r\n \r\n\r\n Психоложката Джоан Келерман от Университета на Масачузетс провела експеримент, при който 72 непознати двойки студенти трябвало да се гледат втренчено в продължение на 2 минути. След това те масово съобщили, че изпитват чувства на страст и привързаност. Това показва, че продължителният контакт очи в очи може да запали чувства, които преди това не са съществували.  \r\n\r\n \r\n\r\n Високите хора и най-вече високите мъже често са по-успешни в живота. Проучване сред 594 души показва, че същото се отнася и за интимния живот. \"Високите мъже се радват на сериозно предимство при търсенето на партньор\", заключава Уейн Хенсли от Политехническия институт на Вирджиния. \r\n\r\n \r\n\r\n През 1974 г. Доналд Дътън и Артър Арън провели опит, за да тестват връзката между сексуалното привличане и напрежението. Те разделили група мъже, като половината трябвало да минат по широк и стабилен мост, а другите - по мъничък и люлеещ се. Веднага след това се срещнали с жена, която им задала поредица от въпроси и им дала телефонния си номер \"просто за всеки случай\". Оказало се, че мъжете, минали по високия и клатещ се мост, имали по-голяма вероятност да се обадят, отколкото онези, които минали спокойно. Високият мост създава усещане за възбуда, произлизаща от напрежението, но мъжете погрешно смятат, че причината за това е жената. Така правенето на вълнуващи нови неща създава условия за продължителна връзка. \r\n\r\n \r\n\r\n Психолози от Йеил провели експеримент, карайки участниците да държат чаши с топли и студени напитки и да преценят дали човекът срещу тях е с топъл или студен характер. Оказало се, че държащите топли напитки предполагали за сходен характер, докато онези със студените чаши виждали срещу себе си студен човек. Причината - мозъците им вече били предварително програмирани по този начин. \r\n\r\n \r\n\r\n Не само емоционалната привързаност е важна, хубаво е да има и чисто физическа близост. Според проучване на МИТ, колкото по-близо са разположени стаите на студентите в общежитие, толкова по-близки се чувстват те. За това допринасят дори такива невинни неща като мълчаливо разминаване по коридора, които в същото време ги карат да се чувстват по-близки. Най-вероятно обяснението за любовта не е просто \"съдба\". \r\n\r\n \r\n\r\n Много жени си падат по мъже с лъскави коли, но се оказва, че представителите на силния пол изглеждат по-привлекателни и ако са снимани в красиви и просторни апартаменти. Проучване на Университета в Кардиф показва, че лъскавите неща, които заобикалят мъжете, създават илюзията за високо положение и имат голямо влияние върху привличането. \r\n\r\n \r\n\r\n Психолози от Университета на Мичиган накарали група жени да четат кратки истории за мъже. Когато в разказа присъствал човек, който има куче, жените окачествили тези хора с по-високи оценки за привличане. Това е така, защото да имаш домашен любимец означава, че си загрижен и склонен към продължителна връзка. \r\n\r\n \r\n\r\n Оказва се, че е по-вероятно да изпитате дълготрайно привличане към хора, които не сте харесали първоначално, отколкото към някого, когото по принцип ви е бил симпатичен. Това се обяснява с теорията за ползите и загубите, според която хората намират за по-удовлетворяващо да се борят за любовта на някой, който първоначално не им е допаднал. \r\n\r\n \r\n\r\n Ако мъжете умишлено забавят походка, за да се изравнят с крачките на жената, това означава проява на романтичен интерес. В същото време приятели, които обаче не изпитват привличане, не се стараят да уеднаквят походките си.  \r\n\r\n \r\n\r\n Проучване от 1996 г. показва, че по-красивите хора са по-строги в преценките си. Колкото по-добре изглежда някой, толкова по-малка е вероятността да бъде удовлетворен от човека срещу него. Но това се отнася само за наистина красивите хора; за обикновения човек е по-вероятно е да се влюби в някой, който изглежда по сходен начин. \r\n\r\n \r\n\r\n Европейско проучване показва, че жените, които се подлагат на радикални процедури, за да намалят влиянието на годините, създават впечатление за по-привлекателни и доволни от живота. Колкото повече такива процедури преминават, толкова повече нараства усещането, че те са здрави, привлекателни и се чувстват по-млади. \r\n\r\n \r\n\r\n Швейцарски учени проведоха експеримент, за да анализират връзката между привлекателността и щастието. В него те установили, че оценката за това дали някой е привлекателен се влияе доста от това колко често се усмихва той. Нещо повече, честата и широка усмивка дори понякога компенсира относителната непривлекателност. Специалисти установиха от колко секс се нуждаят жените! Резултатите са потресаващи! \r\n\r\n \r\n\r\n Френски учени твърдят, че свиренето на инструмент е свързано със сексуалния подбор при жените. Експериментът представя млад мъж с китара или със спортен сак, който иска телефонните номера на 300 млади жени. Когато е с китара, много повече жени са склонни да му го дадат. \r\n\r\n \r\n\r\n Жените, облечени в червено, изглеждат по-добре поставени що се отнася до намирането на партньор. Това може да се отдаде на сексуални сигнали, защото жените използват яркия червен цвят, за да привличат потенциални партньори. На свой ред, дамите също са привлечени от мъже в червено, защото този цвят е символ на статус. \r\n\r\n \r\n\r\n Експеримент на австралийски учени показва, че жените предпочитат мъже с набола брада вместо такива с буйна брада или пък гладко избръснати. Брадата се възприема за символ на плодовитост и когато е по-голяма, тя подчертава мъжествеността на силния пол. Това усещане се засилва още повече в плодовитата фаза на менструалния цикъл. Наболата брада е индикатор за здраве и родителски способности. \r\n  \r\n \n\t\t\t\t\t\t", "date": "2018.08.25", "title": "20 странни причини, заради които може да се влюбят във вас!\r\n\r\n"}
{"url": "http://www.bnews.bg/article/247493-chapa_ozheni_sina_si_v_gorata", "text": "\n След 5 години съвместен живот и две деца, синът на големия Георги Чапкънов–Тодор се врече във вечна вярност на любимата си Адриана Янкулова. Синът на скулптора, който освен това е режисьор и на сериала „Скъпи наследници” събра близки и приятели на горска сватба. \r\nСъбитието се състоя буквално в гората, като дори булката не носеше помпозни грим и тоалети. Вместо това тя бе избрала семпла рокля и венец от естествени цветя. Украсата се състоеше само от естествени цветя, а дрескодът бе неофициален. На партито бликаше и от ВИП-ове. На първо място сред тях беше 75-годишния Георги Чапкънов, наред с някои от звездите от „Скъпи наследници” пише „България днес”. \r\n„Да беше майка ти жива днес, да те види, щеше да е много щастлива”, промълви Чапа, когато прегърна младоженеца след церемонията. Сцената разплака много от гостите на събитието. Семейството на младоженката също се трогна. А бащата на Адриана–музикалния продуцент Атанас Янкулов върна настроението на компанията с римейк на хит на Куин, в който ролите се изпълняваха от някои от най-добрите приятели на младоженеца. Фреди Меркюри бе любимецът на феновете на сериала Петко Венелинов, компания пък му правеха Искра Донова, Дарин Ангелов, Стефания Кочева, Деяна Ханджиева и други. Сред гостите бяха още и звездата от „Откраднат живот” Александър Алексиев с половинката си Яна Титова, а шаферка бе дъщерята на Тодор от предишна връзка–Леа. Малката чаровница е актриса в сериала „Скъпи наследници”, където играе Рая – дъщеря на един от внуците на Дочо Дочев. \r\n  \r\n \n\t\t\t\t\t\t", "date": "2018.08.25", "title": "Чапа ожени сина си в гората "}
{"url": "http://www.bnews.bg/article/247561-salzotvoren_gaz_i_vodno_oradie_sreshtu_zheni_na_protest_v_istanbul", "text": "\n Истанбулската полиция разпръсна традиционна демонстрация на жени от движението „Съботни майки”, съобщава БГНЕС. \r\n\r\n Най-малко 23 души са задържани по време на протеста, който се организира всяка събота от 27 май 1995 г. насам. Демонстрациите са в памет на хилядите изчезнали хора през 80-те и 90-те години на миналия век – един от най-турбулентните периоди в съвременната история на Турция. \r\n\r\n Активистките от движението, повечето от които са загубили свои близки – отведени без съд и присъда от властите, отбелязаха своя 700-тен протест. \r\n\r\n За да разпръсне тълпата полицията използва сълзотворен газ и водно оръдие. \r\n\r\n Някои от демонстрантите, сред които и 82-годишна жена, били грубо натикани в полицейски ванове и отведени в ареста. Пр \r\n \n\t\t\t\t\t\t", "date": "2018.08.25", "title": "Сълзотворен газ и водно оръдие срещу жени на протест в Истанбул!"}
{"url": "http://www.bnews.bg/article/247555-aktyor_e_ranen_pri_katastrofa_v_sofiya_karal_piyan", "text": "\n Полицията в София разследва тежка катастрофа, предизвикана от актьора Цветан Николов в района на моста „Чавдар“ в събота сутрин. \r\n  \r\nТой е шофирал автомобил в нетрезво състояние, ударил се е в стълб и сериозно е пострадал. Настанен е в болница. \r\n  \r\nПробата за алкохол е показала близо 2.8 промила алкохол в кръвта в Николов. \r\n  \r\nВероятно след като бъде освободен от лечебното заведение, актьорът ще бъде задържан. \r\n \n\t\t\t\t\t\t", "date": "2018.08.25", "title": "Актьор е ранен при катастрофа в София, карал пиян!"}
{"url": "http://www.bnews.bg/article/247563-premierat_hubavo_e_nyakoy_da_poeme_vinata_za_intsidentite_sas_samoleti", "text": "\n За съжаление, инцидентите със самолети в страната се случват по време на тренировка. Така отговори министър-председателят Бойко Борисов на журналистически въпрос за последните инциденти със самолети в страната, съобщиха от правителствената информационна служба. \r\n\r\n Хубаво е някой да поеме вината и да каже - толкова години съм бил шеф на ВВС, сигурно и аз имам вина. Не, само правителството, само Борисов, само министъра“, коментира премиерът и допълни, че подобни случаи има и в други държави.   \r\n\r\n Борисов коментира темата при инспекция на ремонтираната Професионална гимназия по селско и горско стопанство в Кърджали. За обновяването на училището са изразходвани 1,3 млн. лв. по Оперативна програма „Региони в растеж“. В момента ремонтни дейности в града текат в 6 училища за 9 млн. лв. Общо 13 млн. лв. са отпуснатите средства за образователна инфраструктура само в гр. Кърджали. \r\n \n\t\t\t\t\t\t", "date": "2018.08.25", "title": "Премиерът: Хубаво е някой да поеме вината за инцидентите със самолети!"}
{"url": "http://www.bnews.bg/article/247551-uzhasyavashto_avtomobil_blasna_lineyka_na_okolovrastnoto_shofyorat_e_bil_drogiran", "text": "\n Линейка и автомобил се удариха в района на кв.\"Овча купел\", съобщи NOVA. Инцидентът е станал около 11 часа тази сутрин. В линейката е имало пациент. Малко по-късно той е бил превозен с друг линейка. \r\n\r\n Пострадал е шофьорът на колата. 37-годишният мъж е бил откаран в болница. \r\n\r\n Шофьорът  е бил дрогиран, съобщава 24 часа.   \r\n\r\n По думите им на място не са му взети проби за алкохол и наркотици. Той е бил с гръдна травма и е бил транспортиран за преглед. Пред полицията шофьорът обяснил, че му е прилошало. \r\n\r\n В болницата са установили, че мъжът е седнал зад волана след употребата на наркотични вещества. \r\n \n\t\t\t\t\t\t", "date": "2018.08.25", "title": "УЖАСЯВАЩО! Автомобил блъсна линейка на Околовръстното, шофьорът е бил дрогиран "}
{"url": "http://www.bnews.bg/article/247547-tragichen_intsident_shofyor_na_tovaren_avtomobil_poluchi_infarkt_zad_volana_vizhte_kakvo_se_sluchi_sekundi_sled_tova", "text": "\n Шофьор на товарен автомобил е получил масивен инфаркт по време на движение, загубил е контрол над превозното средство и се е блъснал в рекламна табела на ул. \"ген. Владимир Вазов\" в Бургас, съобщи \"Фокус\", като се позовава на ОДМВР в града. \r\n\r\n Инцидентът се е случил в 8.00 часа на 24 август. \r\n\r\n При друго пътнотранспортно произшествие при пътен възел Ветрен, на излизане от автомагистрала \"Тракия\", е блъснат пешеходец, който е в тежко състояние. \r\n\r\n Общо 3 катастрофи са регистрирани през изминалото денонощие в града. \r\n \n\t\t\t\t\t\t", "date": "2018.08.25", "title": "ТРАГИЧЕН ИНЦИДЕНТ! Шофьор на товарен автомобил получи инфаркт зад волана! Вижте какво се случи секунди след това!"}
{"url": "http://www.bnews.bg/article/247506-triznachkite_se_pokriha_v_london_zaradi_sad_i_dalgove", "text": "\n Тризначките от Благоевград Вяра, Надежда и Любов Станчеви, се скриха от съда в Лондон, след като профукаха 200 000 лева награда от „ВИП Брадър“. Според тях причината за бягството се корени в това, че са обидени на родния си град и държава, поради това, че непрекъснато ги подиграват под всякаква форма. Според други, отлитането им се дължи на осъдителната присъда, която поиска и получи от благоевградския съд продуцента на „Биг Брадър“ Нико Тупарев, писа „Телеграф“. \r\n\r\n Те трябва да платят 5 бона глоба на Тупарев, когото оклеветиха в национален ефир, че участва в престъпна схема за трафик на жени и искал да ги превърне в момичета на повикване. В същото време майка им Любка бе осъдена да плати 3089 лева на общината за двата общински апартамента, за които не е плащала наем от 2013 до 2016 година. \r\n\r\n Така че от Лондон те ще умуват как да изчистят борчовете си, без да се хващат за каквато и да е унизителна според тях работа. \r\n \n\t\t\t\t\t\t", "date": "2018.08.25", "title": "Тризначките се покриха в Лондон заради съд и дългове "}
{"url": "http://www.bnews.bg/article/247564-v_balchik_priklyuchi_ogleda_na_razbiliya_se_samolet_oshte_tarsyat_prichinata_za_tragediyata", "text": "\n Загиналият при приземяване на летището в Балчик пилот е 52-годишният варненски бизнесмен Севдалин Вълнаров. Това съобщава \"24 часа\", позовавайки се на източници от авиацията. Любителят пилот е зам.-председател на Българската асоциация на консултантските фирми по железопътно строителство, изпълнителен директор е на фирма \"Рубиком инженеринг\". \r\n  \r\nМъжът взел свидетелство за пилот преди две години и три месеца, изкарал е курса в Авиационния център в Долна Баня. Със съдружник купили двуместен самолет Cirrus SR22 от Испания. \r\n  \r\nВ Балчик вече приключи огледа на разбилата се в петък вечер машина. Самолетът не се е запалил, каза шефът на разследващото звено Христо Христов. За съжаление приборите са разбити и е трудно да се каже с каква скорост се е приземил. \"Очевидци са заявили пред разследващите, че тя е била висока, но това е субективно усещане\", поясни Христов. \r\n  \r\nНай-вероятно причина ултралекият самолет да се обърне е грубо кацане, при което е подскочил и се е обърнал, след което е последвало разпадане. Вятърът е бил към 2-3 м/сек, страничен и леко пулсиращ, но според разследващите, не той е причина за преобръщането. \r\n  \r\nВчера около 17.45 ч. самолетът излита от летище Лесново. Летял е в неконтролирано въздушно пространство на височина 3100 м, след което преминава през въздушното пространство на летище Варна и в 18.54 ч. е предаден за кацане на летище Балчик. Пилотът е потвърдил, че е осъществил контакт с летище Балчик и се е насочил за кацане. \r\n\r\n Самолетът се е приземил твърдо, при което е подскочил, при такава ситуация е неуправляем, казаха от звеното. След това се преобръща през крило по гръб и както се установи беше установено днес при огледа, се разпада.  \r\n\r\n  Това е третият инцидент във въздуха за последната седмица. На 22 август край Шумен падна самолет \"Пайпър\" с двама на борда, баща и син. Предния ден пък военен хеликоптер закачи жици при Стамболийски. \r\n \n\t\t\t\t\t\t", "date": "2018.08.25", "title": "В Балчик приключи огледа на разбилия се самолет, още търсят причината за трагедията!"}
{"url": "http://www.bnews.bg/article/247526-dzhenifar_anistan_se_pohvali_s_novo_gadzhe", "text": "\n След два злополучни брака – с Брад Пит и Джъстин Теру, Дженифър Анистън остави малко назад любовните отношения. И докато бившият й съпруг бе срещан с различни момичета, с които му се приписваха връзки, то Джен се отправи към Таити с приятели и започна да бори стреса с бокс. \r\n\r\n  Съвсем скоро стана ясно, че именно на този спорт тя има и перфектна фигура. Но явно въпросът около бокса има и друг нюанс. В медийното пространство тръгнаха слухове, че звездата от сериала „Приятели“ всъщност има връзка със своя треньор. \r\n  \r\nТой се нарича Леон Азубуйк. Преди дни в своя Instagram той сподели снимка, на която държи в ръка сп. InStyle, а на корицата е самата Джен. \r\n  \r\nКадърът бил подписан: „Най-удивителният и невероятен човек, с когото имах удоволствието да общувам в живота си. Работоспособна, енергична, красива.. Гордея се с теб, Джен и съм горд да бъда твой треньор“. Именно това подхрани и слуховете, че между двамата има нещо повече от добро приятелство. \r\n  \r\n„На Джъстин ще му бъде много тежко да знае, че Джен се среща с някой друг. Те до този момент си общуват, но тя не е готова да му разкаже за новите отношения, защото се бои да не нарани чувствата му“, съобщава източник, близък до бившите съпрузи. \r\n  \r\nДжъстин и Дженфър обявиха през февруари тази година за раздялата си. \r\n \n\t\t\t\t\t\t", "date": "2018.08.25", "title": "Дженифър Анистън се похвали с ново гадже"}
{"url": "http://www.bnews.bg/article/247552-mashtabna_prestapna_shema_razkriha_chetiri_fabriki_za_proizvodstvo_na_nezakonni_tsigari", "text": "\n Пловдивски полицаи разкрили мащабна престъпна схема за производство на незаконни цигари, съобщи БНР, позовавайки се на МВР. \r\n\r\n Открити са четири фабрики, където се произвеждат цигарите. Те са в Тутракан, Горна Оряховица и в Дупница. \r\n\r\n Фабриките били снабдявани с тютюн от модерно оборудвана база в пазарджишкото село Калугерово. Ползвали материали от печатница във Варна. Повдигнати са обвинения на 23- ма души, четирима са обявени за издирване. \r\n\r\n В разследването вече участват осем областни дирекции на МВР. \r\n \n\t\t\t\t\t\t", "date": "2018.08.25", "title": "МАЩАБНА ПРЕСТЪПНА СХЕМА! Разкриха четири фабрики за производство на незаконни цигари! "}
{"url": "http://www.bnews.bg/article/247519-elena_na_berbatov_se_pobolya_ot_revnost_pikantni_podrobnosti", "text": "\n Жената на Димитър Бербатов – Елена, се е вманиачила по тренировките и вае тяло и мускули като на фитнес звезда. Фотографите на „Ретро“ я изловиха да поглъща хранителни добавки, а от усърдното блъскане в залата е оформила плочки на корема като на културистка. \r\n\r\n На изваяната й фугура, покрита със скандално оскъдни дрешки, биха завидели и топ моделите от световния подиум. Причината за безмерната суета на Елена била дивата й ревност и паниката й някоя силиконка да не отмъкне прочутия й съпруг, особено след като Димитър трайно се настани със семейството си в Българи. \r\n\r\n От няколко дни футболистът и жена му са в София и са се заели с ремонта на новото си жилище, което купиха и където Лили Иванова също е новодомка и ще им бъде съседка. \r\n\r\n Папараците на изданието изловиха съпрузите да обядват и пазаруват в района на „Оборище“, но без двете им деца. Бяха засечени да хапват на самия тротоар в кокетно ресторантче. \r\n\r\n Елена заложи само на домати и лимонада, докато Митко си хапна стабилно цяла пица и по всичко личи, че не внимава с калориите. \r\n \n\t\t\t\t\t\t", "date": "2018.08.25", "title": "Елена на Бербатов се поболя от ревност (Пикантни подробности)"}
{"url": "http://www.bnews.bg/article/247513-dzhizasa_plache_za_vnimanie_s_evtin_piar", "text": "\n Истериите, мистериите и залаганията за новите предполагаеми участници във ВИП Брадър започва да ескалира. Последният случай, в който се спекулира с баснословен хонорар за участие в шоуто е този на екс футболиста Благой Георгиев. \r\n\r\n Според „България Днес“ , Джизъса е преговарял с продуцентите за  500 000 лева, но после заковал на \"скромните\" 300 000, определяйки се като изключителен играч. \r\nТъй като в последната година Благо няма никакви ангажименти, освен да обикаля нощните клубове, персоната му едва ли е интересна на друг, освен на неговия пиар. Вероятно измишльотината, че Георгиев ще влиза изобщо в къщата е негова, както и идеята за смешната цифра, която никой в историята на родния Брадър не е получавал. Най-малко тя ще отиде в джоба на Благой, който освен с обиколките по нощните заведения на столицата няма с какво друго да се похвали. И с креватната си афера с Русата Златка, пише HotArena.   \r\n„На такъв етап от старт на шоуто сме, че не можем да коментираме дали даден участник ще влиза и дали се водят преговори“, е официалният отговор от пиарите на ВИП Брадър относно влизането на Благо Джизъса.   \r\n \n\t\t\t\t\t\t", "date": "2018.08.25", "title": "Джизъса плаче за внимание с евтин пиар "}
{"url": "http://www.bnews.bg/article/247510-madona_izbuhna_sled_kritikite_pochetohte_areta_franklin_sred_falsh_i_kreshtene", "text": "\n Поп иконата Мадона се защити срещу острите критики в социалните мрежи, отправени след речта й в памет на Арета Франклин по време на церемонията за видео музикалните награди на MTV. \r\nТя предизвика общественото недоволството, след като вместо да говори за покойната кралица на соула, певицата говори за себе си, предаде Bulgaria ON AIR. \r\nВ пост в Instagram Мадона написа, че е била помолена да сподели някоя история от кариерата си, която е била свързана с Франклин, а не да произнася слово в нейна памет. \r\nПоп иконата уточни, че никога не би могла да отдаде истински заслуженото на Арета Франклин с реч, произнесена насред шумотевицата, фалша и крещящата обстановка на церемония по връчване на награди. \r\n \n\t\t\t\t\t\t", "date": "2018.08.25", "title": "Мадона избухна след критиките: Почетохте Арета Франклин сред фалш и крещене!"}
{"url": "http://www.bnews.bg/article/247545-sled_aviointsidenta_letishte_balchik_ostava_zatvoreno", "text": "\n Летище Балчик е затворено заради инцидента с разбилия се в петък вечер двуместен самолет. При катастрофата загина пилотът на летателната машина. \r\n\r\n Окръжната прокуратура в Добрич е образувала досъдебно производство по случая, съобщи за Дарик радио окръжният прокурор Пламен Николов. Той уточни, че следствените действия са започнали веднага след произшествието, но основният оглед ще бъде извършен в съботния ден. \r\n\r\n Разследването се поема от следовател от Националната следствена служба. Магистратите ще работят съвместно със Звеното за разследване на авиационни произшествия към Министерството на транспорта. Ще бъде назначена съдебно-медицинска експертиза, както и техническа на машината, допълни Николов. \r\n\r\n Летище Балчик, което е военно, но обслужва и граждански полети, ще може отново да функционира след приключване на огледа и преместване на останките от самолета. \r\nЗагиналият 52-годишен пилот е собственик на летателната машина и бизнесмен от Варна, съобщи още прокурорът. \r\n\r\n Николов заяви, че е разпоредил да се разгледа летателната книжка на пилота, за да се установи какъв опит е имал той – къде е придобил правоспособност, кой го е обучавал, къде се води на отчет. \r\n\r\n Двуместният самолет се е разбил при кацането, след като се ударил силно в пистата, преобърнал се и се запалил. Пилотът е загинал на място. \r\n \n\t\t\t\t\t\t", "date": "2018.08.25", "title": "СЛЕД АВИОИНЦИДЕНТА: Летище Балчик остава затворено"}
{"url": "http://www.bnews.bg/article/247549-i_tova_dozhivyahme_kitaysko_semeystvo_chetiri_godini_se_opitva_da_si_napravi_bebe_chrez_analen_seks_pozhanaha_li_uspeh", "text": "\n Четиригодишни опити на китайско семейство да си направи бебе с помощта на анален секс се провалиха, написа британският в. Дейли мейл. \r\n\r\n Лекар от югозападния град Бидже разказа как при него са дошли 26-годиншен мъж и две години по-младата му съпруга. „Ние от четири години работим за бебе. Всеки опит бе много болезнен, но досега няма резултат”, сподели жената. Отначало помислих, че пациентката има гинекологичен проблем. Тя бе изпратена на всички възможни изследвания, които опровергаха моите предположения. Мъжът също бе прегледан от всички възможни специалисти, но и той се оказа в прекрасно здраве”, посочи доктор Лю. \r\n\r\n Медицинският работник реши да проведе разговор с двойката и бе изненадан. „Девствената ципа на пациентката се оказа непотъкната. След редица въпроси двамата изплюха камъчето. Те, в опитите си да се сдобият с наследник, са правили анален секс”, заяви Лю. \r\n\r\n Докторът посочи, че след като двамата са преминали курс по сексуално образование, жената вече очаква своята първа рожба. \r\n \n\t\t\t\t\t\t", "date": "2018.08.25", "title": "И ТОВА ДОЖИВЯХМЕ! Китайско семейство четири години се опитва да си направи бебе чрез анален секс! Пожънаха ли успех?"}
{"url": "http://www.bnews.bg/article/247557-novi_pravila_za_kampaniyata_na_tsska_s_detsa_na_mach", "text": "\n Кампанията на ЦСКА - \"С деца на мач\" продължава и на мача с Верея, но с променени от досегашните условия. \r\n\r\n Двубоят от шестия кръг на Първа лига е утре (26 август) от 21:00 часа на стадион \"Българска армия\". \r\n\r\n По предложение на сдружение \"Червени сърца\" и след съгласието на ръководството на ЦСКА, децата и техните родители, които се включват в кампанията, ще бъдат настанявани в сектор А на \"Българска армия\". \r\n\r\n Всички \"армейци\" до 14-годишна възраст ще могат да влизат в сектор А безплатно, като трябва да бъдат с пълнолетен придружител, който ще бъде допускан на стадиона с билет, изработен специално за участниците в кампанията, пише официалният сайт на клуба. \r\n\r\n Билетът е за сектор А, но със стойността на  билет за сектор В - 10 лева. Билети на придружителите ще бъдат продавани от организаторите на кампанията на място пред Топката.  \r\n\r\n \"Очакваме ви най-късно в 20:30 часа на централната алея пред Топката\", пише още cska.bg. \r\n \n\t\t\t\t\t\t", "date": "2018.08.25", "title": "Нови правила за кампанията на ЦСКА \"С деца на мач\"!"}
{"url": "http://www.bnews.bg/article/247520-zhenite_na_fatik_ne_pochetoha_15_godishninata_ot_smartta_mu", "text": "\n Трите жени на разстреляния преди 15 години Фатик не си направиха труда да почетат паметта му. Адриана Тюркмен и двете й дъщери не се появиха на панихидата в гробищния парк в Бояна, за да си припомнят тъжната дата 19 август 2003 г., когато той бе ликвидиран с над 30 куршума на столичния бул. „България“. \r\n\r\n В момента Александра е обвързана със заможния французин Албърт Виньо, който се занимава с хедж фондове. В профила си в социалната мрежа обикновено на тази дата тя пуска снимки от миналото, когато тя е малката й сестра са още деца, а майка им и татко им са щастливо семейство, писа „168 часа“. \r\n\r\n Тази година се навършва 15-годишнината от смъртта на Фатик, а Алекс пропусна да сподели сантиментален спомен и дори не намери време да се върне у нас, за да му поднесе цвете. Малката й сестра Адриана към момента живее в България, но често пътува по луксозни воаяжи заедно с приятелки. \r\n\r\n Поменът на баща й тази година съвпаднал с една от екскурзиите й до морето, а разстоянието й попречило да посети гроба му. Тя развива успешна кариера като брокер на луксозни недвижими имоти. \r\n\r\n А съпругата на Фатик Адриана, според нейни близки, изпратила цветя за помена му, но чрез трето лице, но не се появила на гробищата лично, защото била възпрепятствана. \r\n \n\t\t\t\t\t\t", "date": "2018.08.25", "title": "Жените на Фатик не почетоха  15-годишнината от смъртта му"}
{"url": "http://www.bnews.bg/article/247546-skandalni_litsa_zad_gotveniya_karvav_metezh_na_16_septemvri_agent_na_dans_i_blizak_do_slavi_trifonov_butata_borisov_zamesen_e_i_bankerat_beglets_tsvetan_vasilev", "text": "\n Кои са организаторите на \"всенародния протест на българите от чужбина\", готвен за 16 септември? \r\n\r\n Един от двигателите е емигранта от Лондон Емил Русанов, собственик на кръчмата \"Див петел\" и издател на вестник \"Будилник\". \r\nРусанов е симпатизант на Слави Трифонов и мечтае по румънски образец да свали законната власт чре кървав уличен метеж. \r\n\r\n Инициатор е на няколко фейсбук групи, в които редовно се постват мнения на близки до избягалия банкер Цветан Василев. \r\nПредполага се, че именно Василев финансира дейността на \"задграничния комитет\" на Русанов плюс още двама-трима \"хъшове\" с вид, маниери и диалект на второразредни провинциални мутри от рекетьорските времена на ВИС 2. \r\n\r\n Проверка на ПИК е установила, че именно Русанов е автор на молбата до Столична община за разрешаване на мероприятието на 16 септември. Другият вносител е лицето Росен Миленов, бивш агент на ДАНС). \r\n\r\n Биографията на Миленов е изключително интересна. Смята се, че е бил особено приближен до покойния шеф на НСБОП и агенция \"Митници\" Вальо Танов. През 2007 година участва в групата на Танов, създадена в противодействие на дупнишките мафиоти Братя Галеви.  \r\n\r\n Малко по-късно постъпва в новосъздадения ДАНС. Според признания на депутата Явор Нотев, тогава шеф на подкомисията за СРС, именно Миленов е агентът, който подслушва Вальо Танов в прословутата разработка \"Ало, Ваньо\". От тази разработка на бял свят се пръкнаха и записите за Мишо Бирата, в които е намесен и премиерът Бойко Борисов.  \r\n\r\n Росен Миленов напуска ДАНС през 2010 година доброволно. Само за няколко месеца след напускането му - през месец януари 2011 година, гръмват флашките \"Ало, Ваньо\". Миленов изведнъж добива публичност и хуква в \"Шоуто на Слави\", за да обяснява, че записите са напълно автентични и че няма манипулация върху тях. Предполага се, че оттогава датира приятелството му със Слави Трифонов, чиито поръчки е изпълнявал активно в следващите години.  \r\nСлужители на ДАНС намекват, че Росен Миленов е сред служителите \"похитили\" и изнесли флашките от ДАНС. Това се е случило в услуга на старото ръководство на службите за сигурност, предвождано от Петко Сертов.  \r\n\r\n Присъствието на Миленов сред двигателите на протестите показва тяхната характерология - смесица от ченгета, мутри и жадуващи реванш олигарси, останали извън държавната софра, коментираха пред ПИК политически анализатори. \r\n  \r\nИменно тези хора развяват фигурата на чалга изпълнителя Слави Трифонов като знаме, позоционирайки го като \"нов водач, неоцапан в блатото на корупцията\". Ползва се и енергията на определени емигрантски среди с радикално-анархистични възгледи, неуспяли да открият добра социална и професионална реализация в рамките на родината си.  \r\n\r\n Междувременно във Фейсбук на страницата на Емил Русанов ежедневно се появяват видео послания, в които на невъобразим горнооряхивски диалект се сипят закани от типа: \"Шъ ги смажИм и изпоарИстувамИ сичкитИ\", \"Бой до дупка\", \"Шъ ви *бем *утката майчина\", \"БратчитЪ, дръжтИ са, ощИ малко останЪ\". \r\n  \r\n \n\t\t\t\t\t\t", "date": "2018.08.25", "title": "Скандални лица зад готвения кървав метеж на 16 септември! Агент на ДАНС и близък до Слави Трифонов бутата Борисов! Замесен е и банкерът-беглец Цветан Василев!"}
{"url": "http://www.bnews.bg/article/247548-remontat_na_bul_balgariya_pusnaha_ednoto_platno_spirat_dvizhenieto_po_drugoto", "text": "\n От събота влизат в сила нови ограничения за трафика в София. \r\n\r\n На булевард „България\", в участъка между булевардите „Иван Гешов\" и „Гоце Делчев\", се въвежда специална организация на движението. Трафикът по платното в посока център ще бъде спрян, а колите ще минават двупосочно в съседното, вече ремонтирано платно. \r\n\r\n Ремонтът на булеварда трябва да приключи до 10 септември. \r\n \n\t\t\t\t\t\t", "date": "2018.08.25", "title": "РЕМОНТЪТ НА БУЛ. „БЪЛГАРИЯ”: Пуснаха едното платно, спират движението по другото"}
{"url": "http://www.bnews.bg/article/247540-ekskluzivni_podrobnosti_vizhte_kakvo_kaza_razsledvasht_za_aviokatastrofata_v_balchik", "text": "\n Малък самолет падна снощи на летището в Балчик, запали се и пилотът загина. \r\n\r\n \"Направил е грубо кацане, което се дължи на силен страничен вятър, което може да го е изненадало\", коментира пред NOVA Христо Христов, който оглавява Звеното за разследване на авиационни произшествия към Министерството на транспорта. \r\n\r\n \"По-първоначалната информация, която имам аз, е имало северен вятър, пулсиращ. При кацане може да е по-трудно за хора с по-малко пилотски опит\", заяви Христов. \"Второ, според очевидци, самолетът е подходил с по-голяма скорост, направил е грубо кацане, на авиационен жаргон така се прави \"козел\" – подскача, превърта се през крило наляво, запалва се и пилотът загива на място\", разказа Христов. \r\n\r\n Той обясни още, че обикновено има няколко причини за катастрофи в авиацията. \r\n\r\n \"Първата е човешкият фактор, втората е технически отказ и третата е неподходящи метеорологични условия\", коментира Христов. \r\n \n\t\t\t\t\t\t", "date": "2018.08.25", "title": "ЕКСКЛУЗИВНИ ПОДРОБНОСТИ! Вижте какво каза разследващ за авиокатастрофата в Балчик!"}
{"url": "http://www.bnews.bg/article/247542-grazhdanite_na_dobrich_na_bunt_izlizat_na_protest_sreshtu_vik", "text": "\n Жители на Добрич днес и утре ще блокират пътя за Силистра в района на квартал Рилци в знак на протест срещу местното ВиК дружество, съобщава БНР. \r\n\r\n От 9-ти август по високите етажи в целия квартал водоподаването е нарушено, а жалбите и подписките на гражданите до този момент са останали без отговор.  \r\n\r\n Протестът им е предвиден от 14 до 16 часа. \r\n \n\t\t\t\t\t\t", "date": "2018.08.25", "title": "ГРАЖДАНИТЕ НА ДОБРИЧ НА БУНТ! Излизат на протест срещу ВИК!"}
{"url": "http://www.bnews.bg/article/247543-izvanredno_piyan_vodesht_na_bnt_edva_ne_zagubi_zhivota_si_razmaza_se_s_lichnata_si_kola_v_stalb_na_mosta_chavdar_uzhasyavashti_snimki", "text": "\n Пияният до козирката водещ от БНТ Цветан Николов се размаза с личната си кола в стълб на моста \"Чавдар\" и едва не загина. Това разкриха пред БЛИЦ очевидци. \r\n\r\n \r\n\r\n Както личи от снимките, колата на журналиста - \"Шевролет Каптива\", е излязла извън контрол и е финиширала в стоманенобетонното съоръжение и го е разцепила. Николов е бил изваден от автомобила си от лекарите на Бърза помощ, които са пристигнали минути след инцидента.  \r\n\r\n \r\n\r\n По-късно служителите на отдел \"Тежки пътно-транспортни произшествия\" към столичната полиция са направили проверка с дрегер, която е установила наличие на 2,9 промила алкохол в кръвта му.  \r\n\r\n Водещият, който е на 32 години от Лом, е бил откаран в \"ИСУЛ\", където в момента го оперират. Когато се възстанови, той ще бъде съден за шофиране в нетрезво състояние.  Служители на Столична община близо час разчистваха останките от Шевролета на журналиста от уличното платно, което наскоро бе ремонтирано.   \r\nНиколов се е държал неадекватно в първите минути след инцидента. Той е скочил на лекарите от Бърза помощ и се е държал грубо с тях, когато му се притекли на помощ и го извадили в почти безпомощно състояние от смачкания \"Шевролет\". \r\n\r\n По-късно, когато бил закаран в \"ИСУЛ\", журналистът изненадващо обявил пред екипа на болницата, че трябва да внимават с него, защото е зам.-директор на Народния театър.  След това се окопитил и обявил, че нищо не си спомня от катастрофата, в която едва не загуби живота си.  В момента той е под упойка, а лекарите извършват операция.    \r\n\r\n Служители на Столична община близо час Кростанките от Шевролета на журналиста от уличното платно, което наскоро бе ремонтирано. \r\n  \r\n \n\t\t\t\t\t\t", "date": "2018.08.25", "title": "ИЗВЪНРЕДНО! Пиян водещ на БНТ едва не загуби живота си! Размаза се с личната си кола в стълб на моста \"Чавдар\" (УЖАСЯВАЩИ СНИМКИ)"}
{"url": "http://www.bnews.bg/article/247544-valeri_simeonov_uspya_da_nanese_razrushavasht_udar_varhu_letniya_ni_turizam", "text": "\n Валери Симеонов успя да нанесе разрушаващ удар върху летният ни туризъм. Предварителните данни сочат сериозен спад на български и руски туристи по българското черноморие. \r\n\r\n Заслуга за този неприятен факт има WC-министърът, който се потруди подобаващо за изгонването както на руските, така и на българските туристи от родното черноморие. \r\n\r\n Шумовите акции, които проведе тоалетният министър, насочиха българите към Гърция и Турция, където цените и качеството на туристическите услуги сериозно превъзхождат нашите, които вече са гарнирани и с внезапни шумови проверки и разваляне на настроението на клиентите. \r\n\r\n Нашенци, които почиват в Гърция са категорични, че една от причините да не са на нашето черноморие са именно шумните проверки на тоалетния \r\nминистър. \r\n\r\n Хората са категорични, че не желаят да се подлагат на такова унижение по време на почивката си. За отлива на руските туристи заслуга отново има WC- министърът, който се постара още в началото на годината да нанесе груби обиди на руския патриарх Кирил. \r\n\r\n Още тогава Би Нюз прогнозира, че това ще се отрази на туризма ни и за съжаление прогнозата ни вече е факт. Тоалетният министър се постара за \r\nпрогонването на руските туристи и чрез агресивна законодателна дейност за повишаване на данъците върху недвижимите имоти, притежавани от руски граждани. \r\n\r\n В тази посока тепърва се очаква калкулиране на сериозен отлив и отказ от собственост. Хотелиери твърдят, че българските и руските туристи са от най-щедрите клиенти, които тоалетният министър се старае всячески да прогони. \r\n\r\n По този начин според експерти в бранша WC-министърът обслужва чужди корпоративни интереси и нанася сериозен удар върху бюджета на страната ни. \r\n  \r\n \n\t\t\t\t\t\t", "date": "2018.08.25", "title": "Валери Симеонов успя да нанесе разрушаващ удар върху летния ни туризъм!"}
{"url": "http://www.bnews.bg/article/247521-mis_balgariya_slavena_vatova_stava_vodeshta_v_bnt", "text": "\n Носителката на титлата \"Мис България\" за 2006 г. Славена Вътова става водеща в БНТ.Вижте снимки на Славена >> \r\n\r\n През последните години Вътова се бе отдала на семейството си. Тя е майка на две дъщери - Ема вече е на 3 г., а Ана скоро ще навърши годинка. В ефира на БНТ тя ще води телевизионно състезание на спортна тематика, а в премиерните епизоди в него ще се появят известни български спортисти. \r\n \n\t\t\t\t\t\t", "date": "2018.08.25", "title": "\"Мис България\" Славена Вътова става водеща в БНТ"}
{"url": "http://www.bnews.bg/article/247562-zadarzhaha_ruskiya_opozitsioner_aleksey_navalni", "text": "\n Руският опозиционен лидер Алексей Навални бе задържан пред дома му, съобщава АФП. Полицията не е посочила мотиви за ареста му, съобщи неговият говорител Кира Ярмиш в социалната мрежа „Туитър”. \r\n\r\n „Навални бе задържан преди два часа пред дома си. В момента той се намира в полицейското управление Даниловски в Москва. Не казаха защо го задържат. Отнеха му и телефона”, пише в поста си Ярмиш. \r\n\r\n   \r\n \n\t\t\t\t\t\t", "date": "2018.08.25", "title": "Задържаха руския опозиционер Алексей Навални!"}
{"url": "http://www.bnews.bg/article/247541-bayern_razbi_hofenhaym_i_zapochna_udarno_noviya_sezon", "text": "\n Байерн Мюнхен надви Хофенхайм с 3:1 в първия двубой от немския шампионат за сезон 2018/2019. На \"Алианц Арена\" \"баварците\" убиха интригата в последните десет минути. \r\n\r\n Томас Мюлер откри за домакините в 23-та минута, но гостите изравниха с удар на унгареца Адам Салай в 57-та. \"Баварците\" поведоха в 82-та минута с гол на Роберт Левандовски от дузпа, а Ариен Робен оформи крайното 3:1 в 90-та. В следващия кръг Байерн гостува на Щутгарт, а Хофенхайм посреща у дома с Фрайбург. \r\n \n\t\t\t\t\t\t", "date": "2018.08.25", "title": "Байерн разби Хофенхайм и започна ударно новия сезон"}
{"url": "http://www.bnews.bg/article/247554-za_4_minuti_mourinyo_otgovori_na_vsichki_vaprosi", "text": "\n Жозе Моуриньо е една от най-коментираните футболни личности на Острова, особено след като \"Манчестър Юнайтед\" загуби мача си с \"Брайтън\", а за неговото уволнение се говори все по-сериозно. \r\n\r\n Португалецът за пореден път обаче доказа, че е специален и отговори на всички запитвания на репортерите само за... 259 секунди. Толкова трая пресконференцията на мениджъра на \"червените дяволи\" преди мача с \"Тотнъм\". \r\n\r\n Освен, че бе доста лаконичен, Моуриньо започна брифинга си и 30 минути по-рано от предвиденото, което обяснява липсата на много репортери. \r\n\r\n Най-много бяха въпросите за бъдещето му начело на клуба и появилите се информации в английските медии, че е в остър конфликт с изпълнителния директор на тима Ед Уудуърд. \r\n\r\n \"Не знам и 10% от това, което е написано. Не съм аз правилния човек, който да отговаря на тези въпроси. Аз нямам проблеми с изпълнителния директор\", каза Моуриньо. \r\n\r\n За предстоящия мач с \"Тотнъм\" той също не бе словоохотлив. \r\n\r\n \"Очаквам да играем добре и да победим, това искам да видя срещу \"Тотнъм\". Няма да коментирам какво ме впечатли в \"Тотнъм\" дотук\". \r\n\r\n Според британските медии, именно от развоя на срещата с \"шпорите\" зависи дари Моуриньо ще продължи да води \"Юнайтед\" и за напред. Като вариант за негов наследник начело на \"червените дяволи\" се спряга Зинедин Зидан. \r\n \n\t\t\t\t\t\t", "date": "2018.08.25", "title": "За 4 минути Моуриньо отговори на всички въпроси!"}
{"url": "http://www.bnews.bg/article/247508-mityo_ochite_stana_dyado_na_momichentse", "text": "\n Задържаният в Истанбул Димитър Желязков-Митьо Очите стана дядо за първи път, съобщи BulNews.bg. При планирано раждане с цезарово сечение на бял свят се е появило внучето му. \r\n\r\n В бургаска болница дъщеря му Станислава е родила момиченце с мерки от 3.080 кг. и 50 см. висока. \r\n\r\n Майката е постъпила в родилното сутринта и около обед бебето е било факт. \r\n\r\n Щастливите родители са решили да кръстят малката Тияна, на загиналата в бомбен атентат преди повече от 10 години съпруга на Митьо Очите - Тянка. \r\n \n\t\t\t\t\t\t", "date": "2018.08.25", "title": "Митьо Очите стана дядо на момиченце "}
{"url": "http://www.bnews.bg/article/247515-naum_shopov_glezi_tea_s_domashna_pitsa", "text": "\n Наум Шопов-младши е гадже мечта! Така твърди неговата половинка Теа Минкова. \r\n\r\n Звездата от \"Откраднат живот\" реши да приготви романтична вечеря за любимата си Теа. Шопов запретна ръкави в кухнята и сготви домашна вегетарианска пица, от която и двамата си облизаха пръстите. \r\n\r\n Красавицата Теа, която наскоро си сложи силикон, останала очарована от милия жест на екранния доктор Тасев, а също така го признава за най-добрия мъж. \r\n \n\t\t\t\t\t\t", "date": "2018.08.25", "title": "Наум Шопов глези Теа с домашна пица "}
{"url": "http://www.bnews.bg/article/247550-bashtata_na_prezidenta_radev_prichinil_katastrofa_blasnal_trikolka_na_mazh_s_urezhdaniya_teche_razsledvane", "text": "\n Инцидент с колата на бащата на президента Румен Радев е станал. Миналия петък автомобилът на Георги Радев участва в катастрофа с триколка на мъж с увреждания на кръгово кръстовище в Харманли, съобщава Нова тв.  \r\nПо повод информации, че е имало опит тази информация да бъде прикрита, от полицията в Харманли уточниха, че в момента тече вътрешна проверка дали органите на реда са действали правилно. За инцидента потвърди за Haskovo.net шефът на областната дирекция на МВР в Хасково Ангел Цанков. Той заяви, че произшествието му е било докладвано, но не е съобщено в  \r\n  \r\n \n\t\t\t\t\t\t", "date": "2018.08.25", "title": "БАЩАТА НА ПРЕЗИДЕНТА РАДЕВ ПРИЧИНИЛ КАТАСТРОФА! Блъснал триколка на мъж с уреждания! Тече разследване!"}
{"url": "http://www.bnews.bg/article/247539-balgarski_dzhigit_se_pravi_na_shumaher_prelita_po_magistralite_s_235_km_ch_zakopchaha_go", "text": "\n Сръбската полиция задържа български гражданин, който шофирал по автомагистрала Белград-Нови сад с 235 км/час, съобщава БГНЕС. \r\n\r\n Австриец беше хванат с превишена скорост 42 пъти \r\n\r\n Сънародникът ни, който е с постоянно местожителство в Германия, бил арестуван недалеч от пункта за тол такси в Стара Пазова. Той е предаден на прокурор и глобен със 130 000 динара (1100 евро).  \r\n\r\n Максималната разрешена скорост по магистралите в западната ни съседка е 130 км/час. \r\n \n\t\t\t\t\t\t", "date": "2018.08.25", "title": "БЪЛГАРСКИ ДЖИГИТ СЕ ПРАВИ НА ШУМАХЕР! Прелита по магистралите с 235 км/ч, закопчаха го!"}
{"url": "http://www.bnews.bg/article/247538-otbelyazvame_141_godini_ot_shipchenskata_epopeya", "text": "\n Тържествено отбелязване на 141-годишнината от Шипченската епопея през Руско-турската освободителна война от 1877 - 1878 г. ще се състои на връх Шипка в присъствието на държавния глава Румен Радев. \r\n\r\n Честванията ще започнат с туристически поход до върха, в който се очаква да се включат хиляди граждани от цялата страна. В 12.00 часа президентът и върховен главнокомандващ Въоръжените сили Румен Радев ще приеме почетния строй на Националната гвардейска част, след което ще бъде отслужена заупокойна молитва. Държавният глава ще произнесе слово и ще положи венец пред Паметника на свободата. От 13.00 часа ще се състои възстановка на шипченските боеве. В 20.45 часа държавният глава ще приеме почетния строй на Националната гвардейска част на площад „Възраждане“ в Габрово в чест на 141-та годишнина от Шипченската епопея, след което ще произнесе слово. Тържествена проверка-заря е от 21.05 часа. \r\n\r\n Епичните боеве през август 1877 г. се водят на най-високите точки на Шипченския проход - връх Свети Никола (днес връх Столетов), връх Шипка и Орлово гнездо от 21-ви до 23-ти между войските на Сюлейман паша и руско-българския отряд на ген. Н. Г. Столетов. След боя при Стара Загора Сюлейман паша, след като попълва армията си с хора, оръжие и боеприпаси, насочва войската си (27 000 редовна войска - без башибозука, и 34 оръдия) към преминаване на Шипченския проход. На 19 август ген. Столетов съобщава, че целият корпус на Сюлейман паша е построен срещу Шипка, че силите му са огромни, но че неговите бойци (36-ти Орловски пехотен полк и пет български опълченски дружини - 5500 души с 27 оръдия) ще се бият докрай и че подкрепления \"са крайно необходими\". Но ген. Радецки, чиито войски са разположени на фронта от Севлиево до гр. Елена, счита, че придвижването на турците към Шипченския проход е само демонстрация и че главният удар ще бъде нанесен откъм Осман Пазар (днес гр. Омуртаг). \r\n\r\n В отбраната на Шипченския проход българските опълченци се сражават героично - по своята самоотверженост и смелост не отстъпват на руските вoйници. На 21 август сутринта войските на Реджеб паша започват атака срещу позициите на връх Св. Никола, а челните части на Шакир паша настъпват срещу Орлово гнездо. На първия ден са отблъснати 7 атаки. На следващия ден турците не атакуват, но престрелките не стихват. Шипченци спечелват едно цяло денонощие, което е от огромно значение за успеха на отбраната. Решителният и най-тежък бой започва на 23 август. Още призори турците откриват артилерийски огън по цялата позиция. Около 10 ч. турците получават шест табора подкрепление. Към обяд всички турски атаки са отбити, но положението остава тежко. Патроните и снарядите са на привършване. Към 17.00 часа настъпва критичният момент в тази героична епопея. По скатовете лежат труповете на повече от 1380 защитници. В боя се хвърлят всички, включително и тежко ранените. В последния момент пристига помощ. Ген. Радецки пристига с две сотни казаци и взвод планинска артилерия. Шипка е спасена, а армията на Сюлейман паша не успява да се съедини с войските на Мехмед Али паша и да подпомогне Осман паша, отбраняващ Плевен, и заедно да изтласкат руската Дунавска армия северно от р. Дунав. По време на 3-дневните боеве загубите на Шипченския отряд възлизат на 3100 руски войници и офицери и 535 български опълченци, а загубите на противника - на повече от 8200 души. \r\n \n\t\t\t\t\t\t", "date": "2018.08.25", "title": "Отбелязваме 141 години от Шипченската епопея"}
{"url": "http://www.bnews.bg/article/247505-tsveti_stoyanova_razkri_nay_golemiya_si_strah_vizhte_v_kakva_krasiva_mlada_dama_se_prevarna", "text": "\n Този юни се навършиха две години от тежкия инцидент, който претърпя състезателката по художествена гимнастика Цветелина Стоянова. \r\n\r\n През 2016 година тя направи опит за самоубийство, часове след като ансамбълът замина за Европейското първенство в Израел. Световната шампионка от Измир 2014 скочи от шестия етаж на блока, в който живее баба й, и получи множество животозастрашаващи травми. \r\n\r\n Сега Цвети изглежда перфектно и сияе от щастие. Последователите й в Инстаграм, които често с право я определят като най-красивата българска гимнастичка, следят радостните мигове в живота на спортистката. \r\n\r\n Тя продължава да бъде с любовта на живота си - футболиста Александър Любенов. Двамата мечтаят за много щастие в живота си, за \"семейство и деца\". Това, от което в момента Стоянова се страхува най-много, е да не загуби любовта му. Свиква да приготвя повече ястия в кухнята, за да го радва. \r\n\r\n Дългият път на Цвети към възстановяването премина и през множество различни, неинвазивни процедури за премахване на белези. Сега се е посветила на работата си. Тя отново е в залата, но като треньор на деца. Смята да се занимава само с това и не иска да се завръща към кариерата на състезател, тъй като предпочита да помага за старта на малките гимнастички. Снимки вижте  \r\n \n\t\t\t\t\t\t", "date": "2018.08.25", "title": "Цвети Стоянова разкри най-големия си страх (Вижте в каква красива млада дама се превърна)"}
{"url": "http://www.bnews.bg/article/247537-ogromna_tragediya_v_stolichniya_kvartal_nadezhda_mazh_poletya_ot_14_ya_etazh_otkriha_tyaloto_mu_razmazano_na_kozirkata_na_bloka", "text": "\n Възрастен мъж скочи от 14-я етаж на блок в столичния квартал \"Надежда и загина. Инцидентът е станал около 18:00 ч. вчера. Самоубиецът е паднал върху козирката на блока, в който живее. На място е пристигнала полиция. \r\n\r\n Не е ясно какви са били мотивите са фаталното решение. \r\n \n\t\t\t\t\t\t", "date": "2018.08.25", "title": "ОГРОМНА ТРАГЕДИЯ В СТОЛИЧНИЯ КВАРТАЛ \"НАДЕЖДА\"! Мъж полетя от 14-я етаж, откриха тялото му размазано на козирката на блока!"}
{"url": "http://www.bnews.bg/article/247536-otiva_li_si_lyatoto_gramotevichni_buri_i_dazhd_ni_ochakvat_prez_uikenda_temperaturite_se_ponizhavat", "text": "\n В събота ще преобладава слънчево време, с временни увеличения на облачността. След обяд над западните планински райони ще превали и прегърми. Ще духа слаб до умерен южен вятър и температурите слабо ще се повишат. Максималните стойности ще са между 30 и 35 градуса, за София - около 30 градуса. Атмосферното налягане слабо ще се понижи и ще е малко по-ниско от средното за месеца. Над планините ще е предимно слънчево. \r\n\r\n След обяд над масивните от Западна България ще се развива купеста и купесто-дъждовна облачност и на отделни места ще превали и прегърми. Ще духа слаб до умерен вятър от запад-югозапад. Максималната температура на височина 1200 м ще е около 24 градуса, на 2000 м - около 17 градуса. По Черноморието ще е предимно слънчево. Ще духа слаб до умерен предимно източен вятър. Максималните температури ще са 28-30 градуса. Температурата на морската вода ще е около 27 градуса. Вълнението на морето ще е 2-3 бала.   Неделният ден също ще започне със слънчево време. \r\n\r\n По-късно през деня над западните и планинските райони от страната ще има временни увеличения на облачността и на места там ще има краткотрайни валежи и гръмотевици. Възможни са локални интензивни явления. В Източна България ще се усили югоизточният вятър. Максималните температури ще са между 31 и 36 градуса. В началото на следващата седмица с обръщане на вятъра от запад-северозапад ще започне по-съществена промяна на времето.   В понеделник в Западна България температурите ще се понижат, ще бъде с превалявания, докато на изток през по-голямата част от деня ще остане все още горещо и предимно слънчево. По-късно през деня и на отделни места в Източна България ще се развие купесто-дъждовна облачност и ще има краткотрайни интензивни валежи и гръмотевични бури. \r\n  \r\n \n\t\t\t\t\t\t", "date": "2018.08.25", "title": "OТИВА ЛИ СИ ЛЯТОТО!? Гръмотевични бури и дъжд ни очакват през уикенда, температурите се понижават"}
