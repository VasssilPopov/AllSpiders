{"url": "http://www.bnews.bg/article/246622-sinat_na_kostinbrodskiya_daval_10_kg_heroin_za_glavite_na_dvama_prokurori", "text": "\n Заплашените с убийство прокурори Емил Галипонов и Георги Мойсев вече се движат с охрана, забеляза БЛИЦ. За сигурността на магистратите са се погрижили от Бюрото за защита на свидетели към Главния прокурор. Преди седмици стана ясно, че обвинителите са под сериозен риск. \r\n\r\n 10 кила хероин награда обещал Стефан Гевгелийски на сина на Йоско Костинбродския - Иван Йосифов, за да бъдат ликвидирани двамата прокурори, както и шефът на сектор „Убийства“ в Главна дирекция „Национална полиция“(ГДНП) Михаил Наумов, Алексей Василев и Даниела Димитрова от СДВР. \r\n\r\n Информацията се разбра от свидетелските показания на двама мъже пред съдия от Специализирания наказателен съд. Цената на дрогата, в която щяла да бъде платена мократа поръчка по цени на черния пазар е около 450 000 лв. \r\n\r\n Според въпросните свидетели, чиито имена са скрити зад номера, мократа поръчка била дадена лично от Гевгелийски на групата на сина на Йоско Костинбродския – Иван. Физическото ликвидиране на мишените било обсъждано на маса в кафене в ж.к. „Надежда“, твърдят още свидетелите със скрита самоличност. Според показанията им, Пендака е трябвало да се погрижи за изпълнението на поръчката в най-кратки срокове. \r\n\r\n Показания по делото са дали и полицейски служители. Сред тях е и една от мишените на групата – Даниела Димитрова от СДВР.  Полицията продължава да издирва Йоско Костинбродския съвместно с партньорите си от службите в Европа. Главорезът е наричан капитан на националния отбор по убийства сред прокурорите. \r\n  \r\n \n\t\t\t\t\t\t", "date": "2018.08.08", "title": "Синът на Костинбродския давал 10 кг хероин за главите на двама прокурори?"}
{"url": "http://www.bnews.bg/article/246582-tarsyat_kashta_s_baseyn_v_sofiya_za_orlando_blum", "text": "\n Търсят къща с басейн в София и околностите, в която Орландо Блум да отседне по време на снимките на екшън у нас. До средата на месеца звездата от поредицата „Карибски пирати“, „Властелинът на пръстените“ и „Хобит“ трябва да се появи в София, съобщи „Телеграф“. \r\n\r\n Намерили са няколко имота, подходящи за претенциите на Блум. На агента на актьора ще му бъдат предложени три места – хотелски апартамент, за дом в комплекс със силно ограничен достъп и за самостоятелна къща в покрайнините на столицата. \r\n\r\n Орландо се готви за ролята в екшъна с четене на будистка литература, твърди самият той в социалните мрежи. Актьорът от време на време практикува медитация като начин на подготовка за театрални и филмови изяви. \r\n\r\n У нас Блум ще снима филма „Преден пост“, като друга главна роля в лентата е получил синът на Клинт Истууд – Скот Истууд. Продукцията се разказва за американски авантпост, който е нападнат от стотици талибани в Афганистан. Убити са 8 души от янките и десетки са ранени. Талибаните обаче пострадват много по-сериозно. \r\n \n\t\t\t\t\t\t", "date": "2018.08.08", "title": "Търсят къща с басейн в София за Орландо Блум "}
{"url": "http://www.bnews.bg/article/246620-amerikanski_senatori_se_ogledaha_v_avoarite_na_putin_da_gi_izvadi_na_svetlo", "text": "\n Американски сенатори предлагат да се блокират плащанията в долари на руските банки, да бъде намерено състоянието на Владимир Путин по света и Русия да бъде призната за държава, спонсорираща тероризма. Това съобщи руският в. \"Комерсант“, след като редакцията се сдобила с текста на нов законопроект за американските санкции срещу Русия. \r\n\r\n Документът е подготвен от републиканеца Линдзи Греъм и трима от неговите колеги. Според \"Комерсант“ много разпоредби засягат не само Руската федерация, но и президента на САЩ Доналд Тръмп. От него се изисква да бъде по-строг в спазването на мерките, въведени по-рано, и дори да се създаде \"координираща служба за санкции\" за споразумения с ЕС за подкрепа на санкциите. \r\n\r\n Проектът \"Закон за защита на американската сигурност от агресивността на Кремъл 2018“ е бил внесен миналата сряда в Сената, но поради необходимостта от обработване на големия обем информация досега не е публикуван. \r\n\r\n Сенаторите изразяват пожеланието за публичен призив към руското правителство да върне на Украйна Крим. По тази точка има искане за забрана на действията в САЩ (и замразяване на активите) на седем руски банкови структури, които вече се намират под режим на санкции. \r\n\r\n В \"личната\" част от проекта за санкции сенаторите предписват механизми, които да принудят Доналд Тръмп да прилага санкциите по-ефективно, както и да се започне практическа работа по намирането на имуществото и личното богатство на Владимир Путин.  \r\n\r\n В официалните документи за президентските избори през март Путин вписа банкови спестявания от 243 000 долара, както и общо 676 000 долара получена заплата от 2012 г. насам. Списание \"Форбс\", което всяка година съставя списък на най-богатите в света, не включва Путин, защото няма данни и доказателства за истинското му богатство. \r\n\r\n Според американския бизнесмен Бил Браудър, който в един момент бе сред най-големите инвеститори в Русия, имането на президента надхвърля 200 милиарда долара, което е с 50 милиарда повече от това на Джеф Безос, официално най-богатият в света в момента. \r\n \n\t\t\t\t\t\t", "date": "2018.08.08", "title": "Американски сенатори се огледаха в авоарите на Путин, да ги извади на светло!"}
{"url": "http://www.bnews.bg/article/246621-ek_iska_strogi_pravila_varhu_mastilata_za_tatuirovki", "text": "\n Европейската комисия иска строг контрол върху видовете мастило, с които са татуират хората. Според експерти те съдържат канцерогенни химикали, опасни за здравето.  \r\n\r\n Освен това само дерматолози ще имат право да махат татуировки, а не както досега – в почти всяко козметично студио. \r\n\r\n Новите регулации ще бъдат гласувани в средата на следващата година, предаде БТВ. \r\n\r\n Татуистите са категорични, че и сега работят по правила и не ползват забранени мастила. \r\n \n\t\t\t\t\t\t", "date": "2018.08.08", "title": "ЕК иска строги правила върху мастилата за татуировки"}
{"url": "http://www.bnews.bg/article/246597-golata_istina_za_nilo_viziya_na_doyachka_badzhatsi_kato_kozunatsi_i_kolene_kato_vodomeri_uzhasyavashti_kadri", "text": "\n Николета лъсна в целия си блясък на събитие в Пловдив \r\n\r\n „Пленителната“ красавица попари и най-върлите си последователи с визия на селска доячка от епохата на колхозите в СССР, пише сайтът  То колене като водомери, то баджаци като козунаци. С една дума нищо общо с обработените лъскави снимки из социалните мрежи, с които НиЛо-то рекламира наливна парфюмерия и прочие евтини неща. Коментарите са излишни. Вижте снимките  \r\n \n\t\t\t\t\t\t", "date": "2018.08.08", "title": "Голата истина за НиЛо: Визия на доячка, баджаци като козунаци и колене като водомери (Ужасяващи кадри) "}
{"url": "http://www.bnews.bg/article/246617-obrachat_se_zatyaga_sadat_zabrani_publikuvaneto_na_snimki_bez_razreshenieto_na_avtora_im_dori_da_sa_dostapni", "text": "\n Интернет потребителите трябва да поискат разрешение от автора на дадена снимка, преди да я публикуват, дори и снимката вече да е свободно достъпна другаде онлайн, реши Съдът на Европейския съюз. \r\n\r\n \"Публикуването в уебсайт на снимка, която е било свободно достъпна на друг уебсайт с разрешението на автора, изисква ново разрешение от този автор\", се посочва в изявление на съда, цитирано от \"Политико\". \r\n\r\n Съдът трябваше да вземе решение по случай в Германия, в който ученик свалил и използвал за училищен проект снимка, която била достъпна на сайт за пътуване. Въпросната снимка по-късно била публикувана и на сайта на училището. \r\n\r\n Фотографът твърди, че използването й от училището нарушава авторските му права, защото е дал разрешение само на сайта за пътувания да я използва. Той освен това поискал да получи обезщетение от 400 евро. \r\n \n\t\t\t\t\t\t", "date": "2018.08.08", "title": "Обръчът се затяга: Съдът забрани публикуването на снимки без разрешението на автора им, дори да са достъпни!"}
{"url": "http://www.bnews.bg/article/246615-ogromen_kasmet_rabotnik_padna_ot_4_etazh_i_otselya", "text": "\n 54-годишен строителен работник от Борино падна от четвърти етаж на къща в Смолян и по чудо оцеля, макар и да е с много наранявания. Инцидентът е станал вчера преди обяд по време на декофриране на дървени елементи на етаж от къща, намираща се на ул. \"Гео Милев\", съобщават от полицията в Смолян.  \r\n\r\n Работникът, заедно с колеги от строителна фирма, декофрирал дървени елементи, когато пада от четвъртия етаж в дере, намиращо се под самата сграда. Получил е множество наранявания - счупени ребра и гръдна кост, комоцио, вътрешни кръвонасядания и др., но е без опасност за живота. \r\n\r\n \"В момента състоянието му е стабилно. Критични са първите 3-4 дни след травмите, затова следим с изследвания постоянно състоянието му\", каза шефът на ОАИЛ към МБАЛ - Смолян д-р Красимир Събев пред в. \"Марица\". \r\n\r\n По случая е образувано досъдебно производство. \r\n\r\n     \r\n \n\t\t\t\t\t\t", "date": "2018.08.08", "title": "Огромен късмет: Работник падна от 4 етаж и оцеля!"}
{"url": "http://www.bnews.bg/article/246618-zhalna_kartinka_premierat_po_beden_ot_ministrite_si_kade_sa_milionite_na_simeonov_ot_2013_g", "text": "\n \r\nСметната палата обяви новите милионери сред властта. Да ги ожалиш! Най-вече да жалиш премиера, който излезе по-беден от всичките си министри. Как така вицетата Екатерина Захариева, Красимир Каракачанов и Валери Симеонов са по-имуществени от боса си? \r\n\r\n На какво отгоре военният министър, без един ден трудов стаж извън централата на ВМРО и Народното събрание, изведнъж се е сдобил с апартамент-палат за половин милион? \r\n\r\n Къде са се изпарили милионите на Симеонов, декларирани през 2013-а, та сега е със скромна шестцифрена банкова сметка? \r\n\r\n И как Захариева се оказа крупен собственик на земя в Гърция, която я прави зависима в действията й като външен министър? Затова най-сериозно се питам: \r\n\r\n Заради гръцкия парцел на министърката ли дипломацията ни така възторжено подкрепи гръцко-македонския договор за името “Северна Македония”? \r\n\r\n И докато си задавам наивни въпроси и изобщо не очаквам отговори, нека припомня какво се случи в Народното събрание през 2016-а: \r\n\r\n При обсъждането на антикорупционния закон на Меглена Кунева, когато в залата бяха почти всички депутати, направих радикално предложение от парламентарната трибуна, посрещнато с гузно мълчание. \r\n\r\n Припомняйки еретичната истина, че за да скрият милионите си, богати големци прехвърлят пари и имущество на пълнолетните си деца, предложих и пълнолетните деца на проверяваните лица да попълват декларации. \r\n\r\n Единствено вицепремиерът Меглена Кунева реагира и ми отговори, че идеята не е лоша, но и в момента се правят проверки на пълнолетните деца на висши длъжностни лица, ако обаче постъпят сигнали до институциите. \r\n\r\n Но ако по законодателството от 2016-а сигналите можеха да бъдат анонимни, след направените законодателни промени анонимните сигнали за пране на пари вече не подлежат на проверка. Дори подател на сигнал с името си сега може да бъде съден за набеждаване от засегнатото лице. \r\n\r\n Затова нека не се заблуждаваме: Едва ли премиерът и министрите му са декларирали всичките си имоти и пари тук и в чужбина. \r\n\r\n Докато на проверка не подлежат пълнолетните деца на големците, никога няма да узнаем кой и колко е забогатял от властта. \r\n\r\n Велизар Енчев. \r\n \n\t\t\t\t\t\t", "date": "2018.08.08", "title": "Жална картинка: Премиерът по-беден от министрите си, къде са милионите на Симеонов от 2013 г.?!"}
{"url": "http://www.bnews.bg/article/246619-boyko_se_opita_da_fintira_sinoptitsite_te_mu_kazaha_che_nomerat_nyama_da_mine", "text": "\n Министерството на образованието е готово да извади Националния институт за метеорология и хидрология от Българската академия на науките. Това каза за bTV ресорният министър Красимир Вълчев. \r\n\r\n Напрежението сред синоптиците нарасна и те не искат да са под шапката на БАН заради начина, по който се разпределят средствата към тях. \r\n\r\n Министър Вълчев е разговарял с ръководствата на двете институции и до две седмици те трябва да решат дали ще успеят да изгладят отношенията си.  Той припомни, че на БАН са отпуснати допълнително 15 милиона лева. \r\n\r\n Метеорологичният институт остава на позицията си, че e по-добре да бъдат извън БАН със самостоятелен бюджет. \r\n\r\n „Няма да имаме тези пречки с финансирането и отношението на ръководните органи на БАН към института”, посочи Орлин Георгиев от НИМХ. \r\n\r\n „Ако не се намери решение в срок, ние ще предприемем действия за извеждане на НИМХ от БАН”, заяви просветният министър. \r\n\r\n Ръководството на БАН в съобщение до медиите обяви, че принадлежността на метеорологичния институт към структурата на Академията никога не е поставяна под въпрос. Институтът е част от БАН и трябва да се съобразява с правилата му, е мнението на академиците. \r\n \n\t\t\t\t\t\t", "date": "2018.08.08", "title": "Бойко се опита да финтира синоптиците, те му казаха, че номерът няма да мине"}
{"url": "http://www.bnews.bg/article/246616-bivshiyat_shef_na_onkologiyata_v_plovdiv_se_izpravi_pred_sada", "text": "\n С разпит на свидетели и вещи лица в Пловдивския окръжен съд започна делото срещу бившия управител на Комплексния онкологичен център в града д-р Красимир Вальов. Обвинението срещу него е за безстопанственост в особено големи размери, като при закупуването на компютърен томограф центърът е бил ощетен с над 405 000 лева.  \r\n\r\n Според прокуратурата преди обявяването на обществената поръчка за апаратурата, за която е заложена прогнозна цена от 950 00 лева, Вальов не е провел пазарни консултации и не е потърсил съвети от независими експерти. Подписан е договор с единствената кандидатствала фирма, която обаче закупила томографа за почти половината от обявената сума.  \r\n\r\n Прокурор Росен Каменов подчерта, че едва след като случаят е предизвикал общественото внимание, са били изготвени допълнителни анекси към договора, а целта е била да се оправдаят похарчените пари.  \r\n\r\n \"Необходимост има много и това не се оспорва от обвинението за купуването на такъв томограф за лечението на болните хора. Въпросът е, че е закупен на цена, двойно по-скъпа, отколкото е пазарната\".  \r\n\r\n Преди да разполага с томографа, онкологичният център е имал договор с друго здравно заведение за ползване на тази услуга и за целта са плащани между 50 000 и 70 000 лева на месец. Главният счетоводител на центъра Костадин Тодоров свидетелства, че заради недостатъчни средства за покупката на томографа, Община Пловдив е отпуснала заем от половин милион лева като той е бил погасен за по-малко от две години, предаде БНР. \r\n \n\t\t\t\t\t\t", "date": "2018.08.08", "title": "Бившият шеф на онкологията в Пловдив се изправи пред съда"}
{"url": "http://www.bnews.bg/article/246575-petkanovi_pokazaha_bebeto", "text": "\n Алекс Богданска и Даниел Петканов официално потвърдиха, че чакат първо бебе. \r\n\r\n Двамата дори показаха снимка от видеозон и се целунаха в слънчогледова нива. Припомняме, че не сключиха брак миналата година в къщата на Биг Брадър и бяха обвинени, че симулират любов, за да грабнат голямата награда. Ето как отговориха днес двамата на обвиненията \r\n\r\n \"Познайте кой е бременният този път?. Много хора си мислеха, че нашият брак е фалшив и сме го направили за пари или за слава, но истината е, че когато нещо е истинско то устоява на времето, препятствията и грешките, за да направи път на едно НОВО НАЧАЛО!\".  \r\n\r\n Под поста заваляха благопожелания за леко раждане и бременност, радост и щастие. Сред първите честитили бе и Антон Стефанов, койо бе с двойката във ВИП Брадър, но кумовете Джулиана Гани и Дани Златков мълчаха, пише Хотнюз. \r\n \n\t\t\t\t\t\t", "date": "2018.08.08", "title": "Петканови показаха бебето"}
{"url": "http://www.bnews.bg/article/246611-hashim_tachi_nyama_razdelyane_na_kosovo_no_nyama_i_avtonomiya_za_sabriya", "text": "\n Няма да има разделяне на Косово, няма да има и автономия за сърбите. Това заяви косовският президент Хашим Тачи, цитиран от B92. \r\n\r\n Според Тачи \"няма да има разделяне на Косово и няма да има автономия за сърбите\". \r\n\r\n Той подчерта на пресконференция, че трябва да положат максимални усилия за постигане на окончателно споразумение. Държавният глава предлага само корекция на границите. \r\n\r\n Премиерът на Косово Рамуш Харадинай заяви от своя страна, цитиран от МИА, че границите на Косово не трябва да бъдат променяни, те са установени в резултат на войни. Той повтори, че е против идеята да се променят границите и да се разменят територии. \r\n \n\t\t\t\t\t\t", "date": "2018.08.08", "title": "Хашим Тачи: Няма разделяне на Косово, но няма и автономия за Събрия"}
{"url": "http://www.bnews.bg/article/246604-tretata_aets_v_turtsiya_shte_e_v_trakiya_na_10_km_ot_granitsata", "text": "\n Третата атомна електроцентрала на Турция ще бъде построена от китайски инвеститори, като тя ще бъде в регион Тракия, вероятно в близост до границата с България. Това каза пред CNN Turk министърът на енергетиката и природните ресурси на югоизточната ни съседка Фатих Дьонмез. Точното място още не е определено, но при предишни проучвания експертите се бяха насочили към район на черноморското крайбрежие. \r\n\r\n Възможността китайски компании да строят атомна централа бе обсъдена от президента Ердоган и китайският лидер Си Цзинпин по време на срещата на върха на страните от БРИКС в ЮАР. \r\n\r\n В момента Турция строи първата си АЕЦ \"Акую\" в Мерсин, на брега на Средиземно море. Инвеститор и изпълнител на строежа е руската \"Росатом\". По план първият блок на тази централа трябва да заработи през 2023 година, добави dir.bg. \r\n\r\n Втората АЕЦ Турция ще построи край Синоп, на крайбрежието на Черно море. Изпълнител е френско-японски консорциум, а прогнозната цена е 22-25 милиарда долара. \r\n\r\n За трета атомна електроцентрала в страната в района на Тракия говори наскоро предишният турски министър на енергетиката и природните ресурси Берат Албайрак. През 2015 г. неговият предшественик на държавния пост също допусна възможността за нова централа на около 10 км от България. \r\n \n\t\t\t\t\t\t", "date": "2018.08.08", "title": "Третата АЕЦ в Турция ще е в Тракия! На 10 км от границата"}
{"url": "http://www.bnews.bg/article/246601-pravitelstvoto_se_razshiryava_kralev_i_karanikolov_poluchiha_novi_zamestnitsi", "text": "\n Съставът на кабинета набъбва. Със заповед на министър-председателя Бойко Борисов бяха назначени двама нови заместник-министри, съобщават от пресслужбата на правителството. \r\n\r\n Икономическият министър Емил Караниколов се сдоби с нов заместник. Това е Лилия Иванова. Тя е магистър по право и до момента е била началник на политическия кабинет на министъра на икономиката. От 2005 година професионалният ѝ опит е свързан с работа в администрациите на няколко министерства – на младежта и спорта, на здравеопазването, на земеделието и храните и на държавната администрация и административната реформа. \r\n\r\n Нов заместник и за Красен Кралев. Стоян Андонов е назначен на длъжността заместник-министър на младежта и спорта. Завършил е висшето си образование в Национална спортна академия \"Васил Левски\". От 1985 г. работи в НСА \"Васил Левски\", като от 2017 г. е ръководител на катедра \"Водни спортове\". От МС посочват, че \"по време на своята спортна кариера е завоювал редица значими спортни постижения\". Разбира се, че той е световен шампион по водноспасителен многобой индивидуално и отборно (1981 г.). След това е бил и национален треньор.  \r\n\r\n   \r\n \n\t\t\t\t\t\t", "date": "2018.08.08", "title": "Правителството се разширява - Кралев и Караниколов получиха нови заместници"}
{"url": "http://www.bnews.bg/article/246613-eto_imushtestvoto_i_na_kmetovete_fandakova_s_26_imota_totev_s_pesteliva_deklaratsiya_portnih_s_mnogo_bogata_sapruga", "text": "\n След декларациите на висшите полит лица ето и тези на премиерите по места - кметовете. \r\n\r\n Кметът на София Йорданка Фандъкова е подала доста впечатляваща декларация. Тя има цели 26 имота, от които 9 са земеделски, а някои от имотите всъщност са само част от по-голям имот - 12. Всъщност сериозно участие в имуществото на Фандъкова има съпругът ѝ Юри. В общо 13 имота той и Фандъкова са съсобственици – един парцел в Бистрица, апартамент с право на строеж в София, парцел и етажна собственост пак в София, четири паркоместа, като едното е право на ползване на паркомясто, един магазин, две мазета, два апартамента. \r\n\r\n Впечатление прави, че двамата имат къща с двор в Угърчин, купена за само 2000 лева през 2001 година – от заплата! А Фандъкова има къща само на нейно име в Самоков, която и е на 100% дарена. Тя има и четири ниви, както и четири ливади в село Белчин, Самоковско – по една шеста от всяка от нивите и ливадите. Всъщност от 2014 година насам семейство Фандъкови нямат нов имот, но през 2008 година са се сдобили с цели 8, а година по-късно Йорданка Фандъкова стана кмет. Семейство Фандъкови има и три автомобила - \"Рено Меган“, \"Тойота Корола Версо\" и \"Фолксваген Голф\", за общо 16 700 лева, като последната кола е купена миналата година и то всъщност само 50% от нея. \r\nЩо се отнася до паричните средства, Фандъкова има две банкови сметки – за общо малко над 15 000 лева. Мъжът ѝ е с четири банкови сметки, за общо малко под 60 000 лева. Кметицата има и малко над 42 000 лева данъчна основа от доходи, които са извън длъжността ѝ на кмет. Освен това, Фандъкова е похарчила 3000 лева обществени средства за три събития миналата година – за командировки в Брюксел и Будапеща, както и за церемонията в Рим по обявяване на България за съдомакин на Световното първенство по волейбол, което започва на 9 септември. \r\nЗа разлика от Фандъкова, кметът на Града под тепетата Иван Тотев не е толкова обстоятелствен в декларацията си. Той има малко над 119 000 лева в банка, както и 499 долара, а съпругата му Деница е с 6324 лева в банка. Тотев е посочил като годишна данъчна основа от трудови доходи извън длъжността му на кмет сума от малко над 13 000 лева. \r\n\r\n В декларацията на кмета на Варна – Иван Портних, прави впечатление имуществото на жена му и това, че нейното име присъства там по-често от неговото. Той е декларирал модуларен павилион, прехвърлен от жена му Вилислава – за малко над 31 000 лева. Жената на Портних има и два автомобила - \"Лексус PX 400X\" и \"Пежо 206\", за общо 5760 лева. И отново – Вилислава Портних притежава 400 000 лева като \"налични парични средства\", а Портних – 60 000 лева. Съпругата на варненския кмет има около 29 000 лева в банкова сметка, докато мъжът ѝ не е декларирал такава, а жена му има и 325 850 лева дивидент. Вилислава Портних е взела и 25 407 лева кредит, а Портних е посочил 20 357 лева като годишна данъчна основа от трудови доходи, които са извън дейността му на кмет. \r\n\r\n Кметът на Бургас – Димитър Николов, също си прилича в известна степен с Портних що се отнася до темата \"съпруга\", но мащабът е много по-малък. В декларацията на Николов е вписано, че съпругата му Гергана има три банкови сметки – две за малко над 31 000 лева и една с 617 евро. Николов е декларирал годишна данъчна основа от приходи извън работата му на кмет на стойност 22 814 лева, а за съпругата му тази основа е почти 25 000 лева. Това са и всички неща, които са вписани в декларацията на бургаския градоначалник, Actualno.com \r\n  \r\n \n\t\t\t\t\t\t", "date": "2018.08.08", "title": "Ето имуществото и на кметовете: Фандъкова с 26 имота, Тотев - с пестелива декларация, Портних - с много богата съпруга!"}
{"url": "http://www.bnews.bg/article/246600-germaniya_alarmira_sanktsiite_na_sasht_sreshtu_iran_zasilvat_nestabilnostta_v_regiona", "text": "\n Решението на САЩ да върнат санкциите срещу Иран може да засили нестабилността в региона. Това предупреди германският външен министър Хайко Маас, цитиран от ДПА. \r\n\r\n В интервю за местния вестник Passauer Neue Presse Маас определирешението на Вашингтон да напусне ядрената сделка с Техеран като \"грешка\", защото споразумението е далеч по-добро от всяка друга алтернатива. \r\n\r\n \"Ние се борим за споразумението, защото отговаря на нашите интереси в сигурността, тъй като носи безопасност и прозрачност в региона\", смята той. \r\n\r\n Докато някои от администрацията на Доналд Тръмп твърдят, че новите санкции ще донесат политически промени, Маас предупреди, че предишни примери с \"промяна на режима\" в Ирак и Либия донесоха още по-големи проблеми. \r\n\r\n Говорител на германското правителство заяви, цитиран от \"Ройтерс\", че санкциите на САЩ срещу Иран са в нарушение на международното право заради екстериториалния си ефект и Германия очаква Вашингтон да вземе под внимание европейските интереси, когато налага такива рестрикции. \r\n\r\n ЕС обяви в понеделник, че ще блокира санкциите на Вашингтон. \r\n\r\n Междувременно иранският външен министър Мохамед Зариф заяви, че възможността за разговори със САЩ не е табу, но е безсмислено за Техеран без ясен дневен ред. \r\n \n\t\t\t\t\t\t", "date": "2018.08.08", "title": "Германия алармира: Санкциите на САЩ срещу Иран засилват нестабилността в региона!"}
{"url": "http://www.bnews.bg/article/246599-kabinetat_na_boyko_pravi_nov_elektronen_registar_za_horata_s_uvrezhdaniya_koy_obache_izdani_stariya", "text": "\n Правителството одобри решение за създаване на електронен регистър на хората с увреждания. В регистъра ще бъде събрана информация от системите на ТЕЛК, Агенцията за хората с увреждания, здравната каса, образователното и здравното министерство, и всеки от хората с увреждания ще има свой профил. Предвижда се възможност за достъп до регистъра по електронен път. \r\nРешението на кабинета идва ден, след като вицепремиерът Томислав Дончев се ангажира с изграждането на нов регистър, защото настоящият регистър към Агенцията за хората с увреждания не функционира. \r\nНовата система трябва да заработи до началото на следващата година. От приетото решение става ясно, че допълнително ще бъде автоматизиран процесът по предоставяне на медицински и други документи за определяне на намалена работоспособност и ще се осигури достъп до данни в регистрите за гражданите и администрацията. \r\n \n\t\t\t\t\t\t", "date": "2018.08.08", "title": "Кабинетът на Бойко прави нов електронен регистър за хората с увреждания, кой обаче издъни стария?"}
{"url": "http://www.bnews.bg/article/246608-ot_poslednite_minuti_prokuraturata_privika_bencho_benchev_da_go_obvini_za_ochite", "text": "\n Под надзора на Районна прокуратура Бургас се провежда разследване по досъдебно производство за това, че в периода от 02.08.2018г. до 05.08.2018г. в гр.Истанбул, Р.Турция е спомогнато на лице, извършило престъпление да бъде осуетено спрямо него наказателно преследване, без да е имало \r\nспоразумение с това лице, преди да е извършило самото престъпление – престъпление по чл.294 ал.І от НК, съобщиха от държавното обвинение. \r\nЗа това умишлено престъпление, законодателят е предвидил наказание „лишаване от свобода“ до 5г. Разследването на делото се провежда от следователи при \r\nОкръжен Следствен Отдел при ОП-Бургас, под надзора на екип от прокурори при РП-Бургас. \r\nПо случая се провеждат разпити на множество свидетели, включително и такива пред съдия, изготвени са международни следствени поръчки, с които са изискани официални документи от Р.Турция и Р.Гърция, изискани са справки от ГКПП, предприети са и други, относими към предмета на разследване, \r\nпроцесуални действия. \r\nДнес, 08.08.2018г. в гр.Бургас е извършено редовно призоваване от Окръжен Следствен Отдел при ОП-Бургас на Бенчо Бенчев за явяването му пред разследващия орган с цел привличането му към наказателна отговорност. \r\n \n\t\t\t\t\t\t", "date": "2018.08.08", "title": "От последните минути: Прокуратурата привика Бенчо Бенчев да го обвини за Очите!"}
{"url": "http://www.bnews.bg/article/246591-ministrite_otdeliha_nad_1_5_mln_leva_da_stroyat_posolstvo_v_sauditska_arabiya", "text": "\n Правителството отпусна 1 612 510 лв. за откриване на Посолство на Република България в Рияд, Кралство Саудитска Арабия, съобщиха от Министерския съвет. \r\n\r\n Решението е резултат от разговорите, които премиерът Бойко Борисов проведе в хода на визитата си в сунитската петролна монархия през ноември 2017 г. Саудитска Арабия има посолство в София от няколко месеца. \r\n\r\n От официалната информация не става ясно дали с крупната сума ще се закупува земя и ще се изгражда чисто ново посолство, или ще бъде закупен съществуващ имот. Според съобщението от „Дондуков” 1 в саудитската столица ще има политическа и консулска служба, както и такава по търговско-икономическите въпроси. \r\n\r\n За сравнение, през април т.г. България отвори посолство и в Абу Даби (ОАЕ), като за целта бяха заделени 578 000 лв. или около една трета от сумата, която сега ще отиде за дипломатическа мисия в столицата на Саудитска Арабия, предаде БТВ. \r\n \n\t\t\t\t\t\t", "date": "2018.08.08", "title": "Министрите отделиха над 1,5 млн. лева да строят посолство в Саудитска Арабия"}
{"url": "http://www.bnews.bg/article/246592-balgarski_poshti_pod_naprezhenie_deset_sluzhiteli_veche_sa_v_gladna_stachka", "text": "\n Десет са вече служителите, които обявиха, че се присъединяват към протеста на колежката си Златка Младенова, която вече седмица гладува заради спрените ваучери за храна и парите за клас прослужено време. Работниците настояват за оставката на ръководството. \r\n\r\n Стачката започна на 30 юли, когато Младенова обяви, че ще гладува. Според нея парите и ваучерите на хората са спрени, защото разкриват нарушения на ръководството на пощите. Тогава от ръководството на \"Български пощи\" обясниха, че парите са забавени на служителите и работниците, които по-късно са се присъединили към колективния трудов договор и увериха, че дължимото ще бъде изплатено до края на месеца. \r\n\r\n Сега обаче към стачката се присъединяват и служители от централата на \"Български пощи\", които твърдят, че проблемите в дружеството са системни и не са ограничени единствено в разменно-сортировъчния център.  \r\n\r\n Очаква се днес синдикатите да аргументират позициите си и да обединят последващите си действия, предаде БНР. \r\n \n\t\t\t\t\t\t", "date": "2018.08.08", "title": "\"Български пощи\"  ПОД НАПРЕЖЕНИЕ! Десет служители вече са в гладна стачка!"}
{"url": "http://www.bnews.bg/article/246593-shte_ima_li_2_seriya_na_balgarskiya_hanibal_utre_izpisvat_ivancheva_ot_bolnitsata", "text": "\n Десислава Иванчева остава в ендокринологията в сградата на Майчин дом на Александровска болница, няма да бъде изписана днес, съобщи бившият пиар на община Младост Петър Кърджилов.  \r\n\r\n Иванчева ще бъде изписана утре в 14 часа, тъй като днес ще й правят ядрено магнитен резонанс.  \r\n\r\n Обвинената във взимане на подкуп като кмет на \"Младост\" влезе в болницата с белезници на ръцете и краката, оковаването й предизвика лавина от възмущение в социалните мрежи и стана повод да излезе на бял свят информацията, че тази практика се прилага в цялата страна при конвой на арестанти до лечебно заведение.  \r\n\r\n Днес изписват Иванчева в 14 часа от Ендокринологията на ул. \"Здраве\". Елате, ако не ви е страх от звъна на оковите!, призова по-рано днес във фейсбук общинската съветничка от ДСБ Марта Георгиева.  \r\n\r\n   \r\n \n\t\t\t\t\t\t", "date": "2018.08.08", "title": "Ще има ли 2 серия на българския \"Ханибал\"? Утре изписват Иванчева от болницата!"}
{"url": "http://www.bnews.bg/article/246588-barekov_pred_24_chasa_ne_deklariram_spestyavaniya_ot_evrozaplati_zashtoto_takiva_nyamam_ot_politikata_i_kato_deputat_ne_sam_zabogatyal_ili_spestil_nito_lev", "text": "\n \"Държа пред колегите да уточня малка, но важна подробност. Не съм обявил спестявания от еврозаплата, защото такива няма. Няма как да обявя нещо, което не съществува. От политиката и като депутат не съм забогатял или спестил нито лев.\" \r\n\r\n Това заявява евродепутатът и лидер на ПП \"Презареди България\" Николай Бареков пред \"24 часа\" по повод публикациите на имуществото, декларирано от хората на изборни длъжности. Както вече ви съобщихме,  в имотните си декларации, публикувани от КПКОНПИ. \r\n\r\n   \r\n\r\n Ето какво казва още Бареков пред ежедневника: \r\n\r\n Самият уважаван вестник \"24 часа\" направи обширен репортаж преди време как и къде на деца и хора в нужда дарявам немалка част от заплатата си. Близо 100 хиляди лева от заплатата ми бяха прибрани от лицето Иво Прокопиев чрез съдия-изпълнител и чрез него, без да искам, станах спонсор на проекта \"Да, България\". До края на мандата ще продължавам да подпомагам ежемесечно различни човешки каузи. Призовавам спестовните ми колеги от Европейския парламент в края на мандата през месец май 2019 да дарят спестените милиони от заплата за благотворителност на избрани от тях каузи. Защото така е морално. В противен случай народът ще гласува догодина с ясното съзнание, че праща следващи евромилионери в Брюксел, заявява Бареков, цитиран от \"24 часа\". \r\n \n\t\t\t\t\t\t", "date": "2018.08.08", "title": "БАРЕКОВ ПРЕД \"24 ЧАСА\": Не декларирам спестявания от еврозаплати, защото такива нямам! От политиката и като депутат не съм забогатял или спестил нито лев!"}
{"url": "http://www.bnews.bg/article/246519-emiliya_se_omazhi_na_avanta", "text": "\n Фолк певицата Емилия не е платила и лев за сватбената си рокля. Изпълнителката се омъжи почти на аванта, след като тържеството беше скромно, а роклята — подарък. Тоалетът, с който певицата каза „Да” на любимия си Жорж Башур не й е струвал и стотинка. Той е подарък от роден дизайнер, а от благодарност Емилия не пропусна да си направи специална фотосесия с него. \r\nПевицата дори сама се похвали със снимки, как е изглеждала в празничния си ден, пише „България днес”. В същото време обаче тя отнесе и доста подигравки, защото на фотосесията с булчинската рокля се вижда и голям бял радиатор за отопление. \r\n \n\t\t\t\t\t\t", "date": "2018.08.08", "title": "Емилия се омъжи на аванта"}
{"url": "http://www.bnews.bg/article/246594-bedstvenoto_polozhenie_v_kuklen_ostava_oshte_do", "text": "\n С 10 дни се удължава частичното бедствено положение в община Куклен, съобщи БНР. \r\n\r\n По думите на кмета на общината Мария Белчева удължаването на бедственото положение се налага заради свлачището на междуселски път и прекъсване на пътните връзки между отделните квартали в село Добралък. \r\n\r\n   \r\n \n\t\t\t\t\t\t", "date": "2018.08.08", "title": "Бедственото положение в Куклен остава още до..."}
{"url": "http://www.bnews.bg/article/246590-tihomir_bezlov_stotina_semeystva_pribirat_70_80_ot_evrosubsidiite", "text": "\n \"Идеята на субсидиите в селското стопанство е да подпомагат малките и средните производители, а не милионерите. Преди влизането ни в Европейския съюз с програма \"Сапард\", а след това с европейските субсидии, създадохме една класа на латифундисти, които разпределят милиардни средства.\" \r\n\r\n Това каза в предаването \"Преди всички\" на БНР анализаторът от Центъра за изследване на демокрацията Тихомир Безлов. Той коментира фигурата на общинския съветник от Бургас Бенчо Бенчев, задържан заедно с издирвания от Интерпол Димитър Желязков (Митьо Очите) в турски хотел.  \r\n\r\n Бенчо Бенчев е сред най-едрите земеделски производители от т.нар. Група на зърнарите, припомня Безлов. При протестите за евросубсидиите през 2012 година Бенчев бе сред организаторите и премиерът Борисов коментираше фигурата на Бенчев, допълни анализаторът. \r\n\r\n Акцентирайки върху концентрацията на евросубсидиите, той уточни, че от 2015 година има европейско решение за„таван“ на субсидиите, което е довело до незаконни схеми за тяхното получаване: \r\n\r\n \"Тези субсидии не бива да надхвърлят 300 хиляди евро. Имайте предвид, че когато през 2010-2012 година направихме първите списъци на хората, компаниите, семействата, които са зад тези компании, ако си спомняте, имаше групи, които имаха 30 милиона евросубсидии. Сега тези групи са трансформирани на десетки малки фирми, за да се преодолее този праг от 300 хиляди. \r\n\r\n Дори да го направите, създавате организация, т.е. създавате организирана престъпна група с десетки подставени лица, фирми, които ви движат документооборота, извършвате огромно количество нарушения. Но за да докажете това, ви трябва разследване – трябва да докажете, че това действително са подставени лица, че тези документи действително са фалшиви и т.н.\" \r\n\r\n Големият проблем според Безлов е, че \"тези гигантски компании на семейства вземат тези пари, а за да ги вземат, трябва да го направят през политиците\". \"Вземайки ги, трябва да направят криминални организации\", допълни анализаторът: \r\n\r\n \"В резултат на политически протекционизъм се създадоха около стотина семейства в страната, които разпределят 70-80% от евросубсидиите. За 2017 година те са 2,900 милиарда – това са огромни пари за страна като България. Това, което официално се случва в България от 2015 година, е, че съзнателно се заобикаля този таван. Администрациите, политиците избягват да коментират тази тема. Няма да я видите никъде. Всички в момента говорим какъв ролс-ройс има Бенчо... \r\n\r\n Ролс-ройсът на Бенчо, или това, че го е укрил, ми се струва даже дребнотемие.\" \r\n\r\n Той отбелязва, че Бенчев е взел 700 000 лв., т..е надвишава 300 000 евро. \r\n\r\n \"Това е големият проблем: че тези гигантски компании, които са на семейства, вземат тези пари. А за да ги вземат, трябва да го направят през политици. И вземайки го, създават криминални организации, за да го вземат... \r\n\r\n В момента, в който някой каже: тука има 300-хиляден таван и лицето Х си е разделило фирмите на три, за да го вземе този милион - да кажем, или 2 милиона, трябва да го решите през политици. Политиците трябва да кажат на администрацията: Не го пипайте!\" \r\n\r\n Другото, което ще се случи сега и което Безлов окачестви като \"още по-брутално\", е, че по искане на ЕК този таван ще се намали или на 60, или на 100 000 евро. Той предложи, че всеки, който отиде в Бургас, може да види колко са \"зърнарите\", а същото е и в бедна Северозападна България. \r\n\r\n Той отбеляза, че въпросните лица всъщност разпределят много по-внушителни милиардни средства, защото споменатите пари са само от субсидиите, а зърнарите изнасят и продават своята продукция. \r\n \n\t\t\t\t\t\t", "date": "2018.08.08", "title": "Тихомир Безлов: Стотина семейства прибират 70- 80% от евросубсидиите"}
{"url": "http://www.bnews.bg/article/246532-madona_na_60_pred_obektiva_na_vogue", "text": "\n Мадона отбелязва своята 60-годишнина като се снима в черно-бяла фотосесия сред природата и децата си. Съвсем скоро – на 16 август кралицата на попа ще отбележи рождения си ден, но това съвсем не е причината да я видим за пореден път променена. Певицата неведнъж е доказвала, че стилът ѝ е неповторим и годините само ѝ отиват. Звездата взе участие във фотосесия за августовския брой на Vogue Italia, а вече са разпространени и първите кадри. На тях майката на шест деца, от които две биологични и четири осиновени, е с екстравагантни шапки, в компанията на наследниците си, в уединение с природата. Снимките са се провели в Лисабон, Португалия, а кадрите са направени от знаменития фотографски дует Mert & Marcus. \r\n  \r\n \n\t\t\t\t\t\t", "date": "2018.08.08", "title": "Мадона на 60 пред обектива на Vogue"}
{"url": "http://www.bnews.bg/article/246614-koy_koy_e_v_ohranitelnata_firma_na_bencho_benchev_s_konsultant_mityo_ochite_i_bivshi_kadri_na_mvr", "text": "\n Митьо Очите бил консултант в охранителната фирма на бивш шеф на „Криминална полиция” \r\n\r\n Бивш началник на сектор „Криминална полиция” към ОДМВР-Бургас е изпълнителен директор на охранителната фирма „Аркус Секюрити”, в която арестуваният в Истанбул Димитър Желязков-Митьо Очите е работил като консултант. \r\n\r\n Синът на мениджъра Иван Владимиров – Методий Владимиров пък е заместник-директор на Бургаския затвор, а неговата сестра - юрисконсулт към ОД на МВР-Бургас.  \r\n\r\n \r\n\r\n Иван Владимиров обясни, че всъщност Желязков не е бил консултант, а мениджър, който е намирал обекти за охраняване, съобщи Нова тв. \r\n\r\n Съдружници на Владимиров в „Аркус” са бургаският общинар Бенчо Бенчев и Георги Дросев. Двамата придобиват акции след показния разстрел на гард на Желязков пред дискотека преди две години. \r\n\r\n \r\n\r\n Междувременно вече седми ден продължава издирването на общинар, приближен до Митьо Очите. Пейо Янков е член на местния парламент в Несебър и син на разстреляния преди години бургаски бизнесмен Димитър Янков. \r\n\r\n Продължават и разпитите на други приближени до наркобоса. \r\n\r\n \r\n \n\t\t\t\t\t\t", "date": "2018.08.08", "title": "Кой кой е в охранителната фирма на Бенчо Бенчев, с консултант Митьо Очите и бивши кадри на МВР!"}
{"url": "http://www.bnews.bg/article/246605-atp_pozdravi_federer_za_rozhdeniya_mu_den_sas_spetsialno_video_video", "text": "\n Швейцарската легенда в мъжкия тенис Роджър Федерер празнува 37-ия си рожден ден. Маестрото има 310 седмици на върха в световната ранглиста, 20 титли от Големия шлем, печелил е общо 98 турнира и има 29 рекорда на Гинес. \r\n\r\n От АТР посветиха кратко видео в чест на Маестрото. В материала са събрани някои от най-любимите моменти на феновете на тенисиста и доста забавни случки, в някои от които е включен Григор Димитров. \r\n\r\n Федерер е роден в градчето Бининген (близо до Базел, Швейцария). Негови родители са Роберт Федерер (с швейцарско-немски произход) и южноафриканката Линет Федерер. Роджър има по-голяма сестра – Диана. Той израства в предградие на Базел на име Мюнхенщайн. Родният му език е немски, но от малък говори свободно френски и английски. \r\n\r\n \r\n\r\n Федерер започва да играе тенис на шестгодишна възраст. На девет години започва да посещава групови уроци по тенис, а когато навършва десет и частни. По това време тренира също и футбол, като на тринадесетгодишна възраст решава да се съсредоточи само върху тениса. \r\n\r\n През 1995 година, на 14 години, става абсолютен национален шампион на Швейцария във всички юношески възрастови групи. През юли 1996 г. започва да участва в младежките състезания, организирани от Международната тенис федерация. През 1998 г. печели Ориндж Боул до 18 г. (неофициално световно първенство за младежи), побеждавайки на финала Гилермо Кория. \r\n \n\t\t\t\t\t\t", "date": "2018.08.08", "title": "АТП поздрави Федерер за рождения му ден със специално видео (ВИДЕО)"}
{"url": "http://www.bnews.bg/article/246609-razsledvat_piyaniya_i_drogiran_shofyor_koyto_blasna_4_momicheta_v_kiten", "text": "\n Под надзора на Районна прокуратура Царево се провежда разследване по досъдебно производство за допуснато на 07.08.2018 г. пътно транспортно произшествие в гр.Китен с пострадали четири момичета на възраст между 17 г. и 18 г., съобщиха от държавното обвинение. \r\n\r\n Под надзора на Районна прокуратура Царево се провежда разследване по досъдебно производство за това, че на 07.08.2018г. около 21.00ч. в гр.Китен Обл.Бургас на ул.“Корал“ при управление на л.а.“БМВ“, нарушил правилата за движение по пътищата и по непредпазливост причинил средни телесни повреди на повече от едно лице, като деянието е било извършено в пияно състояние и след употреба на наркотици – престъпление по чл.343 ал.ІІІ вр. с ал.І б.“Б“ вр. с чл.342 ал.І от НК във вр. със ЗДвП. \r\n\r\n По случая са назначени съдебно-медицински експертизи, авто-техническа експертиза, химико-биологична експертиза, извършва се повторен оглед на местопроизшествието, провеждат се разпити на свидетели и други относими към предмета на разследване, процесуални действия. \r\n\r\n За това тежко умишлено престъпление, законодателят е предвидил наказание „лишаване от свобода“ от 1 г. до 6 г. и „лишаване от право да се управлява мпс“. \r\n\r\n   \r\n \n\t\t\t\t\t\t", "date": "2018.08.08", "title": "Разследват пияния и дрогиран шофьор, който блъсна 4 момичета в Китен"}
{"url": "http://www.bnews.bg/article/246595-stotitsi_rabotnitsi_stachkuvat_v_italiya_nie_ne_sme_robi", "text": "\n Стотици селскостопански работници, предимно африканци, които събират реколтата от домати в Южна Италия, обявиха стачка. Те протестираха с искане за повече уважение след смъртта на 16 техни колеги при две пътни катастрофи, предаде Франс прес. \r\n\r\n \"Ние не сме роби, не на експлоатацията\", скандираха сутринта демонстрантите. В италианската провинция Фоджа, в южната област Пулия, хиляди африканци, а също и поляци, българи и румънци цяло лято берат домати под жаркото слънце. \r\nВъпреки че почти всички работници пребивават в Италия законно, малцина са онези, които се ползват от изискваните от закона условия на труд и заплащане. Много от тях са принудени да живеят в бидонвили и зависят от посредници, които често са свързани с мафията, отбелязва агенцията. \r\nШестнайсет души загинаха и четирима бяха тежко ранени през изминалите дни при две катастрофи на микробуси, превозващи чужденци, работещи в земеделието. \r\n\r\n При едната от тях, в края на работния ден на 6 август, четиринайсет сезонни работници \"са пътували натъпкани в бял микробус с българска регистрация, който в най-добрия случай е бил предвиден да превозва осем души\", пише в. \"Кориере дела сера\". Те са се сблъскали с тежкотоварен камион и при катастрофата са загинали 12 души. \r\n \n\t\t\t\t\t\t", "date": "2018.08.08", "title": "Стотици работници стачкуват в Италия: \"Ние не сме роби!\""}
{"url": "http://www.bnews.bg/article/246596-mvr_preduprezhdava_opasnost_ot_pozhari_kakvo_tryabva_da_napravite", "text": "\n С повишаването на дневните температури значително се увеличава и рискът от възникване и бързо разпространение на пожари в природата. За да не се допускат сериозни инциденти и за да бъде опазена селскостопанската реколта, гората и имуществото ни, е важно да бъдат спазвани правилата за пожарна безопасност.  \r\nОт ГД „Пожарна безопасност и защита на населението“ припомнят основните правила за пожарна безопасност през летния сезон: \r\n\r\n - недопустимо е изхвърлянето на недоизгасени кибритени клечки и угарки от цигари в горима и леснозапалима среда; \r\n\r\n - всички моторни превозни средства, които влизат в горите или извършват селскостопанска дейност, трябва да са технически изправни, с уредба, недопускаща отделянето или изхвърлянето на искри; \r\n\r\n - преди да запалите огън – уверете се, че не е ветровито, че имате достатъчни количества вода или други подръчни средства за гасене; \r\n\r\n - не оставяйте огъня без наблюдение, а накрая внимателно го изгасете; \r\n\r\n - не допускайте паленето на огън от деца или възрастни хора, които не са в състояние да контролират горенето и гасенето при реална опасност от пожар; \r\n\r\n - разчистването на сухи треви и отпадъци в горски участъци трябва да става чрез извозването им на определените за това места, а не чрез изгаряне; \r\n\r\n - забранено е унищожаването на сухи клони и отпадъци чрез изгаряне на място в горски участъци и в земеделски земи, забранено е паленето и опалването на стърнищата. \r\n\r\n При пожар потърсете помощ на телефон 112. \r\n\r\n На страницата на НИМХ може да проверите как ще се промени индексът за пожароопасност през следващите 48 часа. \r\n\r\n   \r\n \n\t\t\t\t\t\t", "date": "2018.08.08", "title": "МВР предупреждава: Опасност от пожари! Какво трябва да направите!"}
{"url": "http://www.bnews.bg/article/246583-shterkata_na_nataliya_simeonova_zaryaza_muzikata_vizhte_s_kakvo_se_zahvana_viki_rizov", "text": "\n Дъщерята на тв водещата Наталия Симеонова и музиканта Денис Ризов се е преориентирала от музиката към модата, научи „Галерия“. Вики Ризов вече е професионален гримьор и е оставила момичешката си банда „Mostly Harmless“ на заден план. \r\n\r\n Звездната наследничка предлага дневен, глам и сватбен грим срещу неголяма сума и вече се радва на доста клиенти. Вики установила, че приказката „Музикант къща не храни“ е доста вярна и така насочила енергията си другото си хоби – гримирането. \r\n\r\n Наскоро щерката на Наталия се завърна от екскурзия в Япония, която сама успяла да плати със спестяванията си. \r\n \n\t\t\t\t\t\t", "date": "2018.08.08", "title": "Щерката на Наталия Симеонова заряза музиката! Вижте с какво се захвана Вики Ризов "}
{"url": "http://www.bnews.bg/article/246587-borisov_pak_shte_igrae_batman_otiva_na_sreshta_sas_sinoptitsite_i_pak_ne_razbira_kakvo_tolkova_iskat", "text": "\n Премиерът Бойко Борисов ще се срещне със синоптиците, които вчера се обърнаха за съдействие към него с отворено писмо. \r\n\r\n В него работещите в Националния институт по метеорология и хидрология се оплакаха от ръководството на БАН, че не им дава отпуснатите допълнително от правителството 15 млн. лв. и ги плаши да не протестират. Метеоролозите настояват да бъдат отделени от БАН и да са пряко на подчинение на МОН като второстепен бюджетен разпоредител. \r\n\"15 милиона повече има и за БАН - сега не ги знам защо се карат с института, но ще се срещна с тях и ще видя\", заяви днес премиерът по време на отчета за спада на контрабандата на цигари на 5,8% за първото тримесечие на годината. \r\n\r\n Коментарът му беше по повод отпуснатите допълнително суми от кабинета за институции и общини, за да онагледи, че благодарение на борбата с контрабандата има повече приходи за социални дейности и повишение на заплати в различни сфери, предаде Канал 3. \r\n \n\t\t\t\t\t\t", "date": "2018.08.08", "title": "Борисов пак ще играе Батман -  отива на среща със синоптиците и пак не разбира какво толкова искат"}
{"url": "http://www.bnews.bg/article/246586-v_botevgrad_e_strashno_izvarshva_se_mashtabna_spetsaktsiya_zakopchavat_dilari_i_kradtsi_na_kilogram", "text": "\n Мащабна специализирана полицейска операция се провежда на територията на община Ботевград. Това съобщиха от ОДМВР - София. \r\n\r\n Полицейските действия се извършват съгласно план, утвърден от директора на ОДМВР- София, с участието на служители на секторите „Противодействие на криминалната престъпност“, „Противодействие на икономическата престъпност“, отдел „Охранителна полиция“ в областната дирекция и колегите им от Районно управление на МВР - Ботевград. Линиите, по които се провежда специализираната операция, са противодействие на конвенционалната престъпност, държане и разпространение на наркотични вещества и акцизни стоки без български бандерол, незаконно оръжие, установяване на издирвани лица и др. \r\n\r\n През изминалото денонощие на територията на РУ- Ботевград са проверени общо 13 адреса и са задържани 10 души. При извършено претърсване на частен адрес в града криминалистите са открили и иззели 50 грама суха зелена тревиста маса, реагираща на канабис, както и мелничка (гриндер). 29-годишната обитателка на адреса е задържана за срок до 24 часа и по случая е образувано досъдебно производство за престъпление по чл. 354А от НК. Освен нея са задържани още шест проституиращи жени и трима души без документи за самоличност.  \r\n\r\n На друг от проверените адреси- в с. Врачеш, полицейските служители са установили джип „Мицубиши Паджеро“ с интервенция на рамата /заличена рама/. Автомобилът е иззет по надлежния ред, а изясняването на случая продължава. На други два адреса са открити вещи, предмет на кражба от хипермаркет в Ботевград, във връзка с което са образувани досъдебни производства, работата по пълното документиране на които продължава. \r\n\r\n Специализираната операция продължава и в рамките на днешния ден съвместно със служители на жандармерията. При извършена проверка на частен адрес в Ботевград са открити и иззети около 200 литра наливен алкохол без български акцизен бандерол. Обитателят на адреса е задържан за срок до 24 часа. В с. Новачене е установено незаконно присъединяване на частен дом към електроразпределителната мрежа. От друг имот в същото село пък е иззет газов пистолет, нерегистриран по надлежния ред.  \r\n\r\n Проверените от сутринта до момента лица са 170, а моторните превозни средства 110. Съставени са 10 акта и 4 фиша по ЗДвП. 12 души са задържани във връзка с извършени кражби. Полицейските действия продължават.  \r\n \n\t\t\t\t\t\t", "date": "2018.08.08", "title": "В БОТЕВГРАД Е СТРАШНО! Извършва се мащабна спецакция, закопчават дилъри и крадци на килограм "}
{"url": "http://www.bnews.bg/article/246584-poreden_tragichen_intsident_piyan_i_nadrusan_vrahletya_varhu_6_tiyneydzharki_na_trotoar_v_kiten_ima_li_opasnost_za_zhivota_im", "text": "\n Пиян и надрусан шофьор връхлетя върху 6 тийнейджърки на тротоар в Китен. Инцидентът е станал снощи близо до почивна база \"Морско утро\" около 21 часа, съобщава 24 часа. \r\n\r\n Пострадалите момичета от Лом, които са между 15 и 18-годишни не са ранени сериозно. Те вървели по тротоар, когато кола, управляван от млад мъж ги помита, а с него се возели още двама мъже. \r\n\r\n Веднага след катастрофата, 31-годишният шофьор Даниел С. е проверен с дрегер, който отчита 0,92 промила алкохол в кръвта му, тестван е и за наркотици, при което е отчетена положителна проба за амфетамин. Даниел С. е арестуван за 24 часа. \r\n \n\t\t\t\t\t\t", "date": "2018.08.08", "title": "ПОРЕДЕН ТРАГИЧЕН ИНЦИДЕНТ! Пиян и надрусан връхлетя върху 6 тийнейджърки на тротоар в Китен! Има ли опасност за живота им!?"}
{"url": "http://www.bnews.bg/article/246585-brutalna_zhega_desetki_postapiha_v_speshnoto_v_sandanski_dvama_se_boryat_za_zhivota_si", "text": "\n Вчера измериха най-висока температура за това лято в Сандански – 34 градуса. Данните са от станцията към Националния институт по метеорология и хидрология в Сандански. Отчетената максимална температура в курортния град не е рекордна, показват архивните документи в станцията. 42.7 градуса в Сандански на сянка бяха измерени през 2009 година. Заради топлото време през вчерашния ден през Спешна помощ са преминали 29 пациенти, от тях двама са с опасност за живота след получен тежък инсулт. Останалите са с инфаркт и разстройство. Очакванията на метеоролозите са температурите да се задържат в дните до 15 и 16 август до 33 градуса. Леко захлаждане се очаква едва в петък, 17 август. \r\n  \r\n \n\t\t\t\t\t\t", "date": "2018.08.08", "title": "БРУТАЛНА ЖЕГА! Десетки постъпиха в Спешното в Сандански, двама се борят за живота си "}
{"url": "http://www.bnews.bg/article/246570-bilo_e_brutalno_chetvarti_arestuvan_za_ubiystvoto_na_rapara_snimka", "text": "\n Четвъртият заподозрян в убийството на рапъра Джасей Дуейн Онфрой, по-известен под псевдонима XXXTentacion, беше задържан от американската полиция. \r\n\r\n Това съобщава списание Rolling Stone. Според публикацията властите сa задържали 20-годишния Трейвън Нюсам, който е задържан. През юли бяха задържани двама заподозрени - 22-годишният Майкъл Боратът и 22-годишният Дедрик Уилямс. Те са обвинени в убийство с огнестрелно оръжие и въоръжен грабеж. По-късно полицията задържа и 22-годишния Робърт Елън. \r\n\r\n Рапърът XXXTentacion бе застрелян на 18 юни в Маями. Съобщено е, че неизвестен нападател го гръмнал с няколко изстрела, след това взел торбата на музиканта и изчезнал. \r\n \n\t\t\t\t\t\t", "date": "2018.08.08", "title": "БИЛО Е БРУТАЛНО! Четвърти арестуван за убийството на рапъра... (СНИМКА)"}
{"url": "http://www.bnews.bg/article/246571-barekov_v_ekskluzivno_intervyu_za_v_k_shou_balgariya_ima_kreshtyashta_nuzhda_ot_sazdavaneto_na_konservativno_obedinenie_plovdiv_ot_smyana_na_kmeta", "text": "\n В България има крещяща нужда от създаване на консервативно обединение, особено след разбиването на ББЦ и разпадането на патриотите. Тoва категорично заяви евродепутатът и лидер на ПП “Презареди България” Николай Бареков в интервю за в-к \"Шоу\". “Две от партиите у нас са русофилски, една русофобска, има лява - Атака, центриска – на г-н Каракачанов, и една крайно дясна - тази на Валери Симеонов”, припомни той и заключи, че е абсурдно консерватизмът в България да се олицетворява с БСП, особено след последните изяви на Корнелия Нинова.  \r\n\r\n Евродепутатът е на мнение, че при нея “виждаме едно радикално говорене, тя тотално копира ролята на Бойко Борисов, но с разликата, че той е мъж, бил е генерал и главен секретар на МВР. Той е категоричен, че Нинова  “просто е приватизирала фирми и сега играе ролята на генерал в пола, което омаскарява тотално консервативната идея в България”.   \r\n\r\n \"За да има консервативен проект, трябва група от консерватори патриоти, които сме запазили своите ценности, да се съберем, да решим как да го правим и по какъв начин този проект може да участва на Европейските избори и на предсрочните парламентарни, които се очертават\", смята Бареков. В тази връзка той заяви: “Подавам ръка към всички партии с център в дясното пространство, включително към колегите патриоти и от разпадналата се група на Реформаторския блок, както и към колегите от ГЕРБ”.  \r\n\r\n Евродепутатът прогнозира, че в следващия Европейски парламент “60-70% от избраните депутати ще бъдат консерватори, патриоти и националисти” и категорично заяви, че България трябва да бъде в “тенденцията на Европа”.  “Това не го казвам, за да копираме Европа, а напротив – да бъдем водещ фактор”, подчерта той и припомни, че неговата партия (б.р “Презареди България - ББЦ”) е била част от построяването на новия консервативен проект. “Сега българите трябва да вземем водеща роля и да покажем, че консерваторите и патриотите могат да управляват, а не да бъдат патерица”, категоричен е той.  \r\n\r\n На въпрос смята ли да се кандидатира за кмет на Пловдив, Бареков заяви, че  “първо трябва да минем през европейските и парламентарните избори”. “Казал съм, че за европарламент няма да кандидатствам, но това не значи, че няма да участвам в съграждането на силен консервативен и десен проект, който би дал принос за следващия Европарламент”, допълни той. “Бих участвал винаги на такива избори, ако щете и като последен в листата, нека минем първо този тест, след това ще дойде време да си говорим за Пловдив”, призова евродепутатът.  \r\n\r\n Бареков е категоричен обаче, че гражданите на Пловдив имат нужда от промяна на ниво местно управление. Евродепутатът определя настоящия градоначалник като срам за ГЕРБ. “Той е един типичен Бай Ганьо, прави обратното на това, което ГЕРБ говори”, констатира Бареков. По думите му не е случайна липсата на Иван Тотев на важни за града събития, на които се събират хиляди граждани. Като пример посочи манифестацията в Пловдив по повод 24 май. “Той не пожела  да дефилира по улиците с нас и да чуе оценките на пловдивчани за цялата му дейност, за приватизацията, за това, че брат му е на накупил централни парцели в Пловдив, че са похарчени 40-50 милиона за спирки и тролейбуси, а такива няма…”, подчерта Бареков.  \r\n\r\n Здравеопазването в  града е под всякаква критика, пет стадиона по времето на Тотев се превърнаха в руини, Пловдив от културна столица застана на опашката, констатира още евродепутатът и припомни важен факт: “А бюджетът на Пловдив е половин милиард”. “Кой министър разполага с такъв огромен бюджет?!”, попита Бареков и призова: “Дайте тези пари на МВР, на Министерството на отбраната, ние нямаме армия, полицаите вървят по улицата без дрехи, без униформи!”.  \r\n\r\n Евродепутатът е категоричен, че времето на Иван Тотев е дошло, защото настоящият кмет е останал без подкрепата не само на Бойко Борисов и ГЕРБ, но и на пловдивчани. “В Пловдив предстоят интересни промени, готов съм да помагам и задавам въпрос към пловдивчаните – „Какъв кмет искат догодина – Бай Ганьо или някой, който има европейска визия за Пловдив?“, заяви още Бареков.  \r\n\r\n Попитан за случая “Анна Цолова” и свалянето й от ефир след подаден от него сигнал, Бареков възмутено констатира, че Цолова е паднала “жертва на борбата с корупцията в телевизията”.  В потвърждение на думите си той посочи, че в ефир са останали лица като Антон Хекимян и Виктор Николаев, които по думите на евродепутата са си прибрали перките след случая. “Защо проверката на Виктор Николаев от НАП не беше огласена публично, както и на Хекимян?!, попита Бареков.  \r\n\r\n На въпрос дали е постигнал поставените си цели като евродепутат към този момент, Бареков припомни, че е бил приет като член на доста сериозни комисии в Европейския парламент, че отговаря за международните отношения на Европейския парламент с 2/3 от света – Азия, Африка, Латинска Америка… “Тези четири години посветих на работа по големи европейски проекти, насочени към бедни държави от третия свят. Посетих места, които надали някой би посетил като турист. Говоря за най-бедните държави, където положението е много страшно! Когато човек се докосне до бедността, мизерията и анархията, вижда че все пак Европа е едно по-добро място за живеене”, заяви още той в отговор на поставения му въпрос.  \r\n\r\n “В личен план бях избран за заместник-председател на Консерваторите, единственият българин съм в световния консервативен Алианс и като такъв имам възможност да бъда приет на най-високо ниво в държави като Великобритания, САЩ, Канада, което за мен е едно голямо признание”, допълни евродепутатът и подчерта, че през тези четири години е нямал подкрепата нито на българското правителство, нито на българските власти.  \r\n\r\n Като най-голям свой успех в рамките на настоящия мандат той отбелязва издействаната финансова помощ в размер на 10 млн. евро за пострадалите от наводненията в Аспарухово и Мизия през лятото на 2014-а година. “Не съм го постигнал сам, но аз бях инициаторът и действах най-бързо”, подчерта в заключение Бареков.  \r\n \n\t\t\t\t\t\t", "date": "2018.08.08", "title": "БАРЕКОВ В ЕКСКЛУЗИВНО ИНТЕРВЮ ЗА В-К \"ШОУ\": България има крещяща нужда от създаването на консервативно обединение, Пловдив - от смяна на кмета!"}
{"url": "http://www.bnews.bg/article/246534-brad_pit_obicham_dzhen_no_tya_e_zatvorena_stranitsa_v_zhivota_mi", "text": "\n Брад Пит за Джен: Обичам я, но е затворена страница в живота ми! \r\n\r\n [Брад Пит за Джен: Обичам я, но е затворена страница в живота ми!]Дженифър Анистън рядко разказва за личния си живот, но в новия брой на сп. InStyle тя реши да разкаже откровено за миналите си връзки. Актрисата отбелязва своите провалени бракове и говори защо до този момент не е родила бебе. \r\n\r\n \r\nСред читателите на интервюто се оказал и бившият ѝ съпруг Брад Пит. Източници, близки до актьора отбелязват, че той все още се интересува от личния живот на своята бивша съпруга, пише OK Magazine. \r\n„Брад знае, че и на него му се налага да отговаря на въпроси за Дженифър, на нея – също. Но в това се крие и част от тяхната публичност. Те са приели този начин на живот“, коментира източникът. \r\nПо думите му, Брад не се безпокои за това, че хората отново ще му припишат роман с Анистън, тъй като за него този етап от живота отдавна е отминал. Той изпитва топли чувства към миналите отношения с нея, но не смята и да се завръща към тях. \r\nВ интервюто Дженифър не говори конкретно за Брад, но споменава за своите предишни любовни връзки. Актрисата отбелязала, че хората имат лъжлива представа за нея. \r\n„Хората говорят: „Джен не може да задържи нито един мъж“ или „Джен се отказва да има деца, защото е егоистка и кариеристка.“ Също така мислят, че сърцето ми е разбито. – разказва актрисата и допълва – Първо, сърцето ми не е разбито. Второ, всичко това са противоречиви предположения. Никой не знае какво произхожда зад закритите врати. Никой не мисли за това коя тема може да бъде деликатна за мен и моя партньор. Те не знаят на какви медицински процедури съм се подложила и какво ми е коствало това в емоционално отношение“. \r\nПрез февруари тази година Дженифър Анистън се разведе с Джъстин Теру. Двамата имаха двегодишен брак. \r\n \n\t\t\t\t\t\t", "date": "2018.08.08", "title": "Брад Пит: Обичам Джен, но тя е затворена страница в живота ми!"}
{"url": "http://www.bnews.bg/article/246569-potresavashta_gledka_bosiya_stana_kozha_i_kosti_vizhte_snimka_ot_doma_mu", "text": "\n Поетът Николай Колев - Босия е станал кожа и кости след повече от месец гладна стачка за оставка на транспортния министър Московски заради корупцията в ДАИ, а купените книжки са основен фактор Смърт във войната по пътищата. \r\n\r\n Това се вижда на снимка от дома му за срам на обвинилите го в симулация, показана от  . Босия е един от броящите се на пръсти дисиденти по времето на Живков, а сега - срещу бодигарда му Борисов. \r\n\r\n   \r\n \n\t\t\t\t\t\t", "date": "2018.08.08", "title": "ПОТРЕСАВАЩА ГЛЕДКА: Босия стана кожа и кости! Вижте СНИМКА ОТ ДОМА МУ! "}
{"url": "http://www.bnews.bg/article/246574-besen_tip_premaza_dete_s_atv_na_plazh_silistar_i_izbyaga_sastoyanieto_mu_e_kritichno_ima_opasnost_za_zhivota", "text": "\n Момче на 6-годишна възраст беше блъснато от водач на АТВ на паркинга до плаж \"Силистар\" край Синеморец, съобщиха от МВР и прокуратурата. \r\n\r\n Детето е пострадало сериозно и е настанено в здравно заведение с опасност за живота. \r\n\r\n По случая тече разследване по образувано досъдебно производство за нанесена средна телесна повреда спрямо малолетното момче. \r\n\r\n Инцидентът станал заради несъобразената скорост, с която се движел водачът на АТВ-то, и релефа на пътя. Шофьорът загубил контрол върху управлението на превозното средство и помел две леки коли, паркирани на паркинга на плаж \"Силистар\". След удара с колите детето изпаднало от едната кола и получило сериозни наранявания. \r\n\r\n Момченцето е транспортирано до лечебно заведение с опасност за живота. \r\n\r\n Водачът на АТВ-то е избягал. По-късно той е открит от органите на реда. При направен тест за алкохол техническото средство е показало, че мъжът е с 0.46 промила концентрация на алкохол в кръвта. \r\n\r\n По случая е назначена авто-техническа експертиза. Предстои да се направят и повторни огледи на мястото на инцидента. Разпитват се и свидетели. \r\n\r\n Към момента по случая няма привлечено към наказателна отговорност обвиняемо лице, допълват от прокуратурата. \r\n \n\t\t\t\t\t\t", "date": "2018.08.08", "title": "БЕСЕН ТИП ПРЕМАЗА ДЕТЕ  С АТВ НА ПЛАЖ \"СИЛИСТАР\" И ИЗБЯГА! Състоянието му е критично, има опасност за живота"}
{"url": "http://www.bnews.bg/article/246581-borisov_strogo_i_surovo_kam_zhatvarite_na_kanabis_ne_otivayte_da_zhanete_nablyudavame_vi_i_vi_chakame", "text": "\n Много сериозно сме се подготвили за \"жътвата\" на канабиса. Това коментира Бойко Борисов, който участва в работна среща, на която бяха представени резултатите \"Инициатива срещу незаконната търговия\".  \r\n\r\n \"Да не отиват да жънат, наблюдаваме ги отгоре и ги чакаме. Сутринта имахме оперитавка по жътвата. Едните жънат жито, овес, а ние се готвим как да ги хващаме като жънат канабиса\", заяви Борисов. \r\n\r\n Все пак да знаят, по-добре да не се вкарват в затвора, положили са труд, садили са, да не отиват, а да работят на полето да прибират слънчоглед, царевица, жито, овес. \r\n\r\n Моят съвет към тези - отговорник по жътвата - комисар Маринов, да се захващаме за работа, настоя Борисов. \r\n \n\t\t\t\t\t\t", "date": "2018.08.08", "title": "БОРИСОВ СТРОГО И СУРОВО КЪМ ЖЪТВАРИТЕ НА КАНАБИС: Не отивайте да жънете, наблюдаваме ви и ви чакаме"}
{"url": "http://www.bnews.bg/article/246578-doktori_osakatili_silviya_katsarova_leviyat_y_krak_stanal_po_kas_s_4_sm", "text": "\n Доктори са осакатили Силвия Кацарова и след смяна на тазобедрената става звездата е окуцяла като левият й крак станал 4 см по-къс \r\n\r\n Две дискови хернии и изкривяване на гръбначния стълб са част от уврежданията след неуспешната операция за смяна на ставата. За да се компенсират проблемите й правили специални стелки за левия крак, за да може да се движи по сцената. Кацарова продължава да твърди, че тази операция е по-скоро лош късмет. През всичкото това време тя е била на силни обезболяващи, пиела е множество антибиотици, които увреждат стомаха и черния дроб. \r\nНаскоро певицата си направи операция в Плевен, за да реши проблема. Сега обаче й предстои още една, която Силвия не знае кога ще бъде, пише „Телеграф“. Първият концерт на изпълнителката след операцията ще бъде на 19 август за празника на гр. Оряхово. \r\n \n\t\t\t\t\t\t", "date": "2018.08.08", "title": "Доктори осакатили Силвия Кацарова, левият й крак станал по-къс с 4 см "}
{"url": "http://www.bnews.bg/article/246480-moden_gaf_megan_markal_pokaza_belyoto_si_snimka", "text": "\n В събота новата снаха в британското кралско семейство Меган Маркъл отпразнува 37-ия си рожден ден. \r\n\r\n Херцогинята отбеляза празника заедно със съпруга си принц Хари. Двамата отидоха на сватбата на приятеля му Чарли ван Щраубензе. Меган облече кокетна лятна рокля с къс ръкав, като не пропусна и задължителната за висшето общество малка шапчица с оригинални орнаменти. \r\n\r\n Меган обаче стана жертва на моден гаф. За миг горните копчета на роклята ѝ се разкопчаха и всички видяха сутиена ѝ. Грешката едва ли е била умишлена, тъй като по време на цялата церемония тоалетът на Меган бе плътно закопчан. \r\n\r\n На сватбата присъства и братовчедката на Хари - принцеса Южени. Тя и годеникът ѝ Джак Бруксбанк пристигнаха заедно, комбинирали облеклото си в бебешко синьо. \r\n\r\n Меган получи множество официални поздрави от различните профили на кралското семейство в социалните мрежи. Нейната полусестра Саманта също ѝ честити в Туитър, като ѝ напомни да прати, дори късно, картичка за рождения ден на баща им, който е роден на 18 юли. Снимката вижте  \r\n \n\t\t\t\t\t\t", "date": "2018.08.08", "title": "МОДЕН ГАФ!  Меган Маркъл показа бельото си (Снимка)"}
{"url": "http://www.bnews.bg/article/246517-gloriya_nyama_da_vlizam_vav_vip_bradar_pisha_kniga", "text": "\n Примата на фолка Глория отрече категорично слуховете, че тя й щерка й Симона ще влязат в къщата на „ВИП брадър“ през есента, пише  \"България Днес\". \r\n\"Всяка година от 6 години получавам покана от продуцентите на предаването и всеки път отказвам, защото не разбирам подобен род формати! След като откажа, чета ужасни неща за себе си. Занимавам се в момента с друго. Очаквайте моята автобиографична книга скоро\", повдигна завесата Глория за творческите й планове. \r\n \n\t\t\t\t\t\t", "date": "2018.08.08", "title": "Глория: Няма да влизам във ВИП Брадър, пиша книга!"}
{"url": "http://www.bnews.bg/article/246573-selfi_preobarna_choveshki_zhivot_vmesto_laykove_motorist_poluchi_video", "text": "\n Във Великобритания на 21 месеца лишаване от свобода бе осъден моторджия нарушител, който обичал да записва своите \"подвизи\" на видео. Зад кормилото на мотора си Yamaha YZF-R1 той успял да ускори до 304 км/ч — нов рекорд в базата с данни на местната полиция. \r\n\r\n 26-годишният Адам Кемпиън \"палувал\" в Нитингам и околностите и се записвал заедно с приятели своето бясно каране. Също е известно, че младежът има криминално минало.  \r\n\r\n \r\n\r\n   \r\n \n\t\t\t\t\t\t", "date": "2018.08.08", "title": "СЕЛФИ ПРЕОБЪРНА ЧОВЕШКИ ЖИВОТ! Вместо лайкове, моторист получи.... (ВИДЕО)"}
{"url": "http://www.bnews.bg/article/246577-sram_i_pozor_karakachanov_izlaga_publichno_i_bezskrupulno_za_poreden_pat_izbiratelite_si_zakragleniyat_ministar_tvardi_che_e_kupil_apartamenta_si_na_drastichno_po_niski_tseni_ot_pazarnite", "text": "\n Посрамен от публично разпространените имуществени декларации на депутатите, Каракачанов даде изявление, с което излъга \"право в очите\" избирателите си. По думите му е закупил апартамент с площ от 210 кв.м за сумата от 260 хиляди лева в София. Или проста математическа сметка показва, че стойността на квадратен метър е била  550 евро. \r\n\r\n   \r\n\r\n Бързо проучване на имотния пазар, извършено от екипа на BNews, показва, че такива цени могат да бъдат открити единствено в най-крайните квартали, при това \"на зелено\". Средните цени за имоти, намиращи се в широк център, варират между 1400-1500 евро на кв м. \r\n\r\n \r\n\r\n \r\n\r\n Преди дни в своя защита  Каракачанов обяви, че е изтеглил кредит от 70 000 лв., за да доплати новата придобивка. Днес обаче версията е съвсем различна: \r\n\r\n \"Държа да подчертая, че нямам теглен кредит от 70 хил. лв. При сключването на сделката аз и съпругата ми платихме по банков път 70 хил. лева от спестявани\". \r\n\r\n Не можем  да не си зададем въпроса откъде са парите на господина с кълбовидна форма и ще се самосезира ли НАП за въз тлъстата сума хвърлена за жилище? \r\n \n\t\t\t\t\t\t", "date": "2018.08.08", "title": "СРАМ И ПОЗОР! Каракачанов излъга публично и безскрупулно за пореден път избирателите си! Закръгленият министър твърди, че е купил апартамента си на драстично по-ниски цени от пазарните! "}
{"url": "http://www.bnews.bg/article/246566-vnimanie_danachni_sluzhiteli_tormozyat_grazhdanite_dori_i_za_edna_zabavena_zdravna_vnoska", "text": "\n Служителите от НАП здраво тормозят гражданите с писма и предупреждения за репресивни действия дори за само за една забавена здравноосигурителна вноска. \r\n\r\n Похвално е служителите на НАП да си вършат работата, но като че ли техните действия са насочени само срещу обикновените граждани и то при забавени задължения за няколко лева! \r\n\r\n Дали служителите на НАП са толкова напористи за събирането на милиарди левове от мастити играчи и фирми, точещи ДДС, питат гражданите? \r\n\r\n Хората се възмущават, че на метри от едно данъчните подразделения до пазара \"Илиянци\" така наречените писачи необезпокоявани си пишат фактури за точене на ДДС, но никой не ги проверява. Вероятно те си плащат редовно вноските под масата и затова никой не ги притеснява, но обикновеният \r\nгражданин трябва непременно да бъде мачкан и натискан до последната жизнена искрица! \r\n  \r\n \n\t\t\t\t\t\t", "date": "2018.08.08", "title": "ВНИМАНИЕ: Данъчни служители тормозят гражданите дори и за една забавена здравна вноска!"}
{"url": "http://www.bnews.bg/article/246580-rodnite_upravlyavashti_zhiveyat_samo_na_voda_i_vazduh_vyarvate_li_ili_ni_pravyat_na_balamurnitsi", "text": "\n \r\n\r\n Например от декларацията за 2017 г. на вицепремиера Валери Симеонов се вижда, че същият е декларирал доходи от дивиденти за 95000 лв., декларирал е и годишна данъчна основа от трудови доходи 65730 лв.( тук уточняваме, че върху тези доходи се дължи и данък), Симеонов е декларирал \r\nи доходи от друга стопанска дейност за 8100 лв. всичко доходи 168 830 лв. \r\n\r\n \r\n\r\n Вицето е декларирал, че държи 21000 лв.на банков депозит и 156565 лв. в наличност всичко - 177565 лв. Към доходите от 168830 лв. прибавяме и 40500 лв. - парите, които е имал Симеонов към 01.01.2017 г., или общо сумата става 209330 лв. От тази  сума изваждаме неизползваните пари останали в наличност и на депозит към 31.12.2017 г. на стойност 177565 лв. и получаваме сумата от 31765 лв., с която Симеонов е посрещал личните си нужди. \r\n\r\n \r\n\r\n Симеонов се хвалеше и с доста дарителски кампании през 2017 г. интересно какви пари е дарявал Симеонов- неговите 17765 лв. или с чужда пита се е правил на меценат? А може би подозренията ни насочват към едни други източници от корупция и политически рекет? \r\n\r\n \r\n  \r\n \n\t\t\t\t\t\t", "date": "2018.08.08", "title": "РОДНИТЕ УПРАВЛЯВАЩИ ЖИВЕЯТ САМО НА ВОДА И ВЪЗДУХ! Вярвате ли или ни правят на баламурници? "}
{"url": "http://www.bnews.bg/article/246572-ognena_stihiya_na_germanska_gara_stotitsi_sa_na_ulitsata", "text": "\n Стотици хора са евакуирани след пожар на железопътна гара в германския град Зигбург. Около 30 души са пострадали, 6 от тях са в тежко състояние. \r\n\r\n Огънят се е разпространил и до 8 къщи в близост до гарата, в някои от тях са се възпламенили газовите бутилки. \r\n\r\n Все още не е ясно каква е причината за пожара, по всяка вероятност става въпрос за искра от преминаващ влак.   \r\n \n\t\t\t\t\t\t", "date": "2018.08.08", "title": "Огнена стихия на германска гара! СТОТИЦИ СА НА УЛИЦАТА!"}
{"url": "http://www.bnews.bg/article/246563-bivsh_shef_na_nso_s_vzrivyavashti_razkritiya_polititsi_tarsyat_kontakti_s_hora_ot_sivite_strukturi_chrez_chernata_kasa_tarsyat_vazmozhnost_za_kupuvane_na_glasove", "text": "\n Криминалният сюжет от последните дни е продължение на един друг сюжет. Това е един процес. Това коментира пред bTV ген. Румен Миланов - бивш шеф на НСО. По думите му проблемът с връзката Бенчо Бенчев, Узун и Димитър Желязков - Очите, не е първият. \r\n\r\n . \r\n\r\n Той каза, че не само Димитър Желязков контролира българското Черноморие, но безспорно е един от лидерите. Той претърпя сериозни щети в битката с организираната престъпност. \r\n\r\n . \r\n\r\n \"Всички искат да правят бързи пари, така се надушват тези хора\", коментира Румен Миланов. „Тези процеси не са от днес или от вчера. Помним югоембаргото, спомняме си и рекет спокойствие, който въведоха ВИС и СИК. \r\n\r\n През 1997 година вътрешният министър Богомил Бонев положи усилия и премахна този рекет. Този рекет, обаче претърпя своето развитие. СИК пое белия бизнес, казваха си: улицата ни направи такива, трябва да я поддържаме. ВИС се модифицира по същия начин. \r\n\r\n Очите ли контролира Българското Черноморие? Той е от тези лидери, които не на последно място претърпяха сериозни щети от битката за организирана престъпност. През 2001 година взривиха съпругата му, шурито му и бодигарда му. Аз бях на мястото, бяхме в екип с Ботю Ботев и разследвахме, извършителят се установи. Очите беше слабичък тогава, не толкова силен, защото имаше ВИС и СИК, които доминираха. \r\n\r\n Той също гравитираше около тях, макар неговите връзки да не бяха така активни. Повече е бил към ВИС, но да не влизам в детайли. Самостоятелните играчи са малко, те винаги са в комбини. Щом е така по Черноморието, явно като държава не сме се справили. Група хора, политици, търсят контакти с хора от сивите структури. Политиците на са от един цвят, и това не е от днес. Защо се търсят, каква нужда имат тези хорица? Имат, тъй като всеки иска да прави бързи пари, пари, които не заслужава със собствения си труд. \r\n\r\n Дали Бенчо Бенчев е консултант? Има много вицове за консултантите. След като няма доказателства, идва морала на тези хора. С кой си пият ракията, с кой кафето. Нима не знаят кой кой е, много добре знаят. Чрез черната каса се търси възможност за купуване на гласове. Какво прави Бай Ганьо, пише Алеко Константинов, прави избори, не организира, а прави. Или си слагаш главата да се бориш с тази престъпност, или листчето с молба да бъдеш освободен...” \r\n  \r\n \n\t\t\t\t\t\t", "date": "2018.08.08", "title": "БИВШ ШЕФ НА НСО С ВЗРИВЯВАЩИ РАЗКРИТИЯ: Политици търсят контакти с хора от сивите структури, чрез черната каса търсят възможност за купуване на гласове"}
{"url": "http://www.bnews.bg/article/246576-petkanovi_pokazaha_bebeto", "text": "\n Алекс Богданска и Даниел Петканов официално потвърдиха, че чакат първо бебе. \r\n\r\n Двамата дори показаха снимка от видеозон и се целунаха в слънчогледова нива. Припомняме, че не сключиха брак миналата година в къщата на Биг Брадър и бяха обвинени, че симулират любов, за да грабнат голямата награда. Ето как отговориха днес двамата на обвиненията \r\n\r\n \"Познайте кой е бременният този път?. Много хора си мислеха, че нашият брак е фалшив и сме го направили за пари или за слава, но истината е, че когато нещо е истинско то устоява на времето, препятствията и грешките, за да направи път на едно НОВО НАЧАЛО!\".  \r\n\r\n Под поста заваляха благопожелания за леко раждане и бременност, радост и щастие. Сред първите честитили бе и Антон Стефанов, койо бе с двойката във ВИП Брадър, но кумовете Джулиана Гани и Дани Златков мълчаха, пише Хотнюз. \r\n \n\t\t\t\t\t\t", "date": "2018.08.08", "title": "Петканови показаха бебето"}
{"url": "http://www.bnews.bg/article/246568-tragediya_chicho_zvanna_v_mvr_za_da_obyavi_smartta_na_plemennika_si_momcheto_izdahnalo_dokato_sa_bili", "text": "\n На 7 август 2018 г., в 17.30 ч. в Районно управление на МВР-Бяла Слатина е получено съобщение от 40-годишен жител на село Добролево, който съобщил, че 15-годишният му племенник при плуване се е удавил в язовира на село Добролево. \r\n\r\n Това съобщиха от ОДМВР-Враца. Образувано е досъдебно производство. Самоличността на момчето не се съобщава. \r\n \n\t\t\t\t\t\t", "date": "2018.08.08", "title": "ТРАГЕДИЯ! Чичо звънна в МВР, за да обяви смъртта на племенника си! Момчето издъхнало, докато са били..."}
{"url": "http://www.bnews.bg/article/246567-ot_poslednite_minuti_katastrofa_s_detsa_kray_sofiya_ochevidets_vidyal_kak", "text": "\n Катастрофа е станала преди минути край София. Според очевидци на пътя за Перник - улица \"Пернишко шосе\", са се ударили две коли, а при инцидента има пострадали две деца. \r\n\r\n \"На място имаше полицаи и лекари. Видях как медиците качват децата в линейките и потеглят към болница\", казва още очевидец, цитиран от БЛИЦ. Движението в района на катастрофата е затруднено. Тепърва полицаите ще установяват чия е вината за случилото се. Какво е състоянието на пострадалите деца, както и самоличността им, все още не е ясно. \r\n \n\t\t\t\t\t\t", "date": "2018.08.08", "title": "ОТ ПОСЛЕДНИТЕ МИНУТИ: Катастрофа с деца край София! Очевидец видял как..."}
{"url": "http://www.bnews.bg/article/246562-pobeda_grisho_se_zavarna_podobavashto_razmaza_verdasko_v_toronto", "text": "\n Григор Димитров започна победоносно участието си на силния \"Мастърс\" в Торонто, след като обърна Фернандо Вердаско и го победи след 4:6, 6:2, 7:6(5) за 2 часа и 35 минути игра. \r\nПо този начин българинът си отмъсти на испанския ветеран за загубите на \"Ролан Гарос\" и Индиън Уелс тази година и записа своя четвърти успех над него в преките мачове, като така статистиката е 4:2 победи в негова полза, пише gol.bg. \r\nПървият сет бе решен от един пробив още в първия гейм, в полза на испанеца. Във втория сет обаче хасковлията се окопити и показа своята игра. Той проби съперника на два пъти - в четвъртия и осмия гейм, за да прати мача в трети решителен сет. \r\nВ третия сет срещата бе прекъсната при 4:4 заради дъжд, но няколко часа по-късно бе подновена. Двамата не се пробиха до края и се стигна до тайбрек в който нашето момче спечели след 7:5 точки. \r\nВ следващия трети кръг българинът ще се изправи срещу Франсис Тиафо или Милош Раонич. \r\n  \r\n \n\t\t\t\t\t\t", "date": "2018.08.08", "title": "ПОБЕДА! Гришо се завърна подобаващо, размаза Вердаско в Торонто "}
{"url": "http://www.bnews.bg/article/246514-sofka_podari_dzhip_na_gringo_za_chrd", "text": "\n На 26 юли Софка и нейният любим Гринго отпразнуваха 33-ия му рожден ден. Мачото излезе от панделата и реши да посрещне празника си само с най-близките си – Софи, Лоренцо, майка му и сестра му. Вечеряли край морския бряг на родното Черноморие. \r\n\r\n Още на другия ден очевидци издават, че са засекли влюбената двойка да бръмчи с чисто нов луксозен джип. „Шоу“ успя да се добере и до снимки, които потвърждават вестта. Говори се, че лъскавото возило е подарък на Гринго от неговата благоверна любима. Софи била готова на всичко за любовника си и без проблем се бръкнала дълбоко в джоба за тузарския звяр на четири колела. \r\n \n\t\t\t\t\t\t", "date": "2018.08.08", "title": "Софка подари джип на Гринго за ЧРД"}
{"url": "http://www.bnews.bg/article/246560-lyatoto_nay_setne_e_tuk_zhivakat_skacha_do_neochakvanite", "text": "\n Истински горещо лято ни очаква днес. Температурите ще скочат до 30-35 градуса, прогнозират синоптиците от НИМХ при БАН, цитирани от \"Фокус\". \r\nДнес ще е предимно слънчево. След обяд ще има временни увеличения на облачността, но само на отделни места, главно в източните и планинските райони ще превали краткотраен дъжд с гръмотевици. Ще духа до умерен североизточен вятър. \r\nАтмосферното налягане ще се задържи близко до средното за август. \r\nКрай морето също ще е слънчево и топло. Максималните температури на въздуха ще са: 29-31°. Температурата на морската вода е 27-28°. Вълнението на морето ще е 2-3 бала. \r\nПо крайбрежието ще е предимно слънчево, временни увеличение на облачността ще има на отделни места, главно по южното крайбрежие, където може да превали за кратко. \r\nНад планините също ще е предимно слънчево. След обяд ще има временни увеличения на облачността, но само на отделни места ще превали краткотрайно. Ще духа умерен до силен вятър от изток-североизток. \r\nМаксималната температура на височина 1200 метра ще е около 22°, на 2000 метра – около 15°. \r\n  \r\n\r\n   \r\n \n\t\t\t\t\t\t", "date": "2018.08.08", "title": "ЛЯТОТО НАЙ-СЕТНЕ Е ТУК! Живакът скача до неочакваните...."}
{"url": "http://www.bnews.bg/article/246565-ekskluzivno_i_samo_v_bnews_semeystvoto_na_zam_ministar_sultanka_petrova_sas_samnitelen_proizhod_na_dohodi", "text": "\n Семейството на зам.-министър Султанка Петрова забогатя със съмнителен произход на доходи?! \r\n\r\n Това сочи имуществената декларация на зам.-министърската от ВМРО за 2017 г., която се прочу с охраната на Народно събрание. \r\n\r\n   \r\n\r\n Султанка Петрова е отчела, че семейството ѝ разполага с пари в банка, както следва: 72 836 лв. и 26 296 евро на името на Султанка Петрова, 38 805 евро и 3391 лв. на името на съпруга Петю Петров. Произходът на средствата е деклариран, че е от заплати и тук става много интересно. Защо ли? Защото към тези средства трябва да прибавим и 19 579 евро инвестиция в пенсионни фондове. Случайно или не, но Султанка Петрова не е декларирала размера на облагаемите си доходи през 2017 г. , както и на съпруга Петю Петров. \r\n\r\n   \r\n\r\n Още по-интересно е, че фирмата \"Дефанс секюрити\" ЕООД, която е собственост на Петю Маринов не е отчела дейност през 2017 г. Излиза така, че смейство Петрови са получавали заплати в порядъка на няколко хиляди лева месечно, които са влагали на депозит в банка и са инвестирали в пенсионни фондове! Интересно с какви пари е живяло това доста заможно семейство? \r\n\r\n Bnews ще следи дали комисията ще си свърши работата и ще извърши ли проверка за несъответствие. \r\n  \r\n \n\t\t\t\t\t\t", "date": "2018.08.08", "title": "ЕКСКЛУЗИВНО И САМО В BNEWS! Семейството на зам.-министър Султанка Петрова  със съмнителен произход на доходи?"}
{"url": "http://www.bnews.bg/article/246564-provaleniyat_ministar_hristo_ivanov_schupi_tapomera_pishman_yuristat_tragna_da_zhali_otmenena_veche_naredba_na_pravosadnoto_ministerstvo", "text": "\n Проваленият правосъден министър Христо Иванов се доказа за пореден път като пишман юрист, непознаващ правната уредба на страната. Оказва се, че самозваният политик се е хвърлил да жали вече отменена наредба на правосъдното министерство. За това сигнализираха прависти, които останали изумени от некадърността на Пинокио, както е известен лидерът на ГМО проекта на олигархията. В понеделник от „Да(й), България“ разпространиха гръмко прессъобщение, че обжалват пред Върховния административен съд наредбата, разписваща мерките за сигурност при конвоиране на арестанти до външни обекти.  \r\n  \r\n \n\t\t\t\t\t\t", "date": "2018.08.08", "title": "ПРОВАЛЕНИЯТ МИНИСТЪР ХРИСТО ИВАНОВ СЧУПИ ТЪПОМЕРА! Пишман юристът тръгна да жали отменена вече наредба на правосъдното министерство "}
{"url": "http://www.bnews.bg/article/246579-ministarat_na_vatreshnite_raboti_v_italiya_spiram_vnosa_na_robi_ot_balgariya_i_rumaniya", "text": "\n \r\nИталианският министър на вътрешните работи Матео Салвини обяви вчера война на мафиотските мрежи, организиращи чужденци да работят на черно в Южна Италия, предаде Франс прес. \r\n\r\n Шестнайсет чуждестранни земеделски работници загинаха в събота и понеделник при пътнотранспортни произшествия в италианската провинция Фоджа в южната област Пулия. Там хиляди африканци, а също и поляци, българи и румънци прекарват лятото в бране на домати под жаркото слънце. Въпреки че почти всички работници пребивават в Италия законно, малцина са онези, които се ползват от изискваните от закона условия на труд и заплащане. Много от тях са принудени да живеят в бидонвили и зависят от посредници, които често са свързани с мафията, отбеляза агенцията. \r\n\r\n \"Това е проблем с мафията. В провинция Фоджа има мафиотска престъпност, която възнамерявам да изкореня с всички законни средства улица по улица, село по село\", заяви Салвини на пресконференция. \r\n\r\n През последните месеци пътна полиция е иззела 300 автомобила в региона, най-често лекотоварни автомобили \"с български регистрационни номера и без застраховка\", заяви Салвини. Той допълни, че само 116 полицаи контролират пътищата в цялата провинция. \r\n\r\n По думите му мафиотските организации се възползват от \"безконтролната имиграция\" и \"ако няма хиляди отчаяни хора, които да бъдат експлоатирани, ще им е по-трудно да си въртят бизнеса\". \r\n\r\n Той изрази увереност, че твърдото му отношение към притока на африкански имигранти ще доведе до резултати. Също така Салвини обяви намерение да предприеме мерки срещу \"вноса на роби\" от други европейски страни, като изиска повече внимание и контрол от страна на колегите си в България и Румъния. \r\n \n\t\t\t\t\t\t", "date": "2018.08.08", "title": "МИНИСТЪРЪТ НА ВЪТРЕШНИТЕ РАБОТИ В ИТАЛИЯ: Спирам ”вноса на роби” от България и Румъния"}
{"url": "http://www.bnews.bg/article/246561-nyama_da_povyarvate_baba_olekna_s_nad_3_bona_okaza_se_che_kradetsat_y_e", "text": "\n 18-годишен младеж е заподозрян за кражба на значителна сума пари от собствената си баба. \r\nВ Районното полицейско управление в Смолян е постъпила жалба от 62-годишната жена, че от дома й липсва сумата от 3040лв., съобщи БНР. \r\nВремето на извършване на деянието и начина на проникване в жилището са в процес на изясняване. Местопроизшествието не е запазено. \r\nНезабавно след получаване на сигнала са предприети оперативно – издирвателни мероприятия. \r\nУстановено е, че евентуален извършител на деянието е 18-годишният й внук. Работата по случая продължава. \r\n  \r\n \n\t\t\t\t\t\t", "date": "2018.08.08", "title": "НЯМА ДА ПОВЯРВАТЕ! Баба \"олекна\" с над 3 бона! Оказа се, че крадецът й е...."}
