{"url": "http://www.bnews.bg/article/265029-na_darti_godini_bozhinkata_pak_shte_pee_trepni_trepni_na_tsetsa_v_kalchoto", "text": "\n Нападателят Валери Божинов може да се завърне в италианското калчо, твърдят местни издания, цитирани от \"24 часа\". Според информацията 33-годишният голаджия, който дебютира едва на 15-годишна възраст в Серия А, е трансферна цел на клуба от Серия Б Ливорно. \r\n\r\n В момента Ливорно не изживява най-добрите си времена, като върви последен във временното класиране. На поста спортен директор наскоро беше назначен Виторио Кодзела, който в началото на века беше част от спортно-техническото ръководство на Лече, с чийто екип Божинов направи фурор в мъжкия футбол на крехка възраст. \r\n\r\n През 2014 година Кодзела привлече българина и в Тернана. Наскоро в интервю Божинов призна, че не му остава много време във футбола и иска да поиграе още малко извън България, където за последно носи екипа на Ботев (Враца). Бившият национал е отбор от средата на декември, когато разтрогна с врачани. \r\n \n\t\t\t\t\t\t", "date": "2019.12.30", "title": "На дърти години Божинката пак ще пее “Трепни, трепни” на Цеца в Калчото"}
{"url": "http://www.bnews.bg/article/265033-zatvoriha_pristanishteto_v_burgas", "text": "\n Жълт код за силен вятър е обявен за 8 области на Източна България.  Това е причината и да бъде затворено пристанището в Бургас. \r\n\r\n Силен вятър с посока север, северозапад затвори пристанището в Бургас рано сутринта за маневриране на всички видове плавателни съдове. По данни на метеорологичната служба скоростта на вятъра е 16 метра/секунда, а при пориви  достига до 20 м/сек. Това на практика означава над 72 км/час. Към момента няма подадени сигнали на дежурния телефон в общината за паднали клони на дървета и други предмети. В цяла Бургаска област прехвърча сняг. Няма затворени пътища, всички са проходими. Предстои те да бъдат опесачени. \r\n\r\n Зимата все още е факт, в планините особено. Очаква се валежите да спрат. Проходът Троян – Кърнаре е затворен за снегопочистване. Вероятно в следващите часове ще бъде отворен. Движението през прохода Петрохан не е затруднено, има ограничение за камиони над 12 тона. Такова има и през прохода Пампорово. \r\n\r\n Все още по планините обстановката е доста зимна.  В осем области в страната е обявен жълт код за силен вятър.  Те се намират в Източна България. Прогнозите за следващите часове са за вятър със скорост между 50 и 80 км/ час. Поради тази причина имаме и силно вълнение по Южното Черноморие. \r\n \n\t\t\t\t\t\t", "date": "2019.12.30", "title": "Затвориха пристанището в Бургас"}
{"url": "http://www.bnews.bg/article/265032-pochina_prof_d_r_dragomir_draganov", "text": "\n На 71 г. почина проф. д-р Драгомир Драганов, дългогодишен преподавател по история в Софийския университет и бивш депутат, съобщава \"24 часа\". \r\n\r\n Проф. Драгомир Драганов е роден през 1948 г. в Плевен. През 1972 г. завършва история в Историческия факултет на Софийския университет. От 1974 г. е асистент, от 1984-а доцент, а от 1996-а - професор в Катедрата по нова и съвременна история. \r\n \r\nПрез 1980-1983 г. е преподавател по история на славянските народи в Мадридския автономен университет - Испания. Той беше депутат в 7-ото Велико народно събрание от БСП и в 38-ото НС от Евролевицата. \r\n \n\t\t\t\t\t\t", "date": "2019.12.30", "title": "Почина проф. д-р Драгомир Драганов"}
{"url": "http://www.bnews.bg/article/265034-po_visoki_danatsi_za_kolite_v_sofiya_ot_2020_g", "text": "\n Столичният общински съвет гласува нови, по-високи данъци за колите и при сделките с имоти и автомобили от догодина в столицата. \r\n\r\n Увеличението за колите е различно, като принципът е колкото по стара, по-мощна и с по-нисък екостандарт е колата, толкова по-висок данък ще плаща. \r\n\r\n За 14-годишен автомобил, с евростандрат евро 4, с мощност от 100 конски сили, данъкът скача с 32 лева. \r\n\r\n За 23-годишен автомобил без евростандарт, но с 200 конски сили, увеличението е доста по-сериозно – 104 лева. \r\n\r\n При сделките с имоти и автомобили пък вече ще се плаща не 2,5% данък, а 3%. \r\n\r\n Управляващите предлагат събраните средства да бъдат използвани за по-чист въздух и благоустройство. \r\n\r\n От опозицията обаче възразиха срещу промените с аргумента, че „данъчната сурвачка” ще се отрази сериозно на най-уязвимата част от населението на София. \r\n\r\n Увеличение на данък „сгради” и такса „смет” не се предвижда. \r\n \n\t\t\t\t\t\t", "date": "2019.12.30", "title": "По-високи данъци за колите в София от 2020 г."}
{"url": "http://www.bnews.bg/article/265036-kmetat_na_nesebar_pusnat_ot_sada_no_s_diskretnoto_saglasie_na_prokuraturata", "text": "\n Освободеният от ареста кмет на Несебър Николай Димитров е бил пуснат, защото прокуратурата не е протестирала наложената от Специализирания наказателен съд парична гаранция от 50 хил. лева, съобщава БНР. \r\n\r\n Обвиненият в ръководене на престъпна група за купуване на гласове Димитров напуска ареста малко след полунощ на 27 декември, въпреки че седмица по-рано Апелативният специализиран съд отказва да го освободи с мотива, че има опасност да извърши друго престъпление. \r\n\r\n Кметът бе задържан три дни преди местните избори заедно с още няколко души и докато беше в ареста бе преизбран за четвърти мандат. Под конвой и с белезници той положи клетва месец по-късно. \r\n\r\n Седмица преди Рождество Христово бе освободен под парична гаранция от Специализирания наказателен съд. Прокуратурата протестира решението и представи нови томове с доказателства и второинстанционният апелативен съд отмени гаранцията му от 40 000 лева и на 20 декември го остави окончателно в ареста. \r\n\r\n До обрата се стига след молба от защитата на Димитров за по-лека мярка, подадена 3 дни по-късно. Друг състав на Специализирания наказателен съд отново му налага парична гаранция (50 000 лева), а прокуратурата изненадващо се съгласява с нея и не протестира решението. Така в ранните часове на миналата събота Николай Димитров е пуснат. \r\n\r\n Какви са мотивите на обвинението, довели до този обрат така и не става ясно. \r\n\r\n   \r\n \n\t\t\t\t\t\t", "date": "2019.12.30", "title": "Кметът на Несебър пуснат от Съда, но с дискретното съгласие на Прокуратурата"}
{"url": "http://www.bnews.bg/article/265028-zaradi_katastrofata_v_pernik_borisov_obvini_ninova_che_komandva_geshev_video", "text": "\n \"Тук политика няма\", отсече в Перник премиерът Бойко Борисов, който пристигна отново за среща с кмета и кризисния щаб, за да види докъде е стигнала работата по овладяване на кризата. Той прегледа работата на пречиствателната станция и в завод \"Стомана\", където се оказа, че няма незаконно отклоняване на вода, а само течове от аварии.  \r\n\r\n \"Хубаво е да се търси отговорност от 90-та година какво се е случвало индустриалната зона в Перник. Благодаря на кмета, че с министър Караниколов, Нанков, полицията и пожарната, работят като един екип, като изключим вчерашното присъствие ва председателката Нинова. Нашият интерес е да решим тази криза по най-добрия начин. Не знам какви връзки трябва да имаш, за да назидаваш главния прокурор, но може други истини да излязат. Искам да се провери как е приватизиран ТЕЦ-а. Правят дълг през една фирма за извозване на земни маси, тя поема целия ТЕЦ и го взима без пари. Държавата не се явява на съд тогава. Много интересни работи, госпожа Нинова хубаво ми даде тон\", каза Борисов. \r\n\r\n \"Много искам и аз това, което председателката Нинова е искала и разговаряла с главния прокурор, не знам какви връзки трябва да имаш, за да назидаваш главния прокурор, но може други истини да излязат\", заяви още министър-председателят. \r\n\r\n Премиерът благодари специално на кмета на Перник, който има рожден ден, както и на министрите за работата им, която тече денонощно. Борисов нареди да се провери приватизацията на ТЕЦ-а. \"Забавно е да четеш по един процент на ден неустойка, правят 70 милиона дълг, правят една фирма за изкоп на наземни маси и го придобиват, държавата не се явява на арбитраж\", уточни той. \r\n\r\n \"Нинова хубаво ми даде тон, интересни работи! А ние сме тук и работим от момента, в който разбрахме за тази криза. Но преди това защо никой нищо не е казал? Защо не е подменен водопроводът?\", попита премиерът.  \r\n\r\n За задаващата се криза в Ботевград, Борисов отдаде това на сушата и поиска да се понесе отговорност тези, които са го допуснали и призова ВиК дружествата да се стегнат, защото всички виновни ще бъдат наказани. А че има начин да се работи добре, ставало ясно от факта, че има места в страната, където няма проблеми. \"Сушата към Шуменско е чудовищна\", заяви Борисов и допълни, че той с главния прокурор не говори и не може да го пита всеки ден докъде е стигнало разследването, защото прокурорите си вършели работата независимо, а работата на изпълнителната власт била да решава проблемите и затова са отпуснати пари, пратени са екипи и денонощно следят и министрите, и кметът. \r\n\r\n Същите мерки премиерът обеща за всеки град, където има проблеми, но уточни, че за момента никой друг кмет не му е сигнализирал.  \r\n\r\n \"От вас чувам за Ботевград, кметът не ми е казал нищо. А как ще обяснят тези кметове, където има проблеми защо навреме не са си свършили работата и са допуснали да има криза? Защо не са усвоили пари и не са направили водните цикли?\", отново се ядоса Борисов. \r\n\r\n \r\n\r\n   \r\n \n\t\t\t\t\t\t", "date": "2019.12.30", "title": "Заради катастрофата в Перник Борисов обвини Нинова, че командва Гешев!(ВИДЕО)"}
{"url": "http://www.bnews.bg/article/265031-petrich_vastana_sreshtu_deputata_na_vmro_stoyan_bozhinov", "text": "\n Ние, Гражданите на Петрич сме силно възмутени от държанието на местен народен представител и искаме неговата оставка, пишат те до медиите. Депутатът от ВМРО Стоян Божинов изпусна нервите си в залата на Общински съвет – Петрич, където се проведе редовно заседание. Той отправи недопустими обидни квалификации към общинския съветник от ГЕРБ Светослав Шарков, наричайки го „боклук“ и „мръсно ко**ле“ пред пълна зала съветници, журналисти, камери и граждани. Това предизвика остра реакция на присъстващите и на нас гражданите. Председателят на ОС Георги Тренчев припомни на Божинов, че до вчера той също е работил като съветник с колегата, който днес обижда. \r\n\r\n \"С непознато досега самочувствие Стоян Божинов демонстрира поведение, което един народен представител не би следвало да има, а обществото НЕ трябва да търпи и толерира. Още повече, че именно Божинов като съветник и политически лидер винаги е говорил за морал и принципи. Това ли са неговите? Морално и принципно ли е да наречеш „боклук“ и мръсно к***ле бивш свой колега? Това ли е лицето на Петрич и област Благоевград в 44-то Народно събрание? Това ли е общинският лидер на ВМРО – Петрич?, заявяваме остро в нашата декларация. \r\n\r\n Ние, гражданите на Петрич искаме оставка и реакция от страна на политическото ръководство на ВМРО за обидите и поведението на техния народен представител. Ще се разграничи ли ръководството на ВМРО от такова поведение? \r\n \n\t\t\t\t\t\t", "date": "2019.12.30", "title": "Петрич въстана срещу депутатa на ВМРО Стоян Божинов"}
{"url": "http://www.bnews.bg/article/265030-gerb_zapodozrya_nov_tip_fevruarski_protesti_zaradi_vodata_v_pernik", "text": "\n Преди седем години милиони българи свалиха с протести през зимата първия кабинет на Борисов заради високите сметки на ток. Днес след десет години във властта и екокатастрофата в Перник висшите партийни функионери заговориха за “нов заговор”, който да ги помете от върховете на държавата. Засега протестите в Перник са плахи и внимателни, но кой знае...Водни бомби май цъкат навсякъде около София. Заради ВЕЦ-а на местния феодал Валентин Златев кметът на Ботевград предупреди за предстояща тежка криза с водоснабдяването. \r\n\r\n След ескалацията на напрежението в Перник заради водната криза премиерът Бойко Борисов за пореден път посети града, за да проследи на място действията на институциите. Оказа се обаче, че и той не може да каже кога перничани ще имат вода. \r\n\r\n \"Дойдох да седнем и да решим проблемите. Перник е от градовете, в които важи поговорката \"Вода газят, жадни ходят\", заяви премиерът. Той провери изкопаването на водопровода в града, но не се ангажира с конкретен срок кога в града ще има вода. \r\n\r\n \"Държавата ще съдейства с всичко, което може. Надявам се ремонтът да приключи преди да се достигне мъртвият обем\", каза Борисов. \r\n\r\n Той обаче не пропусна да намеси обичайната си за подобни случаи теза, че поредната криза в държавата е заговор срещу неговата власт. Сценарият беше подробно разказан от зам.-председателя на парламентарната група на ГЕРБ Красимир Велчев, който също се оказа в Перник. По думите му водната криза сега много прилича на ситуацията от февруари 2013 г. с цената на тока и горивата, довела до оставката на предишния кабинет на Борисов.   \r\n\r\n \"Някои наши политически опоненти правят така, че цялата вина за тази криза да се припише на ГЕРБ и правителството. Когато Борисов стана кмет на София, два месеца след това се появи кризата с боклука - това не беше случайно. През 2013, когато премиерът подаде оставка, бяха инсценирани проблемите с тока. Същото беше и с цената на горивата. Сега подобен сценарий се гласи също. Затова и Борисов е наредил пълна проверка на всички ВиК в страната\", заяви Красимир Велчев. \r\n\r\n Борисов отново припомни, че проблемите в Перник са трупани с години и затова трябва да се търси отговорност от всички управляващи през последните 30 години. \"В тези 30 години, в четири е управляван градът от ГЕРБ, другите 26 – все от БСП. Искам справедливост – да се върнат обаче обратно – от сега назад. Как са приватизирани големите мощности на Перник, колко пари общината и държавата са получили от тази приватизация. Защото моята информация е, че са ги привели във фалит и после с оздравителни планове уж – те добре са се правили, че сега са ни един от големите работодатели\", каза Борисов. \r\n\r\n Министърът на икономиката Емил Караниколов посочи, че в момента по трасето има три машини и за три дни загубите на вода са намалели с 20%. Според Караниколов има два варианта за преодоляване на водната криза в града - единият е за водопроводно трасе за 2.2 милиона лева с дължина около 1.2 км до разклонението за града, а другият е за 3.1 милиона лева без ДДС, при който трябва да се мине зад ТЕЦ \"Република\". \r\n\r\n \"Около \"Стомана\" е като тресавище - блато, водата изтича в земята\", каза Борисов. Той настоя да се потърси отговорност какво се е случило от 1990 г. досега с цялата индустриална зона, като наблегна на начина на приватизиране на ТЕЦ \"Република\". \r\n\r\n За да не се стига и в други региони до проблем с водата, премиерът Бойко Борисов призова всички ВиК дружества в страната да вземат нужните мерки. \"Работата на изпълнителната власт е да решава проблемите и затова са отпуснати пари, пратени са екипи и денонощно следят и министрите, и кметът\", каза още министър-председателят. \r\n\r\n Бойко Борисов заяви, че всеки град в нужда може да разчита на подкрепа от правителството, но уточни, че към момента никой друг кмет не му е сигнализирал за проблем. Няколко часа по-рано обаче БНР разкри, че Ботевград също е близо до критично състояние с водния ресурс заради частна ВЕЦ на семейство Златеви. \r\n\r\n Красимир Велчев определи посещението на лидера на БСП Корнелия Нинова в неделя в Перник като \"меко казано наглост\". В понеделник тя обяви, че ще иска и вот на недоверие към кабинета заради провала на политиката в околната среда и водите.  \r\n\r\n \"В последните 30 години само 4 години ГЕРБ е управлявала Перник. Главният водопровод, магистралният, както и пречиствателна станция номер 1, която ще ремонтираме в момента, е строена през 1954 г. През 2014 г. \"ВиК-Перник\" са изтеглили 3.5 млн. лева кредит за ремонт както на магистралния водопровод, така и на участъци в града. Сега се извършва проверка. Тя ще свърши и тогава ще е ясно кой каква вина има\", заяви Велчев. \r\n\r\n По думите му правителството прави всичко възможно в сегашната ситуация. \"Този водопровод около 2 км ще струва около 3.5 млн. лева. Старата пречиствателна станция, която в момента се ремонтира, е с капацитет 300 л в сек., новата е с 500 литра в секунда. Нашите министри са непрекъснато горе по обектите\", добави депутатът. По негова информация днес \"Стомана-Перник\" ще подпише договор с кмета на Перник за това, че дарява земите, през които ще мине новият магистрален водопровод. \"Предишният кмет на Перник Вяра Церовска завари 35 млн. лева задължения в Перник, никаква подготовка и документация за воден цикъл\", каза още Велчев. \r\n\r\n Пречиствателната станция щяла да бъде оправена за \"около 2-3 седмици\", а магистралният водопровод щял да бъде готов за \"около 2-3 месеца\". \r\n\r\n \"Положението е много бедствено. Навсякъде, където се копае около магистралния водопровод, излиза вода. Загубите са големи\", обобщи Велчев. \r\n \n\t\t\t\t\t\t", "date": "2019.12.30", "title": "ГЕРБ заподозря нов тип “Февруарски протести” заради водата в Перник"}
{"url": "http://www.bnews.bg/article/265023-skandalno_bolnitsa_poiska_170_leva_ot_zdravnoosigureni_roditeli_na_bebe_za_1_den_prestoy_v_zavedenieto", "text": "\n Клиника в Ловеч е поискала 170 лева на здравноосигурено семейство за престой на 10-месечното им бебе за един ден. Родителите се оплакаха, че детото им не е получило каквото и да е лечение. \r\n\r\n „Оплакванията на детето бяха силни болки в корема. Дойдохме в Спешното отделение и бяхме прегледани от д-р Стойчева. Към нея нямаме никакви оплаквания. Много добро отношение получихме, разказа пред Нова майката Силвия Монова. \r\n\r\n Жената обясни, че тя и детето са били настанени в болница, откъдето на момченцето му поставили диагноза „остър ларингит”. На следващата сутрин лекар от болницата ги изпратил да търсят специалист по вътрешни болести на друго място. Преди това тя и съпругът ѝ трябвало да платят престоя им, който е бил 170 лева за ден. \r\n\r\n На детето не били правени никакви интервенции. \r\n\r\n „Предложих им бебето да остане под лекарско наблюдение, щом се притесняват. Предупредих ги, че работим по клинични пътеки и трябва да останат най-малко три дни. Клиничната пътека не се заплаща от НЗОК, ако се прекъсне престоя”, обясни д-р Добринка Стойчева. \r\n\r\n Тя допълни, че на 10-месечното дете е направена инхалация. А цената на клиничната пътека, по която то е прието в болница била 500 лева. \r\n\r\n Родителите не възнамеряват да оставят нещата така и смятат да си търсят правата.  \r\n \n\t\t\t\t\t\t", "date": "2019.12.30", "title": "СКАНДАЛНО! Болница поиска 170 лева от здравноосигурени родители на бебе за 1 ден престой в заведението "}
{"url": "http://www.bnews.bg/article/265019-nikolay_barekov_kak_funktsionira_porochnata_shema_2_chast", "text": "\n Как функционира порочната схема -2 част: \r\nЦиркът и Клоунадата на опозицията в българската политика: \r\n\r\n Заклеймихме порочната схема на властта в част 1, сега нека погледнем към жалкото нещо назоваемо “опозицията”. Без липсата на състоятелна опозиция днешното състояние на политическия модел не би било въобще възможно. В България нито вчера, нито днес има някаква диктатура, както пискат двулично огладнелите томабиковци. Има стремеж към безпринципно участие във властта на всяка цена и продажничество на всички налични партии в парламента или около него. Просто статуквото в лицето на господин Борисов е станало майстор да им запушва устите с постове и привилегии и да задоволява ежечасно нарастващия им апетит. Очевидно Борисов се уморява от тях и се отвращава душевно от всички разноцветни ибрикчии и блюдолизци наоколо, но те пък са нахални, арогантни, лигави, плъзгави, гнусни, безгръбначни, лукави и обсесивни, мазни, безпринципни връткалници ....вият се като смоци на талази по оградата му в Банкя. Ако Радан и Кунева припълзят към лоното му откъм някоя извадена тухла като смоци -мишкари, то замовете на Корнелия Нинова от БСП вече са се увили около нозете му като малки питончета и му лижат калните подметки с раздвоените си услужливи езичета. А самата Корнелия се опитва да го играе на Лъв с армия от овце, а всъщност е една Овца с армия от мишки. Корнелия Нинова е Маршал Офца в комедията “На всеки излизан сантиметър”. Псевдопатриотите пък приели формата на охранени толупи, погълнали по една една овца и едно прасе едновременно, лежат лениво наоколо преяли и препили и уголемени в тумбаците като безпомощни кергелени на брега на Кергеленските острови на “три морета” и мучат неприятно и протяжно. Отврат. Една свръхдебела каракачанка облайва оградата мудно и мързеливо, готова всеки момент да подгъне накривени нозе и да пукне от предяждане с тлъсти меса и руйно вино. За бандити като Магарешки и тям подобни твари, отвратителни и обидни за човечеството, да отваряме ли дума? Хора зависими от своите пороци, алчност безхаберие, простотия и нарцисизъм, хванати за топките заради лакомията и тежкото си криминално минало и настояще. Парламентът днес е един змиярник, в който битката между всички вплели се на кълбо отровни пепелянки, кобри, мамби и усойници е не кой ще направи нещо добро за държавата или да предложи алтернатива на властта, а да се докопа до подножието на софрата с държавния бюджет и облаги и само да цица до пръсване или да чака подхвърлени огризки от сития господар. А над всички в змиярника една пекинска патица пляска с крила, за да въдворява ред в змийското кълбо. Тези отвън като майчето и слави не просто не са никаква алтернатива. Тях задкулисните играчи са ги пуснали да загряват и са им дали надеждата, че някога при стечение на обстоятелствата ще ги допуснат до кълбото със себеподобните им в змиярника. Най-много на мястото на някой умрял от преяждане като Раданча или Каракачанската мастия, чийто тлъст труп бива изнасян веднага от сцената, за да не затруднява пълзенето на наличните актьори. Единствено ги движи гладът и лакомията. Гладът и лакомията за постове и тлъсти парчета от държавната трапеза с мазни баници, печени прасета и милиарди за делкане. Ще питате: А къде е ДПС в тази схема? Като нещо повече от партия ДПС е само с единия крак в схемата. С другия си крак ДПС е на друго място и може да си позволи хем да участва в цирка, хем да има друг по-благороден статут, различен от клоунадата с клоуните, пърдящите морски прасета, дресираните мишки, плъхове и настригани болонки. С една дума всички се съобразяват и угаждат на ДПС, а ДПС се съобразява единствено със себе си и някои с други фактори (основно международни), за които ще говорим отделно. Няма политически лидер от опозицията (БСП и каквото се е завъртяло из парламента) и гласовит техен представител, който да не е на втора тлъста копаня при властта. Цялата опозиция е като един лъже Маршал с мундир от Сатиричния театър. Блажени да са верующите в този цирков зоомагазин с нелицеприятни твари, наречен за благозвучие на несведущите и наивните зрители “Български политически театър”. И все пак за тези пърдящи, сумтящи и смърдящи лакоми говеда са гласували хора...Тъжно, нали?  \r\n\r\n \r\n\r\n   \r\n \n\t\t\t\t\t\t", "date": "2019.12.30", "title": "Николай Бареков: Как функционира порочната схема-2 част"}
{"url": "http://www.bnews.bg/article/265035-6_godini_zatvor_za_koruptsiya_poluchi_bivshiya_harvatski_premier_iva_sanader", "text": "\n Бившият хърватски премиер Иво Санадер беше осъден на 6 години затвор за приемане на подкуп от 10 милиона евро от унгарската петролна компания МОЛ с цел предаване на пакета за управление върху хърватската петролна компания ИНА. \r\n\r\n Освен това Санадер е обвинен, че е договорил издаване на нерентабилната газова инфраструктура на ИНА с директора на МОЛ, съобщи МИА. \r\n\r\n Директорът на МОЛ Золт Хернади също беше признат за виновен за аферата за подкуп и съдът го осъди на 2 години затвор. \r\n\r\n В мотивите за присъдата на Санадер съдът посочва, че „използвайки позицията и функцията на министър-председател, той е поискал на заседание правителството да приеме доклада, с който се предоставя на МОЛ управлението на хърватската петролна компания ИНА. Докладът беше приет от правителството под негово ръководство и без основание МОЛ придоби правото да управлява ИНА. \r\n\r\n Санадер е в затвора от април, като излежава присъда по друго дело за корупция. \r\n \n\t\t\t\t\t\t", "date": "2019.12.30", "title": "6 години затвор за корупция получи бившия хърватски премиер Ива Санадер"}
{"url": "http://www.bnews.bg/article/265025-zadarzha_70_dushi_zaradi_vrazki_s_islyamska_darzhava", "text": "\n Полицията в Турция задържа десетки, заподозрени във връзки с групировката \"Ислямска държава\" в операция срещу терористичната група преди новогодишните празници, съобщи АП, позовавайки се на Анадолската агенция. \r\n\r\n Най-малкото 33 чуждестранни граждани са били задържани в столицата Анкара в обща операция на антитерористичната полиция и националната разузнавателна агенция, според Анадолската агенция. \r\n\r\n Полицията извърши обиски рано тази сутрин в град Батман, където 22 заподозрени са задържани, се казва в отделно съобщение. Обиски е имало и в градовете Адана и Кайсери, където са задържани общо 15 души, включително шест чужденци, допълва БТА. \r\n\r\n Анадолската агенция предаде, че задържаните заподозрени от \"Ислямска държава\" в Анкара са от Ирак, Сирия и Мароко. Полицията издирва 17 други заподозрени. \r\n \n\t\t\t\t\t\t", "date": "2019.12.30", "title": "Задържа 70 души заради връзки с \"Ислямска държава\""}
{"url": "http://www.bnews.bg/article/265020-avariyniyat_plan_za_pernik_vliza_v_sila", "text": "\n Аварийният план за Перник влиза в сила. Още днес започва работата по алтернативното трасе, през което ще бъдат положени нови тръби. То ще е дълго близо километър и ще е финансирано с държавни пари - общо над 2 млн. лв. \r\n\r\n Започва и процедура за подмяната на 70 км водопровод в града, както и ремонт на пречиствателната станция. \r\n\r\n Премиерът Бойко Борисов обяви, че всички необходими материали вече са набавени, а днес проектите ще бъдат предоставени за одобрение. Междувременно недоволството на перничани - продължава. Те готвят и протест в София заради водната криза. \r\n \n\t\t\t\t\t\t", "date": "2019.12.30", "title": "Аварийният план за Перник влиза в сила"}
{"url": "http://www.bnews.bg/article/265027-barekov_tsirkat_i_klounadata_na_opozitsiyata_v_balgarskata_politika", "text": "\n Днес във Фейсбук попаднахме на коментар на бившият евродепутат Николй Бареков по повод схемите на властта. Вижте какво написа той в личният си профил в социалната мрежа!  \r\n\r\n \r\n\r\n Как функционира порочната схема -2 част: \r\nЦиркът и Клоунадата на опозицията в българската политика: \r\n\r\n Заклеймихме порочната схема на властта в част 1, сега нека погледнем към жалкото нещо назоваемо “опозицията”. Без липсата на състоятелна опозиция днешното състояние на политическия модел не би било въобще възможно. \r\n\r\n В България нито вчера, нито днес има някаква диктатура, както пискат двулично огладнелите томабиковци. Има стремеж към безпринципно участие във властта на всяка цена и продажничество на всички налични партии в парламента или около него. Просто статуквото в лицето на господин Борисов е станало майстор да им запушва устите с постове и привилегии и да задоволява ежечасно нарастващия им апетит. \r\n\r\n Очевидно Борисов се уморява от тях и се отвращава душевно от всички разноцветни ибрикчии и блюдолизци наоколо, но те пък са нахални, арогантни, лигави, плъзгави, гнусни, безгръбначни, лукави и обсесивни, мазни, безпринципни връткалници ....вият се като смоци на талази по оградата му в Банкя. Ако Радан и Кунева припълзят към лоното му откъм някоя извадена тухла като смоци -мишкари, то замовете на Корнелия Нинова от БСП вече са се увили около нозете му като малки питончета и му лижат калните подметки с раздвоените си услужливи езичета. \r\n\r\n А самата Корнелия се опитва да го играе на Лъв с армия от овце, а всъщност е една Овца с армия от мишки. Корнелия Нинова е Маршал Офца в комедията “На всеки излизан сантиметър”. Псевдопатриотите пък приели формата на охранени толупи, погълнали по една една овца и едно прасе едновременно, лежат лениво наоколо преяли и препили и уголемени в тумбаците като безпомощни кергелени на брега на Кергеленските острови на “три морета” и мучат неприятно и протяжно. Отврат. \r\n\r\n Една свръхдебела каракачанка облайва оградата мудно и мързеливо, готова всеки момент да подгъне накривени нозе и да пукне от предяждане с тлъсти меса и руйно вино. За бандити като Магарешки и тям подобни твари, отвратителни и обидни за човечеството, да отваряме ли дума? Хора зависими от своите пороци, алчност безхаберие, простотия и нарцисизъм, хванати за топките заради лакомията и тежкото си криминално минало и настояще. \r\n\r\n Парламентът днес е един змиярник, в който битката между всички вплели се на кълбо отровни пепелянки, кобри, мамби и усойници е не кой ще направи нещо добро за държавата или да предложи алтернатива на властта, а да се докопа до подножието на софрата с държавния бюджет и облаги и само да цица до пръсване или да чака подхвърлени огризки от сития господар. А над всички в змиярника една пекинска патица пляска с крила, за да въдворява ред в змийското кълбо. \r\n\r\n Тези отвън като майчето и слави не просто не са никаква алтернатива. Тях задкулисните играчи са ги пуснали да загряват и са им дали надеждата, че някога при стечение на обстоятелствата ще ги допуснат до кълбото със себеподобните им в змиярника. Най-много на мястото на някой умрял от преяждане като Раданча или Каракачанската мастия, чийто тлъст труп бива изнасян веднага от сцената, за да не затруднява пълзенето на наличните актьори. \r\n\r\n Единствено ги движи гладът и лакомията. Гладът и лакомията за постове и тлъсти парчета от държавната трапеза с мазни баници, печени прасета и милиарди за делкане. Ще питате: А къде е ДПС в тази схема? Като нещо повече от партия ДПС е само с единия крак в схемата. \r\n\r\n С другия си крак ДПС е на друго място и може да си позволи хем да участва в цирка, хем да има друг по-благороден статут, различен от клоунадата с клоуните, пърдящите морски прасета, дресираните мишки, плъхове и настригани болонки. С една дума всички се съобразяват и угаждат на ДПС, а ДПС се съобразява единствено със себе си и някои с други фактори (основно международни), за които ще говорим отделно. Няма политически лидер от опозицията (БСП и каквото се е завъртяло из парламента) и гласовит техен представител, който да не е на втора тлъста копаня при властта. Цялата опозиция е като един лъже Маршал с мундир от Сатиричния театър. \r\n\r\n Блажени да са верующите в този цирков зоомагазин с нелицеприятни твари, наречен за благозвучие на несведущите и наивните зрители “Български политически театър”. И все пак за тези пърдящи, сумтящи и смърдящи лакоми говеда са гласували хора...Тъжно, нали? \r\n \n\t\t\t\t\t\t", "date": "2019.12.30", "title": "БАРЕКОВ: Циркът и Клоунадата на опозицията в българската политика"}
{"url": "http://www.bnews.bg/article/265022-troyanski_prohod_zatvoren_zaradi_snega", "text": "\n Движението на всички моторни превозни средства през проход „Троянски“ е ограничено заради снегопочистване, съобщиха от Агенция \"Пътна инфраструктура\". \r\n\r\n Всички граждани и транспортни фирми могат да получават информация за актуалната пътна обстановка от интернет страницата на АПИ – www.api.bg, както и по всяко време от денонощието на тел. 0700 130 20 в АПИ. \r\n \n\t\t\t\t\t\t", "date": "2019.12.30", "title": "Троянски проход затворен заради снега"}
{"url": "http://www.bnews.bg/article/265024-bashtata_na_greta_tunberg_progovori_tya_stradashe_ot_depresiya_3_4_godini", "text": "Бащата на Грета Тунберг разказа как дъщеря му е станала еко -войн. Пред BBC Radio 4 Today, актьорът Сванте Тунберг заяви, че Грета е страдала от депресия в продължение на \"три или четири години\", преди да започне да пропуска часовете в петък, за да протестира срещу изменението на климата през 2018 година. Родителят на шведската екоактивистка заявя и, че поради депресията, тя спряла да говори и отказала да яде. Сванте започнал да прекарва повече време с Грета и по-малката ѝ сестра Беата в дома им в Швеция. 14-годишната Беата е диагностицирана с хиперактивност с дефицит на вниманието, синдром на Аспергер и обсесивно-компулсивно разстройство. Тя вече е борец за феминистката кауза и амбициозна певица. Грета има и Аспергер и обсесивно-компулсивно разстройство, но тя посочи аутизма си като \"свръхсила\", а не като тежест. Съпругата на Сванте - известната оперна певица Малена Ерман, заради семейството е прекратила договорите си. Бащата на Грета разказа, че тя нарекла родителите си „огромни лицемери“ за това, че не вземат достатъчно сериозно проблема с климата. Сванте заяви, че смята за \"лоша идея\" Грета да отиде на \"фронтовата линия\" в борбата срещу изменението на климата, но поясни, че дъщеря му се справя с критиките \"невероятно добре\". В края на дългите четири месеца, в които момичето пътуваше от Европа до Америка и обратно, както и изявите ѝ на срещата на върха на ООН за климата в Ню Йорк и климатичната конференция в Мадрид, Грета се завърна в Швеция и възобнови протестите си в петък. Баща ѝ каза, че се надява нещата да станат „по-малко интензивни“ за семейството и добави, че вярва, че Грета иска да се върне в училище. Родителят придружаваше дъщеря си на нейните трансатлантически пътешествия, но вече няма да има нужда да го прави, тъй като на 17 януари тя навършва 17 години. ", "date": "2019.12.30", "title": "Бащата на Грета Тунберг проговори: Тя страдаше от депресия 3-4 години"}
{"url": "http://www.bnews.bg/article/265037-nivoto_na_yaz_studena_stigna_martviya_si_obem", "text": "\n Кризата в Перник се задълбочава, нивото на язовир \"Студена\" достигна мъртвия си обем, предаде \"БНТ\". \r\n\r\n Проблемът с водоснабдяването в града изостри политическият тон между управляващи и опозиция. Днес стартира аварийният план за водоснабдяване на Перник, който ще бъде изпълнен на четири етапа. Премиерът Бойко Борисов провери на място строителните дейности. \r\n\r\n Предвижда се да бъде изграден нов магистрален тръбопровод с дължина километър и 200, на стойност 2,2 млн. лв. успоредно на досегашния, през територията на \"Стомана Индъстрис\". Обсъжда се вариант той да заобиколи ТЕЦ-Перник, но тогава ще струва 3 млн. и 100 хил. лв. \r\n\r\n Днес започна и модернизация на една от двете пречиствателни станции. Целта е да се повиши техният капацитет, за да може да обработват по-замърсена вода, при по-ниски технологични разходи, ако нивото на язовир \"Студена\" падне под мъртвия обем. Последният етап предвижда подмяна и ремонт на вътрешно-градската ВиК-мрежа. Водната криза в Перник обаче придоби остър политически оттенък и предизвика скандал между управляващи и опозиция. \r\n\r\n \"Ако изключим вчерашното присъствие, всички, които идваме тук, и аз за пръв път си позволявам да кажа и нещо политическо, но бях нападнат, не за друго. Нашият интерес на всички е да решим тази криза по най-добрия начин\", заяви премиерът. \r\n\r\n \"Кметът днес възлага, държавната фирма \"Монтажи\" поема, благодарение на инвеститорите от \"Стомана\", че това, което минава през тяхна територия, моментално ще го прехвърлят на Общината, за да си е собственост на Общината, което е трябвало да бъде направено преди 20-30 години може би, не е направено. Искам ТЕЦ-а да го проверите как е приватизиран\", каза още Борисов. \r\n\r\n Преди минути стана ясно, че премиерът Борисов вика на среща в Министерския съвет, всички, които имат отношение към водната криза в Перник. \r\n\r\n   \r\n \n\t\t\t\t\t\t", "date": "2019.12.30", "title": "Нивото на яз. \"Студена\" стигна мъртвия си обем"}
{"url": "http://www.bnews.bg/article/265026-prokuraturata_dava_na_sad_bivshiya_kmet_na_ihtiman_za_podkup", "text": "\n Днес, 30.12.2019 г., Окръжна прокуратура – София е внесла в съда искане за определяне на мярка за неотклонение спрямо Димитър Бонев и помагача му с инициали С.А. за извършен от тях подкуп. Това съобщиха от прокуратурата на Република България. \r\n\r\n Димитър Бонев е бивш кмет на Ихтиман, а от 2 г. е шеф на държавно училище. \r\n\r\n Бонев е бил привлечен към наказателна отговорност след като на 27.12.2019 г., в град Ихтиман, в качеството си на длъжностно лице – директор на професионална гимназия, приел подкуп в размер на 5 000 лева. Въпросната сума му била дадена, за да не извърши действие по служба – да не изменя размера на наемната цена по договор за аренда, сключен през фeвруари 2015 г. между учебното заведение и търговско дружество. \r\n\r\n Престъпното деяние е било извършено от него в съучастие с другия обвиняем – С.А. \r\n\r\n С постановление на прокурор от СОП двамата са били задържани за срок до 72 часа. \r\n\r\n Предстои в съдебно заседание, което е насрочено за днес, Софийският окръжен съд да разгледа внесеното от прокуратурата искане за определяне на мярка за неотклонение. \r\n\r\n Очаквайте подробности! \r\n \n\t\t\t\t\t\t", "date": "2019.12.30", "title": "Прокуратурата дава на съд бившия кмет на Ихтиман за подкуп\r\n"}
{"url": "http://www.bnews.bg/article/265021-kakvo_shte_bade_vremeto_v_predposledniya_den_ot_dekemvri", "text": "\n Снеговалежите днес постепенно ще спират. До обяд все още ще превалява слабо в планините, в Предбалкана и в Родопите. След това, от северозапад на югоизток облачността ще започне да се разкъсва. Тук-там ще се покаже и слънцето. Температурите през деня ще са ниски – между 0 и 5 градуса в ранния следобед. Вятърът около обяд ще се усили и в източната половина на страната поривите ще достигат скорост до 50-80 километра в час. В 8 области е в сила жълт код за силен вятър. \r\n\r\n В планините ще превалява сняг почти през целия ден. Тенденцията е към края на деня валежите да спират. Температурите ще са ниски и ще са в комбинация със силен, студен североизточен вятър, което ще създава усещането за още по-студено време. По високите части максималните температури ще са около минус 9, в ниското – около минус 3. \r\n\r\n В следващите дни Балканите ще попаднат под влиянието на зона с високо атмосферно налягане. Антициклонът, който в момента се е настанил над централна Европа постепенно ще се измести на изток. Във вторник се очертава слънчев и студен предиобед, термометрите ще ударят до минус 10 градуса в равнинната част на страната. Новогодишната нощ ще е облачна, но със слаб сняг само в планините. \r\n\r\n До края на седмицата ще се установи променлива облачност с дневни температури около 4-5 градуса. Валежи от сняг отново очакваме в края на седмицата и началото на новата, когато от север ще нахлуе поредна доза студен въздух, а в района на Средиземноморието ще се развие нов циклон. \r\n \n\t\t\t\t\t\t", "date": "2019.12.30", "title": "Какво ще бъде времето в предпоследния ден от декември?"}
