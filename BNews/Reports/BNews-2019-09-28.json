{"url": "http://www.bnews.bg/article/263612-dzhok_polfriyman_prizna_imam_bilet_za_avstraliya_napuskam_balgariya", "text": "\n \"Вече имам купен билет за Австралия, чакам си паспорта, защото в затвора нямам право да държа документи в себе си. Полицаи, май от \"Миграция\", са казали на служители от Австралия, че са загубени парите за билета, че нямало да ме пуснат да си тръгна\", каза пред Нова телевизия Джок Полфрийман - осъден за убийството на българина Андрей Монов. \r\n\r\n \"Още от петък, когато съм освободен от затвора, имам забрана да остана тук и трябва да напусна страната. В момента съм в затвора в Бусманци, защото си очаквам паспорта и чакам депортирането си\", обяснява Полфрийман и допълва: \"Аз съм длъжен да напусна страната, защото имам наложена 5-годишна забрана да влизам в България. Което сега е малко абсурдно, защото стоя в Бусманци и чакам депортация\", заяви Полфрийман. \r\n\r\n Той отговаря лаконично на въпроса как планира бъдещето си: \"Аз още не съм свободен, още съм в затвора и не мога да планирам бъдещето си\". \r\n\r\n Полфрийман коментира мотивите на Софийския апелативен съд за предсрочното му освобождаване. \r\n\r\n „От 2015 година досега съм работил в затвора, също съм бил учител по английски, давал съм уроци по английски език на българи в затвора в Казичене. Също съм бил в администрацията като секретар. Най-вече съдът споменава, че нямам един лош доклад, всеки годишен доклад е бил положителен 11 и половина години”, заяви Полфрийман. \r\n\r\n Заместник-министърът на правосъдието Николай Проданов обяви преди дни, че през годините има данни, че Полфийман е правил опит за бягство. \r\n\r\n \"Според мен това трябва да е повод за дело за клевета. Аз нямам наказания за нещо подобно. Между другото опит за бягство е престъпление, аз защо нямам обвинителен акт? Защо нямам присъда за опит за бягство?”, попита Полфрейман. \r\n\r\n И допълни, че е получавал заплахи за живота си, но не се страхува. \r\n\r\n „Има много от крайни десни движения, които отправят смъртни закани срещу мен, срещу всички, които подкрепят моето освобождаване”, каза Полфрийман. \r\n\r\n Той е изплатил малка част от 400 000 лева обезщетение за семейството на убития Андрей Монов. \r\n\r\n „Досега съм дал затворническа заплата за между 4 и 5 години на госпожа Монова. Останала част просто трябва да плащам както мога. Аз нямам пари”, каза Полфрийман. \r\n\r\n Върховният касационен съд решава на 23 октомври дали да се преразгледа делото за предсрочното освобождаване на Джок Полфрийман. \r\n \n\t\t\t\t\t\t", "date": "2019.09.28", "title": "Джок Полфрийман призна: Имам билет за Австралия, напускам България!"}
{"url": "http://www.bnews.bg/article/263608-zhurnalist_ot_bnr_skochi_na_hotelierite_sled_falita_na_tomas_kuk_s_gneven_komentar", "text": "\n Дългогодишния журналист на БНР в Бургас Даниела Костадинова скочи на хотелиерите след фалита на \"Томас Кук\" с гневен коментар! Ето какво написа тя в социалната мрежа Фейсбук: \"Нямало българска фирма и български застраховател, каквито са изискванията на Закона, които да гарантират изплащането на дължимите суми на хотелиерите, а после посредниците да си получат парите от гаранционния фонд и британския застраховател. Е, не! От 3 години се говори за фалита на \"Томас Кук\". Поне 2 предавания на \"Блумбърг\" посветени на очаквания банкрут съм гледала през последните няколко месеца. Защо са сключвани договори, които не им гарантират парите? И защо сега държавата да освободи хотелиерите от данъци? Държавата да не е пожарна да гаси всеки път огъня?\" \r\n\r\n \r\n\r\n   \r\n \n\t\t\t\t\t\t", "date": "2019.09.28", "title": "Журналист от БНР скочи на хотелиерите след фалита на \"Томас Кук\" с гневен коментар!"}
{"url": "http://www.bnews.bg/article/263614-saytat_na_umnite_i_krasivite_izchezna_zaradi_spor_za_pari_ot_hazart_i_grantove", "text": "\nСайтът за фейк новини  “Терминал 3”, който протестърите от Протесна мрежа направиха, се срина заради скандали и спорове за пари. \r\n\r\n Бнюз научи, че двама от протестърите, които се водиха създатели и номинални инициатори на сайта Ивет Добромирова и Теодор Михайлов са затънали във взаимни скандали и битки в съда. Споровете са за пари от грантове и от хазартния бизнес, който напоследък използваше сайта на лакомите протестъри да тиражира фалшиви новини и измислици за неудобни конкуренти.  \r\nТерминал 3 бързо стана част от “фабриката за фалшиви новини” на подсъдимите олигарси, но не успя да натрупа популярност и влияние дори сред професионалната общност на платените протестиращи.  \r\nВъпреки финансовите инжекции от хазартни босове и разни грантове сайтът имаше не повече от 50 редовни читатели предимно от офисите на кръга Капитал. Парите за платените протести от 2013-14 година събра жълтопаветниците от компрометираната раз-градска десница, парите и лакомията към тях ги изпокараха и направиха да изглеждат жалки в очите дори на приятелчетата и спонсорите. \n\t\t\t\t\t\t", "date": "2019.09.28", "title": "Сайтът на “умните и красивите” изчезна заради спор за пари от хазарт и грантове!"}
{"url": "http://www.bnews.bg/article/263609-fabrichen_defekt_na_detayl_predpolagaema_prichina_za_pozhara_v_dunarit", "text": "\n Няма тлеещи огнища във военния завод \"Дунарит\". Обстановката вече се нормализира. Това увери пред bTV собственикът на военния завод Емилиян Гебрев. \r\n\r\n Припомняме, вчера пожар в \"Дунарит\" предизвика тревога в Русенска област. Евакуирани бяха около 700 работници и жителите на най-близките населени места. Директорът на Главна дирекция \"Пожарна и аварийна безопасност\" комисар Николай Николов още в началото заяви, че няма данни за експлозия. Децата в близките населени места Николаево и Мартен са изведени от детските градини и училищата, заяви кметът на Русе.  \r\n\r\n По думите на Гебрев локалният пожар вече е в историята. Има единствено материални последици. Няма пострадали хора, успокои Гебрев. Материалните щети не са малки, новсе още не е ясно какви точно са те. Няма да бъде забавена нито една поръчка на клиентите на завода, посочи Гебрев. \r\n\r\n Той изтъкна, че е рано да се каже каква е причината за пожара. От разговорите, проведени с работниците на предприятието, е станало ясно, че най-вероятно става въпрос за фабричен дефект на детайл, който е изработен преди години от фирма, която е създала това оборудване, обясни Гебрев. \r\n\r\n Днес предстоят още огледи на място. \r\n \n\t\t\t\t\t\t", "date": "2019.09.28", "title": "Фабричен дефект на детайл - предполагаема причина за пожара в „Дунарит”"}
{"url": "http://www.bnews.bg/article/263615-zhurnalistat_dimitar_bayraktarov_publikuva_chast_ot_poslednoto_si_razsledvane_za_prostotiyata_koyato_e_sazdala_tsveta_karayancheva_v_narodnoto_sabranie_dokumenti", "text": "\n Скъпи приятели, реших да ви представя част от последното си журналистическо разследване, за да усетите какво означава израза \"Мълчанието на агнетата (обслужващи властта журналисти), както и методиката за отстрелване на неудобните екземпляри. За простотията, която е създадена във върховният орган на властта от председателя на Народното събрание съдете сами! Да започваме. \r\nЗа да получи един журналист достъп като такъв в Народното събрание трябва съответната медия да подаде заявление на адрес: пл. „Народно събрание” 2, дирекция „Пресцентър и връзки с обществеността” . За да няма спор публикувам линк на Народното събрание за „Правила за акредитация в Народното събрание на представителите на средствата за масова комуникация и за тяхната работа при отразяването на дейността на парламента“. \r\n\r\n https://www.parliament.bg/bg/mediaprocedures \r\n\r\n При внимателно прочитане ще установите, че акредитация на представителите на средствата на масова комуникация в Народното събрание се извършва за всяка календарна година. Ще установите още, че изпълнението на настоящите правила се възлага на директора на дирекция „Пресцентър и връзки с обществеността“, а контролът по изпълнението на настоящите правила се възлага на главния секретар. До тук всеки ще каже, че всичко си е точно! Да, ама не! При преглед на органиграмата на 44-то Народно събрание ще установите, че дирекция „Пресцентър и връзки с обществеността“ не съществува! Ето линк на органиграмата, която е публикувана на сайта на 44-то Народно събрание: \r\n\r\n https://www.parliament.bg/pub/Org_adm_07.2019.pdf \r\n\r\n Възниква простичкия въпрос, кой е издал акредитациите на медиите и журналистите за отразяване работата на 44-то Народно събрание? Простотията обаче не свършва до тук! Медиите трябва да попълнят заявление, което може да бъде изтеглено от интернет сайта на Народното събрание (рубриката „Пресцентър“/“АКРЕДИТАЦИЯ“)? Такава рубрика липсва на сайта на 44-то Народно събрание! Както се казва - Шах и мат! Ето линк за сайта на 44-то Народно събрание: \r\n\r\n http://parliament.bg/ \r\n\r\n Нека обобщим накратко: за да получа акредитация като журналист медията трябва да изпрати заявление до несъществуваща дирекция на 44-то Народно събрание, което преди това е изтеглила от несъществуваща секция на неговия официален сайт! \r\nКакто се казва \" те не могат да си оправят нещата вътре в Народното събрание, а ние искаме държавата да оправят\"! \r\nИ не ме питайте защо се чудя кой е забранил да бъда допускан като журналист в 44-то Народно събрание! Цялото разследване ще излъчим във вторник от 21.00 часа по ТВ Евроком, ако съм жив и здрав до тогава. \r\n\r\n \r\n\r\n   \r\n \n\t\t\t\t\t\t", "date": "2019.09.28", "title": "Журналистът Димитър Байрактаров публикува част от последното си разследване за простотията, която е създала Цвета Караянчева в Народното събрание!-документи"}
{"url": "http://www.bnews.bg/article/263610-telk_lishi_dete_s_80_uvrezhdane_ot_pomosht", "text": "\n Момче на 16 години с тежка форма на аутизъм е било лишено от пенсия от ТЕЛК. \r\n\r\n Петя Цопанова, майката на детето, разказва пред бТВ, че е установено, че синът й е с 80% трайно намалена работоспособност, но въпреки това решението е, че той вече няма нужда от чужда помощ. \r\n\r\n Жената не работи, за да може да се грижи за сина си. По думите й той не може да излиза сам и тя навсякъде е с него. \r\n\r\n От експертната лекарска комисия отказаха коментар, но изпратиха писмено становище, в което се посочва, че момчето вече е на 16 г. и случаят трябва де се преразгледа от психиатър, за да се установи дали наистина има нужда от чужда помощ. \r\n\r\n Семейството ще обжалва това решение, но докато се произнесе Националната експертна лекарска комисия (НЕЛК), остават без финансова помощ от държавата. \r\n \n\t\t\t\t\t\t", "date": "2019.09.28", "title": "ТЕЛК лиши дете с 80% увреждане от помощ"}
{"url": "http://www.bnews.bg/article/263611-okonchatelno_zakrivat_vsichki_domove_za_detsa_do_2021_g", "text": "\n До 2021 г. ще бъдат закрити всички домове за деца. \r\n\r\n Процесът по деинституционализацията на децата започна през 2009 г. \r\n \r\n\"Извеждането на децата от институциите е най-успешната реформа в социалната ни система. Процесът започна с пилотни проекти в 8 общини, сред които и Габрово с Центъра за настаняване от семеен тип за деца с увреждания с потребност от постоянна медицинска грижа. За тези 10 години над 7000 деца от цялата страна са изведени от институциите. До 2021 г. предстои поетапно да бъдат закрити всички социални домове, в които към момента има около 660 деца.\", уточнява Зорница Русинова, зам.-министър на труда и социалната политика \r\n\r\n \"Преди стартирането на инициативата проведохме социологическо проучване и резултатите доказаха, че хората все още се страхуват от децата, които са различни. Само 5% от българите биха искали да работят като приемни родители, а едва 20% от семействата са склонни да поканят на вечеря в дома си дете с увреждане. Усилията ни в „Мисията е възможна“ са насочени към децата, защото реалната промяна с дългосрочни резултати е възможна, когато се променят нагласите още в ранна детска възраст\", каза още Русинова \r\n \r\nЦентърът за настаняване от семеен тип за деца/младежи с увреждания с потребност от постоянна медицинска грижа в Габрово е сред добрите примери за извеждането на децата от институциите. В него се полагат 24-часови грижи за 8 деца с тежки увреждания. В същата сграда се помещават два Дневни центъра за деца и младежи с увреждания, в които се предоставят почасови и седмични грижи. \r\n\r\n „Мисията е възможна“ е национална кампания на Министерство на труда и социалната политика чрез Оперативна програма „Развитие на човешките ресурси“, целяща промяна на обществените нагласи към децата от социалните услуги. Повече за „Мисията е възможна” като кампания и дейности можете да прочетете на http://esf.bg/misiata. ,  \r\n \r\nПредстои поетапно закриване на останалите домове за деца, лишени от родителска грижа. Това каза в интервю за сутрешния блок „Добро утро, България“ на Радио „Фокус“ Станислав Пандин, представител на Държавната агенция за закрила на детето. Той уточни, че деинституционализацията на грижите за деца у нас е целенасочена дейност, която трябва да се осъществява не само от държавата и гражданските организации, но и от цялото общество. \r\n„Целта е останалите домове за деца, лишени от родителска грижа, които са осем на брой, тяхната дейност да бъде преустановена, като на тяхно място ще има Центрове за настаняване от семеен тип. Що се отнася до това, което се случва, до протестите - живеем в демократична държава, всеки има право да изрази своето мнение, всеки глас трябва да бъде чут. За съжаление, през годините се постигна едно негативно настроение към гражданските организации. Струва ми се, че трябва да има повече яснота, фондации и неправителствени организации да излизат със своите резултати, със своята дейност, за да бъде ясно на хората за какво иде реч. Останалото е популизъм и предизборна кампания“, каза Станислав Пандин. Той отбеляза, че ползата за цялото общество от децентрализацията на домовете за деца, лишени от родителски грижи, е огромна. \r\n \r\n \r\nПроцесът на деинституционализация не приключва със закриването на домове и извеждане на децата от тях. Това каза Александрина Димитрова, изпълнителен директор на фондация „Сийдър“. Тя обясни, че трябва да се обърне повече внимание на това как са изградени новите центрове от резидентен тип и по какъв начин се осигурява грижата в тях. \r\n„Грижата се осигурява от хора. Това означава, че държавата трябва да вложи повече в това, за да можем ние – организациите и общините, които управляваме такива центрове да наемаме мотивирани хора, да ги обучаваме и да ги задържим. За това е необходимо по-сериозно финансиране и по-добри възнаграждения за хората в социалната сфера“, коментира Димитрова. \r\nТя каза още, че същинската реформа по закриване на специализираните институции у нас е от 2010 година. Деинституционализацията дава възможност за децата и младежите да получат качествена грижа, уточни изпълнителният директор на фондация „Сийдър“. \r\n \n\t\t\t\t\t\t", "date": "2019.09.28", "title": "Окончателно! Закриват всички домове за деца до 2021 г."}
{"url": "http://www.bnews.bg/article/263613-2246_martvi_bebeta_otkriha_v_doma_na_pochinal_bivsh_shef_na_ginekologichna_klinika", "text": "\n Семейството на починал гинеколог откри 2246 консервирани плода в дома му в Илинойс. Това съобщава местната служба на шерифа на окръг Уил, САЩ. \r\n\r\n Доктор Улрих Клопфер, който е и бивш шеф на гинекологична клиника в съседния щат Индиана, е починал на 3 септември. \r\n \n\t\t\t\t\t\t", "date": "2019.09.28", "title": "2246 мъртви бебета откриха в дома на починал бивш шеф на гинекологична клиника\r\n"}
{"url": "http://www.bnews.bg/article/263616-shapki_dolu_choveshtinata_koyato_raztarsi_tsyal_svyat_video", "text": "\n Зрителите на стадион “Халифа” в Доха, където вчера започна Световното първенство по лека атлетика, както и милионите телевизионни зрители, станаха свидетели на невероятен жест на човечност. \r\n\r\n Бегачът на дълги разстояния Джонатан Бъсби от Аруба изпадна в криза метри преди финала в сериите на 5000 метра, но тук се появи негов съперник на пистата - Брайма Сункар Дабо (Гвинея-Бисау), който веднага го хвана под ръка и помогна на изтощения атлет да не падне, а на всичкото отгоре и да успее да пресече финалната линия. \r\n\r\n Двамата бяха бурно аплодирани от феновете по трибуните, а снимките и видеата след това обиколиха бързо света и станаха едни от най-гледаните. \r\n\r\n Бъсби, разбира се, беше дисквалифициран, тъй като според правилата никой няма право да му помага да завърши състезанието. Дабо пък от своя страна постигна личен рекорд от 18:10.87 минути, въпреки че изгуби много време, докато оказваше помощ на изтощения си съперник. \r\n\r\n Тази серия беше спечелена от етиопеца Селемон Барега с 13:24.69 минути. \r\n\r\n   \r\n\r\n \r\n\r\n   \r\n \n\t\t\t\t\t\t", "date": "2019.09.28", "title": "Шапки долу! Човещината, която разтърси цял свят!-видео"}
{"url": "http://www.bnews.bg/article/263618-zhena_zagina_v_kola_zabila_se_v_darvo_chetiri_detsa_raneni_na_pat_za_svatba", "text": "\n Жена загина, а четири деца са ранени в тежка катастрофа в Литаково, пише botevgrad.com. \r\n\r\n Лек автомобил опел \"Корса\" с пaзарджишка регистрация се удари в орехово дърво край пътя, водещ към Литаково. \r\n\r\n Инцидентът е станал точно след разклона за Гурково. Най-вероятно шофьорът е изпуснал завоя заради висока скорост, изгубил е управление и се е ударил в дърво. \r\n\r\n На място е починала жената, която се е возила до шофьора. В колата е имало четири деца, най-малкото от които е на 2 години. Те са с различни наранявания – избити зъби, извадено рамо и т.н. Дядото на децата, който е шофирал, е закаран в Спешна помош с линейка. \r\n\r\n По непотвърдена информация бабата и дядото заедно с четирите деца пътували за сватба в Литаково. \r\n \n\t\t\t\t\t\t", "date": "2019.09.28", "title": "Жена загина в кола, забила се в дърво, четири деца ранени на път за сватба\r\n"}
{"url": "http://www.bnews.bg/article/263607-kevork_kevorkyan_razkosh", "text": "\n РАЗКОШ \r\nИ изведнъж се обади Карбовски. \r\nОт него медиите научиха, че Юлиан е починал. Научиха също, че напоследък неговият екип се е грижил за професора. Заслужават похвала. \r\nЖалейката на Карбовски завършваше така: „Бог да те прости, професоре, за мен беше разкош да те познавам”. \r\nТова признание ме подсети за доста неща. \r\nНо преди това да кажа, че смъртта на Юлиан истински ме натъжи. \r\n\r\n Години наред бяхме близки – всъщност, това едва ли е точната дума. \r\nТой можеше да се обади в 11 вечерта, за да каже, че идва да вечеря при нас с Джени, покойната ми съпруга - и веднага затваряше телефона. \r\nИ докато се чудехме дали сме го разбрали правилно, звънецът на входната врата вече звънеше, от „Гаврил Генов“ /тогава/ до „Шести септември“ бе съвсем близо. \r\nИ какво да го правим сега – а пък и носеше кофичка от кисело мляко, наполовина пълна със ситни маслини. \r\nДокато му обяснявахме, че току-що се връщаме от вечеря, а пък и живеем почти нелегално в апартамента на професорката, майката на Джени, той вече я подкарваше към кухнята. \r\n\r\n Но човек не можеше да му се разсърди, не знам защо. Имаше нещо объркано зад тази агресивност. \r\n\r\n Прескачам 40 години напред. \r\nПреди няколко месеца реших да видя, какви ги върши в предаването си по „Евроком“ и попаднах на него точно в момента, когато Юлиан казваше: „И как не се намери в цяла България една жена, която да ме приласкае?“ \r\n\r\n Звучеше направо ужасно – но пак се процеждаше нещо странно зад този поплак - толкова агресивно да искаш любов, но и толкова откровено? \r\n\r\n Това не беше театър: след смъртта на неговата Диана, той все по-малко и малко играеше, а беше абсолютен майстор в баламосването на зрителите, те го мислеха, че прегрява и дори нещо повече, но той пък си ги въртеше, както си иска. \r\nИзобщо не се притесняваше, какво мислят за него. \r\n\r\n Мина през доста предавания и телевизии, на повечето места го търсеха за ролята на необузданото сърдито старче, дори откровено му се надсмиваха – макар самите те да бяха фасулковци, нищо повече. \r\nПо Би Ти Ви го почетоха уж с уважение, но не пропуснаха да споменат фразата му „Гледам и не вярвам на ушите си“. \r\nНяма значение колко книги си написал и какво представляват те – фасулковците книги не четат и заради това дори не се усещат, какво правят понякога, в каква дивотия нагазват. \r\n\r\n Писал съм няколко пъти за Юлиан, включително и доста критично, но той даваше вид, че не сърди, макар че с часове обсъждаше дописките ми. \r\nНо е участвал години наред в моята „Всяка неделя“, познаваше ме добре и може би не искаше да изостряме отношенията си. \r\nВъв всеки случай, не се обади, когато му пратих новата си книга „Личности и буболечки“, а там има голям портрет и за него. \r\n\r\n Той пък писа още преди трийсетина години доста пространно и ласкаво за мен в книгата си „Телевизията – живот и чудо“, писа и в книгата си „Спомени“ - но съвсем ясно си спомням, че и аз не коментирах книгите му. \r\n\r\n В спомените си пише следното: „Моята широка известност като творец се дължи на многото ми телевизионни изяви, на книгите ми и на безбройните ми публикации в печата. Но тя е благословена преди всичко от системните ми участия във „Всяка неделя“. Не знам дали аз съм, макар и мъничка част от живота на това предаване. Но категорично твърдя, че то е част от моята биография. То първо ме подтикна да се държа в телевизионното пространство страстно, вдъхновено, но и като владея себе си, чувствата си, мислите си“. \r\n\r\n По-късно Юлиан позабрави тези си думи, но важното е, че ги е казал някога… \r\n\r\n Давах му в предаването пет-шест коментара годишно, той винаги се пазареше без успех за още участия – но си беше отличен познавач на театъра, вън от всякакво съмнение. \r\nБеше и номенклатура, 20 години главен редактор на списание „Театър“ – но във „Всяка неделя“ дори естет като Вили Цанков с удоволствие си партнираше с него… \r\n\r\n През последните години външно изглеждаше, че е фиксиран в непосилната битка с публиката, а неговата, или поне част от нея, беше доста кръвожадна. \r\nНо, всъщност, мисля, че го занимаваше главно докъде ще бъде затрита/заличена истинската духовност, ще остане ли нещо от него/от нас/ от вас – или фасулковците ще развеят своя байрак над развалините на Смислеността. \r\n\r\n Без нито да гледат, без нито да чуват – а и те никога не са имали нужда от това. Кьорави катъри. \r\n\r\n Това го караше да истеризира, тогава трудно се издържаше. \r\nПризнавам си: много пъти ме е карал да си мисля, че човек трябва да пази старостта си, да я направи неприкосновена, но не посмях да му кажа. \r\nА и той нямаше да ме послуша. И заради това съм натъжен. Както и да е. \r\n\r\n И какво сега – Карбовски му благодари: „Бог да те прости, професоре, за мен беше разкош да те познавам”. Разкош? Разкош. \r\n\r\n Трябва да направя една уговорка – Карбовски може и да не повярва, негова си работа. Продължавам да смятам, че е истински самороден талант. Много различен от всички останали телевизионни работяги. \r\nДори самият Левчев го оприличи на ранния Маяковски. \r\nЧувствах се чудесно с него във „Всяка неделя“, уж ме дразнеше, но, всъщност, ме мотивираше. \r\nНадявах се, че дълго ще работим заедно, но страхливците от БНТ спряха предаването. \r\n\r\n И той, като Юлиан, крие зад хашлащината си някаква уязвимост, добър човек е, със сигурност. Не съдете по опаковката му. \r\nХубаво е, че му е домиляло за Юлиан. Усещал се е разкошно с него. \r\n\r\n Аз обаче се сетих за друго. \r\nКак същият Юлиан бе наречен преди години – да го кажа ли? \r\nТрябва да го кажа: „Приятен социопат“. \r\n\r\n Това се случи по време на изборите през 2007 година. \r\nЕто какво съм писал в дописката си „Огледало за Б.Б.“ \r\n/6 ноември 2007 година/: \r\n„На втория тур Карбовски пак бе поканил Вучков. Уж да го слуша, но всъщност да се опита да го подхлъзне. Невъзможна мисия, понеже Юлиан е доста по-ловък и устат. А и доста по-смел. \r\nНапример, той казва, че политическата класа трябва да се направи на салата. „Каква точно? Италианска или друга?”– пита Карбовски и отмята въпроса. \r\nНакрая направи и нещо отвратително – нарече Вучков „приятния социопат”. \r\n\r\n Дяволите да ви вземат – колко години са ви нужни, за да усетите, че някой ви е „разкошен“? \r\nСега, покрай смъртта на Юлиан – цели 12 години са били нужни. \r\nА иначе, за други – за Другото – колко ще са ви нужни, колко да ви отпуснат, за да узреете? \r\n\r\n Хайде, не е нужно да си купувате разкош от някого – просто се опитайте да го разберете, да го проумеете, а пътьом да станете и по-милостиви. \r\nОбикновено милостиви – не разкошно милостиви. \r\n\r\n Проклетата наша българска милозливост – все идва със закъснение, ако изобщо дойде. \r\nВ социалните мрежи и повечето сайтове смъртта на Юлиан не отприщи обичайните черни страсти, тъкмо обратното – болшинството от хората, почти всички, изразяваха скръбни чувства и уважение. Но сега. \r\nПриживе с Юлиан се гавреха с наслада – и къде бяха тогава нажалените му сега почитатели? \r\nВсе не можем да съберем кураж да се опрем на гаврошите, а те са си много лесни… \r\n\r\n Миналото е заседнало като рибена кост в гърлата на днешните лай.ари от всякаква порода – от 30 години не могат, и не могат да го изчегъртат. \r\nИ все намират някаква причина да унижат по-известните ни хора. \r\nНяма да мирясат проклетите Гробари на Прехода. \r\n\r\n Сега пък някакъв главунчо не давал пенсия/награда на Маргарита Хранова. Писал съм и за тия пенсии - виждат ми се като милостиня. \r\nНо не оставяйте Маргарита да се самооплаква пред камерите – а докарайте пред тях въпросния главунчо, него да го чуем. \r\nВ края на краищата, нека спрат напълно несмислените воаяжи на екскурзиантката Захариева – и да оправят пенсията на Хранова. \r\n\r\n Други са „приятните социопати“, други. \r\nНо ги държат на завет, за да се подхилкват от там на наивници като Юлиан. \r\n\r\n Разкошно разбираше театъра – но с Живота изглежда не беше много наясно. \r\nБеше живял десетилетия сам, а самотата е коварно животно… \r\n\r\n *** \r\n\r\n Друго е по-лошо, далеч по-лошо – това е Разкошът на Забравата, играта на Казах-Не казах, тя е като циганската Тука има-Тука нема – но е далеч по-мръснишки измамлива. \r\nКостов не си спомня, че се е разсърдил на Народа; \r\nСимеон – че го накара да си смени чипа, може би с немски, втора употреба. \r\nТой и друго каза – че за 800 дни ще ни заведе в Рая, поне пред портите му. А после излъга, че не е споменавал никакви 800 дни – трябва да си смените и ушите, налага се. \r\nТова последното не го каза, но то се подразбра. \r\nКазах-Не казах. Гледаш го в устата – и не вярваш на очите си – нещо такова би казал Юлиан. \r\n\r\n *** \r\nСимеон. \r\nМая Костадинова, която вече е в Нова телевизия, направи добро интервю с него – остри въпроси, опаковани с измамна миловидност. \r\nЗапочна с обръщението „Ваше Величество“, а той дори не премигна. \r\nНо когато през далечната вече 1990 година го попитах, как да се обръщам към него – с Ваше Величество или по друг начин – той изрече безучастно „Това няма значение“. \r\n\r\n Сетне беше премиер, за доста повече от 800 дни и съвсем заряза „царството“. \r\nА сега пак е цар. И е много ловък в Тука има-Тука нема. \r\n\r\n Иначе обаче си го биваше, за първи път от доста години насам. \r\nМая го пощади донейде, специално за дядо му – нали беше Денят на Независимостта, трябва да забравим касапниците на Фердинанд - дори да си мислим - за половин ден, какъв Разкош е бил и той. \r\n\r\n Имаше важни моменти/отговори. \r\nПенсията изглежда го е охрабрила – каза, че НАТО не е до гроб. Това по неговите стандарти е нечувана откровеност. \r\nНо аз се сетих, че още през януари 1999 година каза във „Всяка неделя“, че членството в алианса е скъпо удоволствие. \r\n\r\n С мънкане удари една балтия на Захариева, заради истериите й около изложбата в руското посолство – нейните истерии обаче са добре пресметнати. \r\n\r\n Една парламентарна монархия е най-доброто решение – каза новият ни цар. Мълча докато управляваше като премиер, обаче сега е сигурен, можете пак да му шиете юрганчета. \r\n\r\n Не знае какво мисли за Бойко, но пък е добър в сметките: поправи Мая, че не е изкарал три пълни мандата, все пак. И това бе нечувана храброст. \r\n\r\n И накрая: не би се обидил на Народа, неговият случай не бил такъв. \r\nАми онзи чип? Карай да върви. Разкош. \r\n\r\n \r\n\r\n   \r\n \n\t\t\t\t\t\t", "date": "2019.09.28", "title": "Кеворк Кеворкян: РАЗКОШ"}
