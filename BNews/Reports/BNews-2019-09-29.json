{"url": "http://www.bnews.bg/article/263619-nikola_filchev_s_ubiystven_analiz_po_temata_kalpakchiev_dzhok_polfriyman_i_ivan_geshev", "text": "\n  Бившия главен прокурор направи убийствен анализ по актуалните теми свързани със скандалното решение на съдията Калпакчиев за освобождаването на убиецът Джок Полфрийман и кандидатурата на Иван Гешев за главен прокурор. Никола Филчев описа ясно и кратко соросоидната схема, която действа повече от двадесет години в българия и чрез подсъдими олигарси и сложна система от НПО-та е превзела българския съд. Филчев обясни защо решението на Калпакчиев за освобождаването на убиеца Джок Полфрийман е незаконосъобразно, излагайки ясни аргументи, които са меко казано скандални. Филчев започна с фактите, че и Калпакчиев и Полфрийман са били номинирани за \"човек на годината\" БХК. Същия БХК е регистрирал сдружението на Полфрийман, което пък е предлагало промени на закона, чрез които Калпакчиев освобождава Полфрийман. Никола Филчев не пропусна да коментира и особено скандалния факт, при който бившия правосъден министър Христо Иванов е поканил убиеца Джок Полфрийман да пише промени на НК и НПК, които са обслужили неговото освобождаване. За зависимистта на съда от олигархията Филчев се позова на дългогодишната битка на евродепутата Николай Бареков срещу кръга \"Капитал\" на олигарха Прокопиев, като за пореден път подчерта, че една голяма част от българския съд обслужва подсъдими олигарси. По въпросът свързан с кандидатурата на Иван Гешев за главен прокурор Никола Филчев бе кратък и ясен като заяви следното: \"Журналистът Байрактаров ясно го каза. Ако искате главен прокурор, който да пуска убийците не избирайте Иван Гешев за главен прокурор!\". Филчев обясни и, че за първи път прокурорите са толкова единни и обединени зад кандидатурата на Иван Фешев за главен прокурор. Естествено Филчев разказа и за заплахите на Иван Костов да превърне прокуратурата в агенция на негово подчинение, както и за съветите му към Никола Филчев да не разследва престъпната приватизация. Филчев отказа да да каже как е отговорил на Костов с мотив, че не е за пред публика, но даде да се разбере, че в отговорът си е използвал хубава българска благословия, каквато често използваше великия Христо Стоичков по световните футболни терени.    \r\n \n\t\t\t\t\t\t", "date": "2019.09.29", "title": "Никола Филчев с убийствен анализ по темата Калпакчиев, Джок Полфрийман и Иван Гешев"}
{"url": "http://www.bnews.bg/article/263625-silno_zemetresenie_raztarsi_filipinite", "text": "\n Земетресение с магнитуд 6,1 разтърси в неделя филипинския остров Минданао. Това съобщи БГНЕС, позовавайки се на Европейския средиземноморски сеизмологически център. \r\n\r\n Епицентърът е бил на 185 км. югоизточно от град Давао. Огнището е на дълбочина 88 км. \r\n \n\t\t\t\t\t\t", "date": "2019.09.29", "title": "Силно земетресение разтърси Филипините"}
{"url": "http://www.bnews.bg/article/263620-sayuzat_na_sadiite_kalpakchiev_i_bhk_se_hranyat_ot_parite_na_soros_i_oligarha_prokopiev_ako_ne_beshe_borisov_tsvetanov_oshte_shteshe_da_mesti_girichkite_v_nyakoy_fizkulturen_salon", "text": "\n Решението за Джок Полфийман е дълбоко необосновано и взето от незаконен и предубеден състав. Това заяви пред БНТ бившият главен прокурор Никола Филчев, коментирайки скандалното предсрочно освобождаване от съдия Калин Калпакчиев на австралиеца Джок Полфрийман. \r\n\r\n \"Съюзът на съдиите е съюз от сравнително малко хора. Техните ръководители са комплексирани хора и имат една важна задача - да провеждат идеите на Сорос тук, срещу \"справедливо\" възнаграждение. Те наричат това \"борба за евроатлантическите ценности\". Всичките се хранят в последна сметка от парите на Сорос. Това е една сложна система от неправителствени организации, които провеждат неговите идеи. Съюзът на съдиите е най-яркият пример. Казвам ви за явления, които се развиват в България от 20-на години насам. Цялата мрежа от неправителствени организации - БХК и други подобни. Те прокарват идеите на Сорос, служат на олигархията и евродепутатът Николай Бареков ясно каза - кръгът на олигарха Прокопиев си има съдии, които го обслужват\", заяви Филчев. \r\n\r\n \"За съжаление ръководителите на този съюз увличат и млади съдии. Правителствата се сменят, съдиите остават, докато се измени Конституцията. Но младите съдии не знаят кой ги ръководи. Една от лидерките на този съюз преди 90-та година беше партиен секретар и от нея зависеше кого да издигне според предаността към комунистическата идея. Тази госпожа стана виден активист на СДС след 90-та година и даже кандидатства за президент. После се записа в една партия, която никога не губи - партията на парите. Получават грантове от Сорос, изобщо - добре хранят\", допълни гостът. \r\n\r\n Той коментира и протестите срещу кандидатурата на Иван Гешев за главен прокурор: \"Има един безпрецедентен факт - Гешев е предложен от всички прокурори, членове на ВСС. Нещо повече - той е предложен от повечето прокуратури в страната. Прокурорите са се подписали, те познават качествата му, те са работили с него и смятат, че той ще бъде успешен главен прокурор\". \r\n\r\n Филчев направи паралел със себе си: \"Когато ВСС ме избра преди 20 години за главен прокурор, имаше 7 кандидати, а избраха мен. Но имаше много недоволни. Следователно - многото кандидати не е гаранция, че един главен прокурор ще бъде успешен\". \r\n\r\n \"Костов, костовисти, соросоиди и включително този Съюз на съдиите - всички действаха срещу мен. Те ми поискаха оставката. Защо?! - Защото \"администрацията на главния прокурор имала неправилни назначения и станала много\"... При мен администрацията беше от 15 души, при Борис Велчев - 150\", заяви още гостът. \r\n\r\n Никола Филчев заяви, че главният  прокурор Сотир Цацаров работи успешно през този мандат, с отличен юрист, с познаване на законодателството. \"Той остави едно име на сериозен и отговорен човек в историята на прокуратурата\". \r\n\r\n За премиера Борисов той заяви, че е \"човек на честта и закона\". \"Той държеше на закона и спазваше буквата на закона\", отбеляза бившият главен прокурор. \r\n\r\n Филчев бе безпощаден в оценката си към бившия втори човек в ГЕРБ: \"Ако не беше Борисов, Цветан Цветанов още щеше да мести гиричките в някой физкултурен салон... Докато беше министър на вътрешните работи, ставаше всяка сутрин по телевизията и сочеше с пръст хората, които са \"престъпници\". Това съсипа здравето и имуществото на много хора. Тези неща не се забравят\". \r\n \n\t\t\t\t\t\t", "date": "2019.09.29", "title": " Съюзът на съдиите, Калпакчиев и БХК се хранят от парите на Сорос и олигарха Прокопиев! Ако не беше Борисов, Цветанов още щеше да мести гиричките в някой физкултурен салон"}
{"url": "http://www.bnews.bg/article/263626-avstriya_provezhda_predsrochen_vot_sled_koruptsionen_skandal", "text": "\n Австрийците избират нов парламент, четири месеца след корупционен скандал свалят коалиционното правителство на бившия канцлер Себастиан Курц и крайно дясната партия на свободата, съобщава АП. \r\n\r\n Около 6,4 милиона избиратели на възраст 16 и повече години имат право да подават бюлетини за изборите в неделя. \r\n\r\n Страната с 8,8 милиона население е управлявана от безпартийна временна администрация, назначена през юни, след публикуването на видеоклип, показващ лидерът на партията на свободата Хайнц-Кристиан Щрахе, който изглежда, че предлага услуга на предполагаем руски инвеститор, предизвика срива на правителството на Курц. \r\n\r\n Курц и неговата дясноцентристка народна партия водеше последните проучвания на общественото мнение, вероятно ще трябва да избере дали да сформира нова коалиция с Партия на свободата или да се обедини с левите центристки социалдемократи. \r\n\r\n Първите резултати ще бъдат налични след приключване на гласуването в 17 часа. \r\n \n\t\t\t\t\t\t", "date": "2019.09.29", "title": "Австрия провежда предсрочен вот след корупционен скандал"}
{"url": "http://www.bnews.bg/article/263623-predlagat_363_leva_da_e_liniyata_na_bednost_za_2020", "text": "\n От 1 януари 2020 г. линията на бедност да бъде 363 лева - това предвижда проект на постановление на Министерския съвет, публикуван за обществено обсъждане на сайта на социалното министерство и на Портала за обществени консултации. Срокът за обсъждане на проекта е до 27 октомври. \r\n\r\n Линията на бедност през тази година е 348 лева. Предложеният нов размер за 2020 г. е с 4,3 на сто по-висок в сравнение с 2019 година. \r\n\r\n При размер на линията на бедност от 363 лв. средномесечно на човек от домакинство, под прага на бедност са 1 663 668 души. \r\n\r\n С определянето на линията на бедност от 363 лв. за 2020 г. финансовата подкрепа за хората с трайни увреждания ще бъде актуализирана и ще отговаря на динамично променящата се икономическа среда, се отбелязва в доклад на социалния министър. \r\n \n\t\t\t\t\t\t", "date": "2019.09.29", "title": "Предлагат 363 лева да е линията на бедност за 2020 "}
{"url": "http://www.bnews.bg/article/263622-41_godishen_mazh_namushka_zhena_si_zaradi_revnost", "text": "\n 41-годишен мъж е задържан за 72 часа с обвинение, че е намушкал с нож жена си, информира МВР. \r\n\r\n Инцидентът е станал в петък следобед. На мястото полицаи са установили, че пострадалата е 36-годишна пловдивчанка. Тя  е транспортирана с линейка в пазарджишката болница с прободни рани в областта на корема и краката. \r\n\r\n В хода на разследването е установено, че жената е била при роднини в Септември. Нападателят е пристигнал впоследствие при нея. Двамата са живеели на семейни начала. \r\n\r\n В изблик на ревност мъжът е нанесъл няколко удара с нож по тялото ѝ, след което избягал. Мъжът е открит на територията на пловдивския квартал „Столипиново“.  \r\n \n\t\t\t\t\t\t", "date": "2019.09.29", "title": "41-годишен мъж намушка жена си заради ревност"}
{"url": "http://www.bnews.bg/article/263624-svetovniyat_probeg_na_mira_dostigna_do_balgariya", "text": "\n Доброволци от цял свят се включиха в световния пробег на мира. В България те влязоха през Свищов и утре ще финишират във Варна. \r\n\r\n Стартът на лъча от лекоатлети, които достигнаха до България \r\n е даден град Кишинев. Костадин Виглов тръгва оттам като се включва за 6 път в пробега. „Спортът е мощно средство за обединение на хората. За приятелство. Ние всички сме виждали – има го този спортен дух, желание за победа  – както го наричаме спортна злоба. Но също сме виждали и тези моменти на дълбоко уважение и на симпатия след като състезанието е завършило, между състезателите”, коментира той.  \r\n\r\n Основател на глобалната щафета е индийският философ и спортист Шри Чинмой, чиято кауза е световният мир и приятелството между народите. В тежките бягания, които на моменти са надхвърляли и 120 километра на ден се включиват и жени. Сред тях е и Луиза Харитон от Румъния. Почтидесет години тя е част от пробега на мира. „Ние бягаме, защото обичаме да бягаме. Харесва ни да срещаме различни хора. Таз инициатива всъщност е проект на единството и ако ние можем заедно в отбор да бягаме и да постигнем това, значи \r\n целия свят може да се обедини. Така както ние сме отбор от различни страни, по същия начин и човечеството може да се обедини”, каза Харитон.  \r\n\r\n Тя не отрича, че са срещнали и трудности по трасето на лъча от Кишинев и то в родната й страна. „Както в живота има върхове и спадове, по същия начин бе и пробега за нас до момента. Най-трудно беше в Румъния, защото там имаше много километри, а отборът бе по-малък”, сподели още Луиза. Това обаче не отказало участниците и те достигнаха Нови пазар. Където бяха посрещнати от младите лекоатлечески надежди на града.  \r\n\r\n „Изключително много ми хареса. За мен бе чест да участвам в това, защото всички хора, които видях днес, които участваха.  Беше наистина прекрасно”, коментира Диана Димитрова. \r\n\r\n „Особено царицата на спортовете – да. Обединява и не само. Възпитава качества, учи на дисциплина, на ред. А между другото ние имаме доста шампиони, рекордьор в атлетиката. Така че с най-голямо удоволствие участваме в този пробег”, коментира Елена Николаева, треньор \r\n  \r\nФакелът на пробега е световен символ на мира. През своята история е бил държан от хора като Нелсън Мандела, Майка Тереза, Михаил Горбачов, Карл Люис и Мохадем Али, както и от стотици хиляди деца. За повече от три десетилетия в Пробега на мира са изминати над 600 000 километра през 150 държави. \r\n \n\t\t\t\t\t\t", "date": "2019.09.29", "title": "Световният пробег на мира достигна до България"}
{"url": "http://www.bnews.bg/article/263628-publikata_na_botev_reve_vsichki_van", "text": "\nФеновете на канарчетата поискаха босовете на клуба да се махат. Ботев вече е два метра под земята.  \r\nИзлагациите в коматево продължиха с поредна домакинска загуба от игралата цяло полувреме с 10 човека Славия. \r\n На топа на публиката вече не е странната птица на треньорския пост Желко, а Палийски по прякор Бай Ганьо и останалите недоразумения, който незнайно кой инсталира от години по върховете.  \r\nБезумната идея с детектора на лъжата и изгонването на култовия треньор Белия, донесъл Купата, закопа пловдивския хегемон.  \r\nНе се разбра дали феновете искат да се маха и номиналния  собственик Самуилов или хвърлят цялата си омраза към неговия човек Зафиров и лицето Палийски, който се явява маша на задкулисни интереси.  \r\nФеновете проумяха най-после, че Ботев е жерва на задкулисен заговор и никой от т.н ръководство не мисли за доброто на клуба.  \r\nДосега феновете бяха заслепени от празните обещания за строежа на стадион. Стадионът в Колежа стои на скеле от години и всички дати за започването на строежа се оказаха лъжи.  \r\nФеновете още днес са готови да линчуват Палийски и босовете около него. Очакват се оставки и поемане на отговорност, но не с голи приказки. Говори се, че целта е да се открадне стадиона от клуба, но рухването на отбора, който е на път да изпадне, може да осуети престъпната схема. \r\n От своя страна треньорът Желко разчита, че има тлъста неустойка и няма кой да плати, за да го махне. Пред камерата след краха днес Желко нагло обяви, че остава и че играчите го харесват.  \r\nЦялото ръководство Ботев начело с Палийски се скри предвидливо, за да не яде предах, а Зафиров избяга още преди края на мача. Хаосът в Коматево е пълен и мрачната епоха на Митьо Селския вече се върна обратно под името Селските времена. \n\t\t\t\t\t\t", "date": "2019.09.29", "title": "Публиката на Ботев реве: Всички вън!"}
{"url": "http://www.bnews.bg/article/263627-kandidat_kmet_na_valeri_simeonov_narushava_drastichno_zakona_gergana_mikova_se_vazpolzva_ot_darzhavnata_si_dlazhnost_po_vreme_na_izbori_snimki_i_dokumenti", "text": "\n Областният управител и кандидат за кмет на Стара Загора от партията на Валери Симеонов Гергана Микова е нарушила днес драстично закона. Според правилата на Изборния кодекс, същата трябва да е в отпуск по време на изборите, но бдителни граждани ни сигнализираха, че това не е така. Още вчера според гражданите Микова е пристигнала в гр.Одрин Р.Турция, за да вземе участие в държавната делегация водена от министъра на културата Боил Банов на празника по случай 150-годишнината на православната църква в Одрин „Св. Константин и Елена“. Според очевидци на събитието Микова през цялото време се държала подозрително и избягвала обективите на камерите и фотоапаратите. Все пак е била запечатана на снимка като част от държавната делегация. Ето и снимка, на която Микова е обградена с червено :   \r\n\r\n Гражданите, които сигнализираха поясняват, че Микова е била возена от служебния автомобил към администрацията на областния управител на Стара Загора, какъвто всъщност е самата тя. Оказва се, че Микова е извършила и още едно нарушение, тъй като същата не е декларирала получен заем от частно лице за \r\n\r\n 12 900 (дванадесет хиляди и деветстотин лева) който подлежи на задължително деклариране пред КПКОНПИ и НАП. Наша проверка на публичната декларация на Микова установи, че заемът не е деклариран, а ето и линк към самата декларация:    Би Нюз разполага с договора за предоставяне на заема, както и с потвърждаването му за истинност от заемодателя, като уточняваме, че сумата е преведена по банков път в сметката на Микова ето и договора за получаването на заема:      \r\n\r\n Би Нюз очаква след тази публикация ЦИК и КПКОНПИ да се самосезират и да приложат закона с цялата му строгост! За да потвърдим достоверността на участието на Микова в Одрин публикуваме и поста на българското посолство в Р. Турция в социалната медия Фейсбук. На първата снимка Микова се е сгушила между посланикът ни Надежда Нейнски и министъра на културата Боил Банов. \r\n\r\n \r\n\r\n   \r\n\r\n   \r\n \n\t\t\t\t\t\t", "date": "2019.09.29", "title": "Кандидат кмет на Валери Симеонов нарушава драстично закона! Гергана Микова се възползва от държавната си длъжност по време на избори!- снимки и документи"}
{"url": "http://www.bnews.bg/article/263621-boris_dzhonsan_nyama_veche_nakade_da_marda", "text": "\n Долната камара на британския парламент здраво обърка сметките на премиера Борис Джонсън за Брекзита: той вече не разполага с мнозинство, а не може и да предизвика предсрочни избори, макар че това много му се искаше. Премиерът вече няма как да плаши ЕС, че Великобритания ще напусне общността без сделка, което, впрочем, никога не е било истинска заплаха. А законът сега го задължава да поиска от Брюксел ново отлагане на Брекзит, в случай че идния месец не бъде постигнато споразумение. \r\n\r\n Играчите на шах биха казали, че Джонсън е матиран по всички правила на играта. Той просто няма повече накъде да мърда. В тази ситуация британският премиер се оказа предимно заради собствената си стратегия: държеше се като истински Рамбо, който от самото начало залагаше на грубата конфронтация с парламента. \r\n\r\n Фактът, че сега той обвинява депутатите в \"предателство\" и \"капитулация\", показва, че изобщо не е разбрал какво му каза Върховният съд тази седмица, а именно: в една демокрация парламентът контролира правителството, защото е представител на народа. В конкретния случай парламентът просто иска да осуети Брекзит без сделка, който би нанесъл на страната сериозни щети. А един премиер, който дори не е бил избиран от народа, е длъжен да се съобразява с неговата воля. \r\n \n\t\t\t\t\t\t", "date": "2019.09.29", "title": "Борис Джонсън няма вече накъде да мърда"}
