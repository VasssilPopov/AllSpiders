{"url": "http://www.bnews.bg/article/239092-vnimavayte_nova_izmama_po_elektronnite_poshti", "text": "\n Пореден опит за измама заля електронните пощи. Този път е използвано името на известна банка. \r\n„Скъпи клиенти, Вашата електронна сметка е временно заключена от съображения за сигурност. Ако искате да активирате профила си, следвайте инструкциите“, пише в съобщението, подписано от „Обслужване на клиенти“. \r\nПриложен е линк, на който подателите на писмото обещават, че може да бъде намерена повече информация. На пръв поглед всичко изглежда наред в писмото, но името на подателя в имейла се различава с една буква от реалното име на банката, чието име се използва. Приложеният линк е към сайт за фишинг. \r\nОт банката, от чието име се разпространява писмото, съобщават на официалната си страница, че атаките от подобен тип са зачестили през последните години. \r\n„Чрез фишинг атаките, злонамерени лица се сдобиват с лични данни, пароли за достъп до онлайн банкиране, както и с номера на банкови карти на клиента, за да злоупотребят с тях“, обясняват от банката. \r\nТова се случва като измамниците изпращат имейл, който звучи убедително и правдоподобно и до голяма степен наподобява официалния формат на банковата кореспонденция. Така те подканват потенциалните си жертви към отваряне на линк, водещ към имитираща страница, където да въведат доброволно своите данни. \r\nЕксперти съветват в никакъв случай да не се доверяваме на имейли от такъв тип и да не се отварят прикачените линкове. \r\n \n\t\t\t\t\t\t", "date": "2018.03.23", "title": "Внимавайте! НОВА измама по електронните пощи! "}
{"url": "http://www.bnews.bg/article/239086-55_ot_patishtata_v_bg_s_tol_taksa", "text": "\n За около 55% от пътищата в страната ще се плаща тол такса от тежкотоварните автомобили, съобщи регионалният министър Николай Нанков по време на парламентарния контрол. \r\n\r\n Той посочи, че българските превозвачи ще калкулират повишаването на цените по новата система в себестойността на своята услуга и допълни, че за автобусните превози се очаква да има известни преференции при тарифирането. \r\nМинистърът информира, че то е в процес на изготвяне, като се очаква да бъде привлечена международна финансова институция в подкрепа на работата на междуведомствена група по темата. \r\nРаботи се и по определянето на обхвата на пътищата в системата. \r\nДвете дейности са извън договора с избрания изпълнител на тол системата, каза министърът, цитиран от БТА. \r\nНанков призова за дебат по темата в Народното събрание, за да има по-голяма конкретика. \r\nТой напомни, че с въвеждането на тол системата ще има допълнителни средства за ремонт на пътища и за строителство на нови. \r\nМинистърът изтъкна, че сега в страната от преминаващи транзитно тежкотоварни коли остават 50 млн. лева на годишна база, докато в Сърбия - 300 млн. евро за почти същите километри. \r\n \n\t\t\t\t\t\t", "date": "2018.03.23", "title": "55% от пътищата в BG с ТОЛ такса"}
{"url": "http://www.bnews.bg/article/239072-eto_gi_pokanite_za_svatbata_na_megan_markal_i_prints_hari", "text": "\n Британският принц Хари и американската му годеница Меган Маркъл поканиха 600 гости на сватбата си на 19 май. \r\nОт двореца Кенсингтън съобщиха, че поканените на церемонията в параклиса \"Сейнт Джордж\" на замъка Уиндзор ще присъстват и на обяд след това. По-късно вечерта 200 гости ще бъдат посрещнати на частен прием в намиращия се наблизо Фрогмор хаус. Домакин ще бъде бащата на Хари принц Чарлз. \r\nКралските покани са щамповани със златисто и черно, след това са гланцирани и краищата им са позлатени. Те са били изпратени на адресатите тази седмица. В поканите мъжете са инструктирани да носят фрак или костюм, а жените - официална рокля и шапка. \r\n  \r\n \n\t\t\t\t\t\t", "date": "2018.03.23", "title": "Ето ги поканите за сватбата на Меган Маркъл и принц Хари"}
{"url": "http://www.bnews.bg/article/239074-shterkata_na_gushterov_plache_za_bebe", "text": "\n Доведената дъщеря на милионера Добромир Гущеров Мартина Руменова и половинката й, футболистът на \"Нотингам\" Димитър Евтимов, градят идиличен съвместен живот в Англия и се готвят за сватба и бебе. \r\n\r\n За близо тригодишната си връзка двойката споделя всеки един миг заедно, като вече имат обща кола и жилище. Нормалният развой на взаимоотношенията им е те да ги сковат с брак и поколение, за което получават безусловната подкрепата и на Добромир Гущеров. В почивките между футболните срещи шармантната Марти и талантливият вратар не пропускат да обикалят света, но и да присъстват на всяка една фамилна сбирка в именията на бившия депутат. Майката на красавицата Диана обожава кандидат-зетя, а съпругът й е възхитен от скромността и уважението му към доведената дъщеря. \r\nВъпреки финансовата подплатеност и обезпеченост от родата младата двойка изявила желание да се справя сама, като разчита на доходите, които си докарва на Острова. Заплатата на Митко от \"Нотингам Форест\" и приходте на Марти са напълно достатъчни за околосветските им воаяжи, луксозно жилище и лъскав джип. \r\n\r\n \"Сторитата\" и снимките, които те публикуват в социалните мрежи, остават сладникавото впечатление за приказна любов или идилична филмова романтика. Екзотични острови, тузарски ресторанти, посещения на дворци, галерии са само част от развлеченията на щастливците. За евентуалната сватба обаче най-вероятно милионерът ще организира нещо невиждано от времето на царските балове, смята близки на семейството. \r\n \n\t\t\t\t\t\t", "date": "2018.03.23", "title": "Щерката на Гущеров плаче за бебе "}
{"url": "http://www.bnews.bg/article/239049-dzhino_izpushi_az_sam_kral", "text": "\n Любимата реалити звезда на България – Джино Бианкалана, се самообяви за крал \r\n\r\n Мачото се похвали в социалните мрежи с нова татуировка, която е заела голяма част от кожата между раменете и врата. \r\n\r\n Именно там е разположена акорона с крила, а отдолу надписът гласи „King”, което в превод значи „крал“, писа „Телеграф“. \r\n\r\n Това е поредният татус, който Бианкалана разполага върху тялото си. Той има множество татуировки, които имат различно значение. Повечето от тях мачото направи след като за първи път спечели формата „ВИП Брадър“ през 2016-а година.   \r\n \n\t\t\t\t\t\t", "date": "2018.03.23", "title": "Джино изпуши: Аз съм крал!"}
{"url": "http://www.bnews.bg/article/239084-ukrotiha_gi_s_nyakolko_miliona_nadziratelite_spirat_s_protestite", "text": "\n Синдикатът на служителите в затворите в България спира протестите, считано от днес. Решението идва след настъпилата на 20 март 2018 г. промяна в ситуацията около исканията, за които Синдикатът протестира от 29 януари т.г. \r\nПреди дни стана ясно, че правителството ще отпусне 15 млн. лева за увеличение на заплатите на служителите в дирекциите \"Охрана\" и \"Изпълнение на наказанията\" към правосъдното министерство. Това съобщи ресорният министър Цецка Цачева след среща с ръководствата на синдикатите в сектора. \r\n  \r\nОколо 6 млн. лева от тази сума ще бъдат дадени за изравняване на сумите за специфични служебни дейности между служителите на министерството на правосъдието и на МВР, които работят на аналогични позиции. С останалите пари ще бъдат увеличени заплатите на служителите, които работят при най-тежките условия. \r\nНа 29 март се очаква синдикатите и администрацията да представят разчети, след което ще се прецени какво да бъде увеличението на възнаграждението, като принципът, който ще се спазва, е да е за онези позиции и длъжности, при които има разлика по отношение на размера на възнаграждението с аналогични позиции в МВР. \r\nСиндикатът на служителите в затворите в България ще остане в протестна готовност до приключване на цялата процедура по изготвяне на нормативната уредба, регламентираща изравняването на основните месечни възнаграждения и на допълнителните социални плащания в Главните дирекции „Изпълнение на наказанията“ и „Охрана“. \r\n \n\t\t\t\t\t\t", "date": "2018.03.23", "title": "Укротиха ги… с няколко милиона: Надзирателите спират с протестите! "}
{"url": "http://www.bnews.bg/article/239052-emiliya_sas_101_rozi_za_chrd", "text": "\n Голям романтик се оказа мъжът на Емилия–Жорж Башур. Арабският бизнесмен изненада настоящата си любима с мил жест по повод личния й празник \r\n\r\n Специално за рождения ден на певицата той й подари 101 рози. А на огромния букет бяха подредени и думите–„Обичам те”. \r\nЕмилия веднага се похвали с жеста в социалните мрежи. „Щастлива съм! Обичам те, любов моя”, пише изпълнителката, цитирана от „България днес”. \r\nСамо преди дни двойката бе на романтична екскурзия в Ню Йорк. Башур и Емилия посетиха забележителностите на мегаполиса и постоянно демонстрираха чувствата си един към друг. \r\n  \r\n \n\t\t\t\t\t\t", "date": "2018.03.23", "title": "Емилия със 101 рози за ЧРД"}
{"url": "http://www.bnews.bg/article/239085-bdzh_se_opitva_da_zamazhe_skandala_udalzhiha_sroka_za_op_za_remonta_na_lokomotivi", "text": "\n Удължаваме срока за получаване на оферти в процедурата за ремонт на локомотиви, за да дадем възможност на повече фирми, които имат интерес да участват в нея. Това заяви управителят на \"БДЖ Пътнически превози\" Пламен Пешаров след взетото решение. По думите му в процедурата могат да участват както български компании, така и от целия Европейски съюз. \r\n\r\n Скандалът избухна преди дни след публикации в медиите. Още тогава транспортният министър Ивайло Московски нареди проверка на обществените поръчки. \r\n\r\n Според публикации държавната жп компания ще плати над 4 милиона лева без ДДС на предварително известна фирма. Схемата била стандартна. В предложената обществена поръчка били заложени условия, които една единствена фирма можела да изпълни. Освен това в договора били заложени и задължения на БДЖ, които представлявали почти целия ремонт. \r\n\r\n Според Пешаров на националния железопътен превозвач е необходима компания, която предлага най-добри условия като качество и бързина на изпълнение на услугата. Офертите са за участие в обществена поръчка с предмет: \"Извършване на планова техническа поддръжка (ТП, МПР и ГПР) и извънпланова техническа поддръжка (РН) на електрически локомотиви серия 46200 и електрически локомотиви 44001 и 44002, собственост на \"БДЖ Пътнически превози\" ЕООД за тригодишен период\". \r\n\r\n \"Ремонтът на локомотиви е комплексна услуга и ние възлагаме на външен изпълнител само онази част, която не може да бъде извършвана от служители на дружеството. Това са специфични дейности, свързани например с електрониката на тяговия подвижен състав, софтуер и настройките\", подчерта Пешаров. \r\n\r\n По думите му е напълно недопустимо процедура със състезателен характер да бъде определяна като нагласена, след като всички условия са публични и достъпни за имащите интерес да участват компании. \r\n\r\n Пламен Пешаров заяви, че изискването към участниците е да направят оферта за ремонт на км/пробег, като това ще гарантира качеството на услугата и ще предотврати извършването на фиктивни ремонти. \r\n\r\n \"Сумата, която е обявена в процедурата е прогнозна стойност. Никъде в документацията няма изискване ремонтите да се извършват за 8 часа. В София и около нея има минимум 5 бази, подходящи за изпълнението на предмета на поръчката\", добави още той. \r\n\r\n Безопасността на пътниците и качеството на услугата е основен приоритет за ръководството на БДЖ и с това няма да правим никакъв компромис, е категоричен управителят на \"БДЖ Пътнически превози\". \r\n \n\t\t\t\t\t\t", "date": "2018.03.23", "title": "БДЖ се опитва да замаже СКАНДАЛА: Удължиха срока за ОП за ремонта на локомотиви!"}
{"url": "http://www.bnews.bg/article/239046-mazhat_ot_pornoto_s_andzhelina_se_puskal_za_200_leva_i_na_mazhe_predpochital_da_e_pasivnata_strana_shokirashti_podrobnosti", "text": "\n Плеймейтката Анджелина удари дъното, след като вчера на страницата й в инстаграм бе публикуван порно клип, в който тя е в главната роля, а неин партньор е някой си Йордан Йорданов. \r\n\r\n Това е поредния изтъркан опит на никому неизвестни персони да трупат слава и да си вдигат цената и рейтинга. Клипът бе изтрит малко, след като бе качен, а „клетата“ Анджелина се оправда, че профилът й бил „хакнат“, което разбира се бе прието със смях от последователите й. \r\n„ Тя вика че нейния инстаграм бил хакнат, а клипа беше качен от профила на гаджето й“, гласи един от коментарите. \r\nАнджелина пък се изцепи крайно наивно и сподели, че въпросното филмче било плод на любовта им. Представете си! „Извиняваме се клипът,който излезе беше нещо наше лично ,но до къде ли не стига хорската злоба!...Любовта ни е по-силна от всичко“. \r\nСмешникът под който артистично пъшка Анджелина е бивш пишман футболист, а в момента се изживява като модел. Наскоро той влезе влезе в ТОП 10 на най-желаните мъже за годината. Представи се и на международния конкурс International Top Model of the World, откъдето донесе две награди – за най-фотогеничен модел и участник с най красиво тяло. Това пък веднага поражда въпроса: с кого ли е преспал, че да се окичи с тези титли? \r\nЗа него в светските среди упорито се говори, че е жиголо. Приемал поръчки както от жени така и от мъже. Според слуховете с мъже даже му харесвало повече. Любимата му позиция е била да е пасивен с друг мъж. За среща взимал скромно - около 200 лв. Всъщност основните му доходи били от това. Явно двамата с Анджелина са замислили евтиния пиар, за да си качат цената, която сега наистина е ниска, пише HotArena. \r\nНеуспялата плеймейтка, която има амбиции да пробие като певица в чалга бранша от доста време се опита да привлече вниманието към себе си. След поредица неуспешни опити да се пише за любовница на успели бизнесмени, Анджелина показа пълно безсилие и липса на креативност и се изложи яко с познатия ни вече номер. Интересът на аудиторията отдавна е изчерпан към подобни треторазредни креватни изпълнения. Още от времето на Галена и клипчето във ваната. \r\nВместо желания ефект, Анджелина бе засипана с негативни коментари. \r\n\"По всичко личи, че видеото е пиарско нагласено. Анджелина нарочно си крие лицето. И дори не гола от кръста нагоре. Пълен смях!“, \r\n„ Горката толкова искаше да се докопа до пари и слава ,че си легна с толкова много хора че не е истина“, \r\n„Ще ѝ осигури повече снимки и хонорар какъв авторитет има точно в тази безплатна реклама си е направила и после се оправдава че профила ѝ е хакнат“, \r\n„Духовият оркестър на България се разраства! Когато нямаш капацитета да блеснеш с нещо, и секса е нещо ... дънотооо“, са малка част от мненията на форумците. \r\n \n\t\t\t\t\t\t", "date": "2018.03.23", "title": "Мъжът от порното с Анджелина се пускал за 200 лева и на мъже, предпочитал да е пасивната страна (Шокиращи подробности)"}
{"url": "http://www.bnews.bg/article/239083-emblematichni_sgradi_v_sofiya_ugasvat_zashto", "text": "\n В последната събота на март се провежда най-голямата природозащитна инициатива в света - „Часът на земята”. Тази година тя се пада на 24 март. Между 20.30 и 21.30 ч. милиони хора изгасят електричеството в домовете си за един час. \r\n  \r\nЕмблематични сгради по цял свят също изключват осветлението си. В София ще угасне целият център, сред който и статуята на София, Народния театър, Парламента и храм-паметникът „Александър Невски”. \r\n  \r\nПловдив се включва в \"Часът на Земята\" още от тази вечер \r\nПо повод тазгодишния „Час на земята”, чието мото е „Свържи се с природата”, в столицата ще има няколко инициативи. \r\nЗа няколко часа в мобилен пункт ще се събира стара техника, площад \"Батенберг\" ще бъде затворен за коли през целия ден, а 50 светофара ще светнат в зелено едновременно във формата на сърце като подсещане да изключим електрическите си уреди в 20.30 ч. В същия час ще започне и огнено шоу пред Народния театър, където се провежда традиционното гасене на светлини. \r\n \n\t\t\t\t\t\t", "date": "2018.03.23", "title": "Емблематични сгради в София „угасват”! Защо?  "}
{"url": "http://www.bnews.bg/article/239091-raeva_popilya_neosvedomenata_deputatka_ot_bsp_gimnastichkite_ot_shokolada_samo_go_mirishem_sa_palnoletni_i_stoichkov_uchastva_v_podobna_reklama", "text": "\n \r\n\r\n която днес от трибуната на Народното събрание коментира станалата популярна реклама с \"шоколада само го миришем\". \r\n\r\n Надъханата депутатка от БСП засяга темата по повод риска от рекламни послания, насърчаващи подрастващите да участват в хазартни игри. \r\n\r\n Илиана Раева публикува коментар в профила си във Фейсбук, в който тя потвърди, че всички момичета от въпросната реклама са в пълнолетна възраст. \r\n\r\n \r\n\r\n Раева със сигурност е успяла да съкруши депутатката, която с нищо друго не се е прочула с встъпването си в парламента, освен, че е красива, но това е спорен въпрос, ако наблегнем на някои детайли… за тях може би друг път. Преди да пусне официалната си позиция Раева пише: \r\n\r\n \"...След малко ще Ви отговоря на НЕистините, с които сте занимавала депутатите в ПАРЛАМЕНТА тази сутрин, но понеже не гледам телевизия, та \r\n\r\n \r\n\r\n \r\n\r\n \"Госпожо Халачева, \r\n\r\n Защо си позволявате да говорите откровени НЕистини и да задавате въпроси, чиито отговори са ясни за всички, които решиха да атакуват нееднократно БФХГ?! Защо, след като изпратихме нашите отговори, че състезателките от националния ни отбор, участвали в рекламата са пълнолетни и сме спазили абсолютно ЗАКОНА!, Вие продължавате да внушавате точно обратното?! Кой Ви позволява, след като сте НЕИНФОРМИРАНА да петните репутацията на НАЙ-УСПЕШНИЯ СПОРТ на България последните години?! Сезирахте ли компетентните органи за участието на Христо Стоичков в подобна реклама?! Не, разбира се, защото всичко е в рамките на Закона! Дали някой е сезирал и компетентните институции и за участието на Борис Бекер в подобна реклама (попитайте вещи, кой е Борис Бекер, защото е твърде вероятно да не знаете кой е той)?! Не, разбира се! \r\n\r\n Това, че гимнастичките сме много младолики благодарение на прекрасния ни спорт не Ви дава никакво право да сте неосведомена за възрастта ни, когато сте решила да ни атакувате в тази връзка! А ако сте осведомена, както предполагам, и отправяте умишлено въпроси целящи да злепоставят НАЙ-УСПЕШНИЯ СПОРТ в България, седмица преди най-големия форум - Световната купа в София, би трябвало да се извинете! \r\n\r\n Бих Ви препоръчала, вместо да се опитвате да омаскарявате националния отбор по художествена гимнастика абсолютно неоснователно, да бяхте попитали, какво правят разни партии и институции за спасяването на живота на премръзналите щъркели, например! И други неща бих препоръчала да правите, г-жо Халачева, но ми е много работата покрай организацията на Световната купа, та нямам време. Но ще си позволя още една препоръка: Купете си билети за състезанието ни и елате да подкрепите ансамбъла ни, Катрин и Боряна (ако не знаете кои са, попитайте приятел!), да ги видите отблизо, да им се порадвате, та да внимавате друг път като се изказвате неосведомена. \r\n\r\n Засрамете се и се спрете! Не говорете НЕистини! \r\n\r\n Нито едно от момичетата участвали в рекламата не е непълнолетно! Я ни оставете и свършете нещо полезно за хората! \r\nЕфектът от рекламата, който коментирате би повлиял на децата единствено да намалят употребата на шоколад, който не е толкова полезен (в големи количества) и биха започнали само да го миришат! \r\n\r\n P.s С усмивка прочетох няколко нескопосани коментара срещу мен и момичетата за рекламата от знайни и незнайни. Забавлявах се как се пънат да омаскарят националния отбор и мен, без да имат понятие, че всичките са пълнолетни и не сме нарушили Закона. \r\nНо когато депутат си позволява да говори публично неверни неща.... е, ще отделя време да изразя потреса си от безотговорността и некомпетентността му\". \r\n \n\t\t\t\t\t\t", "date": "2018.03.23", "title": "Раева попиля неосведомената депутатка от БСП! Гимнастичките от „Шоколада само го миришем” са ПЪЛНОЛЕТНИ! И Стоичков участва в подобна реклама…"}
{"url": "http://www.bnews.bg/article/239080-fen_na_barselona_se_sabuti_ot_koma_s_himn", "text": "\n Привърженик на \"Барселона\" се събуди от кома с помощта на... химн на чужд отбор. Франсеск Паралта прекарал 17 дни между живота и смъртта след тежък сблъсък по време на футболен мач. \r\n\r\n Роднините му били посъветвани от лекарите непрекъснато да му говорят. Те отишли още по-далеч - майка му, баща му и сестра му изпълнили химна на \"Севиля\". Разбира се, изборът им не е случаен - макар да стиска палци за \"Барса\", Франсеск винаги е харесвал въпросната мелодия. \r\n\r\n Часове след събуждането си Паралта, който по принцип живее в Мадрид, публикува своя снимка с екипа на \"Аякс\". \r\n\r\n Вдъхновен от щастливата развръзка, изпълнителят на химна на \"Севиля\" Франсиско Хавиер Перес покани Франсеск на свой концерт. Песента е записана през 2005 г. \r\n \n\t\t\t\t\t\t", "date": "2018.03.23", "title": "Фен на Барселона се събути от кома с... химн! "}
{"url": "http://www.bnews.bg/article/239088-patriotara_kasabov_preporacha_na_vmro_da_se_obrezhat", "text": "\n Нов скандал се заформя между НФСБ и ВМРО. Както Би Нюз предрече по-рано днес, скандал в редиците на патриотарите ще има, за да се отклони вниманието от посещението на Ердоган. \r\n\r\n Патриотара Касабов и дясна ръка на тоалетния министър Валери Симеонов, препоръча на ВМРО да се обрежат. Поводът е, че на Касабов му хрумнало да се издигне 33 метров кръст в Шумен, а ВМРО били против с мотив, че така се дразнели мюсюлманите. \r\nПо всичко личи, че се разиграва старата игра на доброто и лошото ченге. Сега само трябва да се включат дежурните медии за раздухване на скандала и насочване на общественото внимание към него. \r\n \n\t\t\t\t\t\t", "date": "2018.03.23", "title": "Патриотара Касабов препоръча на ВМРО да се обрежат!"}
{"url": "http://www.bnews.bg/article/239069-stoyan_aleksiev_otsviri_lyubovnitsata_za_rozhdeniya_si_den", "text": "\n Стоян Алексиев прибави още един лазарник към своите достолепни 66 години в компанията на съпругата си Надежда и най-големия си син Цветан \r\n\r\n Актьорът от Народния театър отпразнува 67-ия си рожден ден със семейството, а не с младата си муза Ивана, както медиите писаха по-рано, съобщи „Ретро“. \r\n\r\n Алексиев предупредил Бобойчева, че на личния му празник тя не е добре дошла. Екранният д-р Генадиев за пръв път от 15 години насам нямал представление в театъра на рождената си дата и сметнал, че това е идеална възможност да обърне внимание на съпругата и децата си. Стоян и жена му решили да уважат премиерата на лентата „Малко късмет за по-късно“, където в главната роля се превъплъщава синът му Цветан. На прожекцията в столичното кино „Люмиер“ ветеранът на Народния театър се появи само със законната си половинка. \r\n\r\n Двамата веднага намериха приятели и стари познати сред публиката, а някои от тях не бяха забравили да уважат рожденика - поздравиха го и му дадоха подаръци. \r\n \n\t\t\t\t\t\t", "date": "2018.03.23", "title": "Стоян Алексиев отсвири любовницата за рождения си ден "}
{"url": "http://www.bnews.bg/article/239081-petev_zakasa_omoniya_zavezhda_delo_za_nad_500_000_evro", "text": "\n Ръководството на кипърския Омония (Никозия) обяви, че завежда дело срещу българския треньор Ивайло Петев за 576 000 евро. Причината за това е интервюто пред БЛИЦ, в което бившият наставник на българския национален отбор намекна за симулативна игра в тима си, за което е информирал клубното ръководство и е отстранил трима съмнителни играчи. \r\n\"Твърденията на Ивайло Петев са клеветнически и уронват престижа на Омония. Той атакува членове на администрацията. Вече сме предявили финансов иск в размер на 576 хил. евро”, съобщи адвокатът на клуба Йоргос Христофидис. \r\nЕдин от най-известните юристи на Острова на Афродита сподели, че на толкова са били изчислени моралните щети, нанесени на клуба от страна на Петев. \r\nВчера Петев даде пресконференция, на която адвокатът му обяви, че думите на треньора в интервюто не са коректно преведени в кипърските издания. \r\n \n\t\t\t\t\t\t", "date": "2018.03.23", "title": "Петев закъса? Омония завежда дело за над 500 000 евро!"}
{"url": "http://www.bnews.bg/article/239070-leo_ot_mastarshef_v_skandal_s_narkotitsi", "text": "\n Новото попълнение в състава на журито на „Мастършеф“ Лео Бианки се оказа клиент на Темида с богато криминално досие. Италианецът бил изключително буен младеж и още непълнолетен се е сблъскал челно с наркотиците и бруталните престъпления. \r\n\r\n Едва 14-годишен настоящият кулинар попаднал в лоша компания и за пръв път нарушил закона, пушейки трева и участвайки в жестоки мелета по дискотеки и стадиони в родната Италия. По-късно се забъркал с хора, които извършвали обири и грабежи под влияние на солидно количество алкохол и тежки наркотици, които да притъпяват разума им, писа „Ретро“. \r\n\r\n Най-много се срамувал от влизането си в ареста, което можело да има сериозни последствия и да съсипе напълно младостта му. \r\n\r\n „На 10 март 1992 г. бях точно на 18 години и 1 ден. Отпразнувах пълнолетието си с приятели и се напихме. Сбихме се с двама патрулни полицаи. Успях да избягам, но полицията дойде сутринта вкъщи и ме арестува. Пуснаха ме след 20 часа в ареста, а след седмица ме съдиха по бързата процедура. За щастие, съдийката ме погледна и ми каза: „Няма да ти провалям целия живот, ще напиша, че си направил тази глупост преди два дни преди да станеш на 18“, спомня си за скандалната случка ресторантьорът. \r\n\r\n Да се откачи от средата, в която движел, му коствало няколко години, но когато видял как двама негови приятели умират от свръхдоза, а останалата част от бандата им е арестувана, единственото спасение било да напусне родното си място.   \r\n \n\t\t\t\t\t\t", "date": "2018.03.23", "title": "Лео от „Мастършеф“ в скандал с наркотици"}
{"url": "http://www.bnews.bg/article/239057-perfektna_na_60_sharan_stoun_razkri_taynata_si_za_stroyna_figura", "text": "\n Преди няколко дни актрисата Шарън Стоун отбеляза 60-годишен юбилей. И въпреки че има толкова много години зад гърба си, актрисата не изглежда на повече от 40-45, видя HotArena. \r\n\r\n Тайната на забележителната й визия отдавна е нещо, за което много жени си мечтаят да научат. Едва наскоро обаче актрисата издаде тайните си. \r\nЕдно от нещата, с които Шарън се поддържа във форма е пилатес. Методът не е толкова натоварващ, както аеробиката и не така сложен като йогата. \r\n„Тренирам често пилатес. Понякога ходя и до фитнеса, където си правя кръгова тренировка, в зависимост от настроението ми. А понякога просто си пускам музика и танцувам до припадък. Определено не съм човек, който тича по пътеката, зяпайки стената”, разкрива още Стоун. \r\nТонизираното тяло на звездата е резултат и от хранителния й режим. Пред известно списание тя споделя, че не се лишава от нищо, но избягва преработени храни, кофеин, алкохол, а също и глутен - страда от цьолиакия, автоимунно заболяване, което отключва непоносимост към някои продукти. \r\n„Не ям никаква преработена храна и не пия кофеинови напитки. Рядко пия и алкохол или газирано. \r\nНо затова пък ям месо и черен шоколад. Когато ми харесва слагам и захар в чая. Ям като нормалните хора – когато съм гладна”, разкрива още звездата. \r\nШарън обаче споделя, че според нея красотата до голяма степен се дължи и на философията, която следваш и на вътрешната красота. \r\n„За мен това е будизмът – нещо, което те връща в центъра. Това е ключът към вечната младост – вътрешното усещане за форма и елегантност”, допълва тя. \r\nВажна част от източното учение е и медитацията, като се смята, че 20 минути медитация на ден се равняват на половин час тренировка на бягаща пътека или колело. Стоун изглежда знае за това, тъй като прави медитации по два пъти седмично – по изгрев или по залез – слънце. \r\n  \r\n \n\t\t\t\t\t\t", "date": "2018.03.23", "title": "Перфектна на 60! Шарън Стоун разкри тайната си за стройна фигура "}
{"url": "http://www.bnews.bg/article/239089-radev_za_skandala_na_aerogarata_tarsim_vinovnite_shte_ima_li_ostavki_v_granichna_politsiya", "text": "\n Министърът на вътрешните работи заяви, че е притеснен от случаят с неизвършената проверка от Гранична полиция на пасажерите, пътували със самолет на 20 март. Както вече BNews съобщи, самолетът на българска авиокомпания се е приземил в следобедните часове на 20 март на летище София и пътниците не са били проверени от служители на \"Гранична полиция\". Валентин Радев е издал заповед за извършване на вътрешна проверка по случая.  \r\n\"Този случай ме притеснява. И в \"Гранична полиция\" на летището имаше и друг случай. Назначена беше проверка. Лично ще проверя за резултатите и дали има наказани по веригата. Тогава не ставаше дума за самолет, а за пропускане само на един граждани. Сега разбирам, че целият самолет не е бил проверен. Разпоредил съм веднага проверка, чакам резултатите. Ще видим кой е виновен, защото това е притеснително. Обяснявам си го с пропуски в работата на тези хора, които са там. Всичко ще се проследи. Камери, свидетели\", каза министър Валентин Радев на брифинг с журналисти в Благоевград, където министър той участва в среща с представители на местната власт от областта, съобщи БТА.  \r\nНа въпрос, ако директорът на \"Гранична полиция\" си подаде оставка, министър Радев бе лаконичен: \"Ще си помисля!\" и допълни: \"Аз много внимавам за кадрите в МВР. Трудно набираме качествени хора, трудно се освобождавам аз като министър от хора, които са работили в системата. Дори да ми предложат някой за уволнение, проверявам дали трябва да го уволня или не\". \r\n\"Трябва да бъдем много внимателни. Всички ни хвалят отвън, че пазим много добре границата. Това е най-добре пазената сухопътна граница на Европейския съюз. И всички го казват това. Казват го и представителите на ФРОНТЕКС, агенцията която заедно с нашите хора е по границите. И на този фон се случва нещо подобно. Ние сме под лупа.\", добави министърът. \r\n \n\t\t\t\t\t\t", "date": "2018.03.23", "title": "Радев за СКАНДАЛА на аерогарата: Търсим виновните! Ще има ли оставки в \"Гранична полиция\"?"}
{"url": "http://www.bnews.bg/article/239090-horata_ostaryavat_po_bavno_ot", "text": "\n Екип от учени са анализирали данните за здравословното състояние и хранителните навици на 21 575 души на възраст под 80 години в САЩ. Проучвани са метаболизма, нивата на възпалителни процеси в тялото, функцията на различните органи, кръвното налягане и капацитета на дишането, съобщи Science Alert. \r\n\r\n “Това е първия път, когато се откриват научно подкрепени доказателства за “отложено” остаряване, в случая сред американското население”, казва водещият автор на изследването, Айлийн Криминс от университета в Южна Калифорния. \r\n\r\n Данните сочат, че биологичното стареене, тоест износването на клетките в тялото ни, в някои случаи се забавя. Изследването установи още, че биологичната възраст е по-ниска за последните периоди във всички възрастови групи, но разликата варира в зависимост от възрастта и пола. Учените считат, че промените в отношението ни към тютюнопушенето, затлъстяването и употребата на медикаменти са отчасти причината за забавянето на стареенето. \r\n\r\n Мъжете на възраст между 60 и 79 години са показали най-добри резултати, като средната биологична възраст при тях е спаднала с повече от 4 години между 1990 и 2000-та години. Това е доказателство ,че мъжете в тази възрастова група днес са биологично по-здравословни в сравнение с мъжете в същата възрастова група преди десетилетие. \r\n\r\n Изследователите подчертават, че трябва да се положат усилия за запазване на подобен вид подобрения във всички възрастови групи, независимо от пола. Биологичното стареене е важно за обществото като цяло, защото то означава, че населението живее по-дълго, преди да се появи по-висок риск от сериозни заболявания и увреждания. \r\n \n\t\t\t\t\t\t", "date": "2018.03.23", "title": "Хората остаряват по-бавно от… "}
{"url": "http://www.bnews.bg/article/239076-es_otzova_poslanika_si_v_rusiya_zaradi", "text": "\n Европейският съюз реши да отзове посланика си в Русия за консултации. Това става в знак на солидарност с Великобритания по случая с отровения бивш шпионин Сергей Скрипал. \r\n\r\n Скандалът между Лондон и Москва може да доведе до налагането на нови санкции срещу Русия, отбелязват европейските лидери. \r\n\r\n „Всички данни сочат, че Русия е свързана с атаката. Няма друго обяснение. Страните от Европейския съюз са единодушни, че трябва да следим внимателно ситуацията и да видим какво ще се случи”, посочи германският канцлер Ангела Меркел. \r\n\r\n Русия отхвърля всички обвинения и на свой ред критикува Великобритания. „За съжаление, 18 дни след инцидента, ние все още не сме получили никаква официална информация. Британските власти отказват дори да ни предоставят проби от химическото вещество”, заяви посланикът на Руската федерация в Лондон Александър Яковленко. \r\n\r\n Междувременно, директорът на болницата в Солсбъри, където са настанени Сергей Скрипал и дъщеря му Юлия, заяви, че двамата остават в \"критично, но стабилно състояние\". Експерти предупредиха, че веществото, използвано при атаката, може да е нанесло тежки поражения на умствените им способности и не е ясно дали те ще могат да се възстановят. \r\n \n\t\t\t\t\t\t", "date": "2018.03.23", "title": "ЕС отзова посланика си в Русия заради... "}
{"url": "http://www.bnews.bg/article/238994-leo_mesi_pokaza_tretiya_si_sin", "text": "\n Третият сина на Антонела и Лионел Меси - Чиро, се появи на бял свят на 10 март. Опитните родители зарадваха феновете със семейни снимки с Тиаго, Матео и Чиро в Инстаграм. \r\nСемейството изглежда на седмото небе след появата на третото си момченце. Лео се похвали със снимка веднага след раждането, но на първия кадър се виждаше само малката ръчичка на бебето. \r\nНа новите кадри 2-годишният Матео изглежда много заинтригуван от бебето, докато най-големият брат си е намерил друго забавление със смартфон в ръка. \r\n \n\t\t\t\t\t\t", "date": "2018.03.23", "title": "Лео Меси показа третия си син"}
{"url": "http://www.bnews.bg/article/239077-kaprizite_na_vremeto_struvat_320_miliarda_dolara", "text": "\n През 2017 година капризите на времето са стрували на света 320 милиарда долара.  Това съобщи Световната метеорологична организация. Най-много щети са нанесли ураганите в Северния Атлантик, мусоните, сушата в Африка и наводненията в Индия. \r\n\r\n Заедно с това 2017 година стана третата най-топла година за цялата история на наблюденията на климата. При това миналата година не е имало видимо въздействие на феномена \"Ел Ниньо\" върху климата на планетата ни. Въпреки това средната температура в света се е вдигнала с 1.1 градуса по Целзий. \r\n\r\n Началото на 2018 година е продължение на случилото се през 2017 година, отново се наблюдават екстремални климатични прояви. В Арктика е регистрирана необичайно висока температура, в същото време гъстонаселени райони на Северното полукълбо страдат от нетипичен студ и зимни урагани. \r\n\r\n В Австралия и Аржентина пък са налице силни горещини, а в Кения и Сомалия цари жестока суша. От 1980 година в света растат показателите на смъртност сред хората от високи температури. В момента, според Световната здравна организация, една трета от земното население живее в райони, където поне 20 дни в годината термометрите се вдигат до смъртоносни за човека стойности. \r\n \n\t\t\t\t\t\t", "date": "2018.03.23", "title": "Капризите на времето струват 320 милиарда долара "}
{"url": "http://www.bnews.bg/article/239068-za_koy_e_k_rat_na_dondukov_snimka", "text": "\n Във Фейсбук се появи интересна снимка след закъснялата зима, но по-интересно е, кой е решил да напише к*р и за кого? \r\n\r\n За последно зоната около Антична Сердика се прочу със счупените плочи и течовете, а ето днес темата е полови органи. \r\n\r\n От кадъра може да направим извода, че снимката е направена от ЦУМ, тъй като отсреща се вижда в сградата на Президентството. \r\n\r\n \r\n\r\n BNews припомня, че преди време, когато самият бул. Дондуков беше в ремонт, столичани се подиграха на калпавото изпълнение на строителните дейности и отново имаше надпис к*р. \r\n\r\n Ето и снимка: \r\n\r\n \r\n \n\t\t\t\t\t\t", "date": "2018.03.23", "title": "За кой е К*РЪТ на Дондуков?! (СНИМКА)"}
{"url": "http://www.bnews.bg/article/239078-nov_paten_uzhas_v_sofiya_prichinata_lyubimoto_na_fandakova_i_sie", "text": "\n Промени в движението и нови тапи ще има в София от началото на април заради строителството на третата линия на метрото. От Столична община съобщиха, че заради изграждането на подземната железница от ул. „Житница” до бул. „България” от 1 април до 1 октомври се забранява влизането на пътни превозни средства по: \r\n- средната част на пътното платно на бул. „Гоце Делчев”, между ул. „Кюстендил” и бул. „Цар Борис ІІІ”, като се оставят за движение на ППС по една пътна лента в двете посоки в същия участък \r\n- северното локално пътно платно на бул. „Цар Борис ІІІ” и две пътни ленти от северната половина на централното пътно платно на бул. ”Цар Борис ІІІ”, с дължина по около 70 м от двете страни спрямо оста на бул. „Гоце Делчев” и ул. „Житница“; - ул. „Житница” между бул.”Цар Борис ІІІ” и ул. „Гебедже”. \r\nДвижението на пътни превозни средства по бул. „Цар Борис ІІІ” ще се извършва, както следва: \r\n- в посока кв. „Княжево” - в една пътна лента от южната половина на централното пътно платно на бул. „Цар Борис ІІІ”, в обхвата на строителната площадка на кръстовище бул. „Цар Борис ІІІ” - бул. „Гоце Делчев” - ул. „Житница“, като се осигури и лента за движение на пешеходците с широчина 1,50 м; \r\n- в посока „Център” - в една пътна лента от южната половина на централното пътно платно на бул. „Цар Борис ІІІ” в обхвата на строителната площадка на кръстовище бул. „Цар Борис ІІІ” - бул. „Гоце Делчев” - ул. „Житница“. \r\nАвтобусите по линии номера 73, 83 и 102 ще се движат по променен маршрут. \r\nАвтобусите по линия 73 – в посока ж.к. „Гоце Делчев“ ще се движат от ж.к. Овча Купел 2 по маршрута си до кръстовището на ул. „Любляна“ с бул. „Овча Купел“, надясно по бул. „Овча Купел“, наляво по бул. „Цар Борис III”, надясно по бул. „Братя Бъкстон“, наляво по ул. „Тодор Каблешков“, наляво по ул. „Ген. Стефан Тошев“, надясно по бул. „Гоце Делчев“ и по маршрута си до ж.к. „Гоце Делчев“- двупосочно. \r\nАвтобусите по линия 83 в посока Зоопарка ще се движат от Хюндай България по маршрута си до кръстовището на бул. „Константин Величков“ с бул. „Възкресение“, по бул. „Акад. Иван Евстатиев Гешов“ през тунела под бул. „Цар Борис III” и ул. „Св. Георги Софийски“, надясно по бул. „България”, наляво по бул. „Гоце Делчев“ и по маршрута си до Зоопарка - двупосочно. \r\nАвтобусите по линия 102 – в посока Студентски град ще се движат от ж.к. Овча Купел 2 по маршрута си до кръстовището на ул. „Житница“ с бул. „Овча Купел“, наляво по бул. „Никола Мушанов“, надясно по бул. „Възкресение”, надясно по ул. „Акад. Иван Евстатиев Гешов“ през тунела под бул. „Цар Борис III” и ул. „Св. Георги Софийски, по бул. „Петко Ю. Тодоров“, наляво по ул. „Бяла черква“ и по маршрута си до Студентски град - двупосочно. \r\nАвтобусите от линии 73, 83 и 102 ще спират на всички съществуващи автобусни спирки в променените участъци от маршрута. \r\nСпирки „Красно село“ с код 0636, 0638, 0639 и 0640 за автобусни линии 63 и 260 и трамвайни линии 4 и 5 се изместват на временно изградени перони в района на кръстовище ул. „Житница“ - бул. „Гоце Делчев“ - бул. „Цар Борис III”. Закриват се спирките: двупосочна „Балканкар АД“ с код 0564 и 0569 на ул. „Житница“ ; двупосочна „АП Земляне“ с код 0079 и 0080 на ул. „Житница“ ; двупосочна „ж.к. Красно село“ с код 0637 и 0641 на бул. „Гоце Делчев“ . \r\n \n\t\t\t\t\t\t", "date": "2018.03.23", "title": "Нов пътен УЖАС в София! Причината - любимото на Фандъкова и сие..."}
{"url": "http://www.bnews.bg/article/239079-shok_i_mo_t_vizhte_snimki_ot_tuzarskoto_zavedenie_kadeto_sinat_na_tsolo_vutov_se_kapa_za_40_000_evro", "text": "\n Ако някой до тази седмица не е знаел що е то \"Moët\", къде се намира Куршевел и случайно не е чувал \"Шушана\", вече се е обогатил достатъчно, благодарение на сина най-богатия българин Цоло Вутов! 40-годишният Владимир стори нещо невиждано и нечувано - изпръска десетки бутилки от френското шампанско в Сен Тропе на зимните курорти под звуците на култовото парче на Наско Ментата, пише ПИК. \r\n\r\n Богаташката гротеска се разигра в гръцкия ресторант \"Nammos\", който се намира в реновирана огромна дървена хижа, разузна ПИК. Дървесината доминира на всички нива в ресторанта, мебелите са в характерни зелени цветове с някои докосвания на червено и синьо, за да хармонизират перфектно с алпийския пейзаж. Камините са като запазена марка за ресторанта, а около тях подът е осеян с килими в ярки цветове като червено, зелено и синьо, които правят атмосферата още по-топла. \r\n\r\n Терасата, на която се развива действието във възмутителното клипче на Вутов, е с маси и столове, облечени в дебели кожи и с големи, отново дървени сепарета, на които туристите могат да се настаняват на групи за закуска или обяд. \r\n\r\n Менюто не е за хора със слаби нерви, също и за българи с минимална работна заплата от 510 лв.! Сред предлаганите специалитети са пикантни раци, салата със сос тартар, скариди темпура, миди... В допълнение към средиземноморските вкусове, разбира се, кухнята предлага и суши. Списъкът с предлаганите елитни напитки е дълъг и болезнен за сърцето на обикновения българин. Включва най-скъпото мерло в света \"Петрус\" и разбира се, шампанско \"Moeт\", \"Дом Периньон\". \r\n\r\n А сега цените... Ако стоите прави, седнете! Ако седите, дръжте се здраво! Хамбургер Биг Мак - сусамено хлебче с пълнеж от марули, кисели краставици, лук, кашкавал и кюфте от говеждо месо, е... 65 евро. Бутилка най-обикновена газирана вода - 7! Най-простите коктейли започват от 18 €. Чаша горещ шоколад е 8 евро и половина. Най-евтиното вино е 45 евро. 78 евро е парче месо с няколко пържени картофки за разкош! \r\n\r\n \r\n\r\n   \r\n \n\t\t\t\t\t\t", "date": "2018.03.23", "title": "ШОК и Moët: Вижте СНИМКИ от тузарското заведение, където синът на Цоло Вутов се „къпа” за 40 000 евро!"}
{"url": "http://www.bnews.bg/article/238995-zhizel_byundhen_pishe_kniga", "text": "\n Бразилският супермодел Жизел Бюндхен пише книга, която ще даде възможност на читателите да научат подробности за професионалния и личния ѝ живот. \r\nКнигата, озаглавена \"Уроци: Моят път към пълноценен живот\", документира успехите на 37-годишната красавица на модния подиум, брака й със звездата по американски футбол Том Брейди, майчинството. \r\n\"Обръщайки поглед назад към изминалите 37 години осъзнавам, че преживяванията ми, пътеводните ценности и научените уроци са оказали силно и трансформиращо въздействие върху мен и са допринесли да се превърна в това, което съм. Щастлива съм да споделя с вас моето житейско пътуване\", пише Жизел Бюндхен в сайта Инстаграм. \r\nСупермоделът се надява чрез книгата си, която ще бъде издадена през октомври тази година, да вдъхнови читателите да открият собствените си възможности, същност и цели. \r\n  \r\n \n\t\t\t\t\t\t", "date": "2018.03.23", "title": "Жизел Бюндхен пише книга"}
{"url": "http://www.bnews.bg/article/239006-fbr_privika_pamela_andersan_na_razpit", "text": "\n Заради многобройните посещения на Памела Андерсън в посолството на Еквадор в Лондон, където основателя на Wikileaks Джулиан Асандж живее от 2012 година, беше повикана на разпит в ФБР, съобщава Radar Online. Асандж написа в социалната мрежа туитър: ”ФБР си има нова цел – Памела Андерсън”. В отговор на предстоящия разпит в ФБР бившия модел на \"Плейбой\" изригна, че ФБР би трябвало да се занимава с \"Фейсбук\", а не с нея, визирайки скандала около социалната мрежа и изборите, на който за президент беше избран Доналд Тръмп. \r\n  \r\n \n\t\t\t\t\t\t", "date": "2018.03.23", "title": "ФБР привика Памела Андерсън на разпит"}
{"url": "http://www.bnews.bg/article/239087-500_politsai_otivat_kam_slanchaka_za", "text": "\n 487 полицаи ще бъдат командировани от 1 юни до 20 септември в Районното управление в Несебър, на чиято територия попада и курортът Слънчев бряг. \r\nОсвен това ще има и съвместни екипи с полицаи от Чехия, Полша и Румъния, обясни МВР шефът Валентин Радев по време на парламентарния контрол. \r\nСпоред него чуждите полицаи, които помагат за преодоляването на езиковата бариера, карат чуждите туристи да се чувстват по-спокойни, докато са на почивка у нас. \r\nТе обаче ще бъдат на командировка в България само през юли и август, когато е най-активният летен туристически сезон. \r\nВ Слънчев бряг местата с най-голяма концентрация на престъпления ще са обезпечени със засилено полицейско присъствие. \r\nВ курорта ще има не само автопатрули, но и полицаи на велосипеди и мотори, както и цивилни. Отделно за сигурността в курорта има изградено видеонаблюдение, като камерите дебнат непрекъснато на ключови места. \r\nРадев отсече, че през лятото в Слънчев бряг ще има и съвместни операции на полицията с данъчните, митничарите, здравните власти. \r\n \n\t\t\t\t\t\t", "date": "2018.03.23", "title": "500 полицаи отиват към Слънчака за... "}
{"url": "http://www.bnews.bg/article/239067-ryazaha_katastrofiralite_avtomobili_v_rishkiya_prohod_postradalite_sa_bez_opasnost_za_zhivota", "text": "\n Двата автомобила, които се блъснаха тази сутрин в Ришкия проход, са били рязани със специализирана техника, за да бъдат изкарани ранените водачи, съобщиха от Областната дирекция на МВР в Бургас. \r\n\r\n Пострадалите са 27-годишен мъж от Варна и 35-годишен от село Сива река, Хасковско. Те са откарани в УМБАЛ Бургас, по първоначални данни и двамата са контактни, без опасност за живота. \r\n\r\n Припомняме, че инцидентът е станал около 08.56 ч. на 1-2 км. след разклона за Камчия, между два остри завоя. Челно са се сблъскали „Хонда Акорд” с варненска регистрация и „Фолксваген Кади” с хасковска регистрация. \r\n\r\n По време на аварийно-спасителните дейности трафикът в Ришкия проход бе преустановен за около час, като малко след 10.30 ч. бе възстановен с преминаване в едното платно до приключване на огледа на местопроизшествието и отстраняване на катастрофиралите автомобили от пътната отсечка, уточниха от полицията. \r\n \n\t\t\t\t\t\t", "date": "2018.03.23", "title": "Рязаха катастрофиралите автомобили в Ришкия проход, пострадалите са без опасност за живота"}
{"url": "http://www.bnews.bg/article/239082-likvidiraha_terorista_ot_frantsiya", "text": "\n 25-годишният терорист, който взе заложници в супермаркет във Франция е застрелян. Той е член на Ислямска държава. Когато е влизал в магазина е крещял – Аллах е велик. \r\n\r\n По информация на местни медии, в района на заложническата криза са били негови роднини – майка му и сестра му. \r\n\r\n Както писахме по-рано, трима души са загинали при три отделни инцидента, обясниха от местната полиция. Всички престъпления са извършени от ликвидирания стрелец. \r\n\r\n Според вътрешния министър на страната поне трима души са били ранени. Един от тях - тежко. \r\n\r\n По последна информация в магазина са останали само нападателят и служител на реда. Останалите заложници са били освободени. \r\n\r\n Според \"Ройтерс\" похитителят е поискал освобождаването на арестувания за атентатите в Париж от 2015 г. Салах Абдеслам. \r\n \n\t\t\t\t\t\t", "date": "2018.03.23", "title": "ЛИКВИДИРАХА терориста от Франция! "}
{"url": "http://www.bnews.bg/article/239063-izvanredno_frantsiya_na_nokti_teroristichno_napadenie_na_islyamska_darzhava", "text": "\n Полицай бе ранен, а мъж взе заложници в супермаркет при два отделни инцидента в един и същи район на Франция днес, съобщи агенция Франс прес. Служителят на реда е бил прострелян в градчето Каркасон, а въоръжен нападател стрелял и взел няколко души за заложници в Треб, на 15 минути път с кола оттам. Мъжът влязъл в супермаркета към 11,15 часа местно време, след което се чули изстрели, заявил източник на АФП.  \r\n\r\n предава АФП. \r\n\r\n “, заяви полицейският началник в град Требе, където се развива заложническата ситуация. \r\n\r\n Според очевидци, цитирани от bfmtv мъжът крещял: \"Аз съм войник на \"Ислямска държава!\". Малко по-късно терористичната организация пое отговорност за нападението. Местните власти обявиха в Туитър, че забраняват да се приближава мястото на инцидента в Треб. В полицейската операция по неутрализирането на нападателите са включени и 3 хеликоптера. По първоначална информация двама души са загинали. Кметът Ерик Менаси заяви в ефира на BFMTV, че е получил информация за двама загинали, при освобождаването на заложниците.  \r\nФренската прокуратура съобщи, че се отнася към случая като към терористичен акт.  \r\n\r\n По-късно бяха пуснати заложниците, взети днес в супермаркет в Треб, Южна Франция. В магазина е останал човекът, извършил нападението, и един полицай, съобщи Ройтерс, цитирайки кмета на града. Първите съобщения бяха, че заложниците са били осем. \r\n\r\n Френският премиер Едуар Филип нарече ситуацията \"сериозна\", съобщи Франс прес. За града е заминал вътрешният министър Жерар Колон. \r\n \n\t\t\t\t\t\t", "date": "2018.03.23", "title": "ИЗВЪНРЕДНО: Франция на нокти: Терористично нападение на \"Ислямска държава\"!"}
{"url": "http://www.bnews.bg/article/239064-es_iska_postoyanno_osvobozhdavane_ot_sasht_na_mitata_za_stomana_i_aluminiy_tramp_e_na_pauza", "text": "\n Лидерите на Европейския съюз призоваха в петък временното освобождаване от вносните мита за стомана и алуминий в САЩ да се превърне в постоянно, заявявайки, че си запазват правото да реагират \"по пропорционален начин\", за да защитят интересите на блока, съобщава агенция Ройтерс. \r\n\r\n Министър-председателят на Белгия Шарл Мишел изрази недоволство от 40-дневното освобождаване от митата, наложени от Вашингтон, и определи този ход като \"насочване на пистолет в глава ни\" от страна на Доналд Тръмп. \"Това е странен начин да преговаряш с един съюзник\", допълни той. \r\n\r\n В съвместно изявление държавните и правителствени ръководители на ЕС, които участват на редовна среща на върха в Брюксел, посочиха, че предприетите от Вашингтон мерки не могат да бъдат оправдавани със съображения за национална сигурност, цитирайки официалната позиция на Белия дом по отношение на митата за вноса на стомана и на алуминий. \r\n\r\n \"Европейският съвет изразява съжаление относно решението на САЩ да наложи тарифи за внос на стомана и алуминий. Защитата на индустриалния сектор в САЩ е неподходящо средство за разрешаване на реалните проблеми със свръхкапацитета\", посочва лидерите на ЕС, цитирани от Ройтерс. \r\n\r\n \"Европейският съвет решително подкрепя стъпките, предприети от ЕК, за да гарантира, че интересите на ЕС са напълно защитени и да запази правата на съюза в съответствие с правилата на Световната търговска организация, като реагира адекватно и по пропорционален начин на американските мерки\". \r\n\r\n Сесилия Малмстрьом, европейският комисар по търговията, който преговаря от името на 28-те страни, заяви, че европейците не искат да бъдат санкционирани за действия, подтиквани до голяма степен от обвиненията на САЩ за китайски дъмпинг и отбеляза, че Вашингтон и Брюксел трябва да си сътрудничат. \r\n\r\n \"САЩ и ЕС трябва да се справят заедно с тези проблеми. Очакваме с нетърпение да проведем диалог със САЩ относно търговски въпроси, които са от общ интерес, като глобалното свръхпроизводство на стоманата\", посочи тя в Туитър и допълни: \"Тези дискусии между съюзниците и партньорите не бива да подлежат на изкуствени крайни срокове\". \r\n\r\n Британският премиер Тереза ​​Май пък заяви пред репортери в Брюксел, че сега Европа ще работи по въпроса, как да си осигури постоянно освобождаване от наложените от САЩ митнически тарифи. \r\n\r\n Ройтерс обаче допълва, че френски и германски официални представители са приветствали решението на Тръмп да \"пощади\" европейската стоманодобивна индустрия. \r\n\r\n ЕС многократно заявяваше, че иска да бъде предотвратена евентуална търговска война, но в петък лидерите на съюза предупредиха, че ще реагират с контрамерки, ако след 1-ви май Белият дом въведе по-високите мита за внасяните от Европа метали, предаде БНР. \r\n\r\n Австрийският канцлер Себастиан Курц посочи, че ЕС не иска търговска война, но ще отговори \"твърдо, ако президентът на САЩ вземе погрешно решение\". \r\n \n\t\t\t\t\t\t", "date": "2018.03.23", "title": "ЕС иска постоянно освобождаване от САЩ на митата за стомана и алуминий, Тръмп е \"на пауза\""}
{"url": "http://www.bnews.bg/article/238982-toni_dimitrova_natiri_gadzhe_komardzhiya", "text": "\n Тони Димитрова се е разделила с по-младия си приятел – певецът и китарист Иван Ченов, научи „Уикенд” от нейни колеги. 2 години след като българската Бони Тейлър обяви младока за мъжа на живота си, тя позорно го е изхвърлила от него. Причината – хазарт и дългове, които натрупал музиканта, научи HotArena. \r\n\r\n На Тони й писнало да плаща борчовете му и един ден му взела ключа му от общата им квартира, като му заявила, че повече не иска да чува за него. В началото на връзката им живеели в апартамента на Тони заедно с двете им деца. От предишни свои връзки певицата има 18-годишна дъщеря Магдалена, а Иван – 17-годишен син Калоян. Музикантите решили да се отделят и наели жилище под наем в блока на Тони. Синът му заживял в апартамента на татко си, а Магдалена останала в този на майка си. Така певицата с дрезгав глас била спокойна, че невръстната й наследница е под постоянен контрол, писа „Уикенд“. \r\n\r\n Раздялата им била публична тайна в музикалната гилдия, а доказателство за това е, че 55-годишната Тони и 43-годишният Иван не поемат вече общи изяви. При гастролите си из страната гласовитата бургазлийка е заменила бившото си гадже с музикант от групата на Стефан Диомов „Петте сезона”. Ченов също обикаля страната, но без доскорошната си половинка и ракета носител. Тони не могла да преодолее страстта на Иван към ротативките. Според слуховете, които циркулират в морския град, китаристът натрупал огромни дългове, които срутили връзката му с Тони. По време на участието си в предаването „Търси се” на 18-и март, певицата дума не обели за Иван. Тя отказва да говори за него и във вестникарските си интервюта. \r\n\r\n Двамата се познавали от 20 години, децата им ходели в една и съща детска градина, но се залюбили едва преди 3, малко след като китаристът овдовял. Съпругата му Людмила, също популярна бургаска певица, издъхнала от скоротечна пневмония. \r\n\r\n Щом се залюби с 12 години по-възрастната от него певица, кариерата му изведнъж се отпушила. Ченов започнал да изпълнява мъжките партии на Орлин Горанов и покойните Гого Найденов и Пламен Ставрев в дуетните им песни. От любов към младото си гадже Тони драстично се втали и се подложи на разкрасяващи процедури. Прехвърлилата петдесетака певица призна, че вече е готова да мине под венчило, тъй като до този момент не била срещнала подходящия мъж.  \r\n\r\n Уви, любовта й с Иван оцеля само 3 години. Колеги на музикантите обаче са убедени, че връзката им отново ще се възроди, тъй като чувствата им били доста силни. „Те са на приливи и отливи. Иван е добро момче, но наистина си има проблеми. А и Тони не е лесен характер”, казват техни колеги. \r\n\r\n   \r\n \n\t\t\t\t\t\t", "date": "2018.03.23", "title": "Тони Димитрова натири гадже комарджия! "}
{"url": "http://www.bnews.bg/article/239061-za_strashnite_peshehodni_pateki_v_balgariya", "text": "\n Ура! Завърши проверката на пешеходните пътеки в страната, възложена от главния прокурор. \r\n\r\n Сигурно се питате защо точно главният прокурор се налага да се занимава с пешеходните пътеки, а не собствениците на пътищата- общините, АПИ...  Ами просто е. В България нищо не се случва, ако не се намеси някой от най-високо ниво и ако може по възможност да е Бойко Борисов или някой почти толкова важен като него. В случая Цацаров… \r\n\r\n Четeм цифрите от проверката и нищо не ни учудва. Няма неочаквани резултати. И няма, защото това, което се показва всичко го знаят. \r\n\r\n \r\n\r\n Направо да се учудиш… Който и българин да бяхме попитали, щеше да даде почти същия отговор. А вече даже има и „срамен списък“ на градовете, където пешеходните пътеки са най-зле. \r\n\r\n Всъщност „срамния списък“ не трябва ли да е за институциите, които отговарят за контрола на всичко това?  А някой знае ли коя е институцията, която контролира? На мен лично би ми било по-интересно да узная колко сигнала има подадени за неизправни пешеходни пътеки и на колко от тях е реагирано. Очаквахме  проверката да включва и това. \r\n\r\n В същото време Министъра на вътрешните работи взе набързо две решения. \r\n\r\n \r\n\r\n Тук за пореден път се действа по Сталински, вместо да се обезопаси съответната пътека, защото след като е направена, някой преди това е решил че е нужна там. В съществуващата нормативна база има достатъчно възможности за това, които учудващо не се използват. \r\n\r\n \r\n\r\n Преди да се премине към тази мярка би трябвало да се проучи на съответните места, където пешеходците най-често нарушават правилата, защо го правят. Защото ако се погледне статистиката на причините за различните пътни инциденти, ще се види, че пешеходците са около 30 пъти по-примерни участници в движението от шофьорите. \r\n\r\n Всички, които отговарят за пътната безопасност в населените места са длъжни да предоставят повече и по-безопасни  и по-удобни възможности за пешеходците, в противен случай и малкото останали придвижващи се пеш ще се качат на колите, а всички знаем последствията от това. \r\n\r\n \r\n\r\n В момента има една наредба за обезопасяване на пешеходните пътеки, по която има още какво да се желае, но от която, както споменах по-горе, не се използват всичките предоставени в нея възможности. Учудващо защо… В същото време в началото на миналата година беше въведен надписа  на пешеходните пътеки. Би  било интересно да разбера по какъв начин е решено да се поставя този надпис и защо. Увеличаващите се инциденти на пешеходни пътеки показва, че този надпис е напълно ненужен и не оказва никакво влияние за намаляване на инцидентите. \r\n\r\n На проведения брифинг участващите стигнаха до заключението, че споделената отговорност създава възможност за безотговорност, но това не е достатъчно. С тези действия всеки ден загиват наши близки по пътищата на страната. Необходима е промяна в разбирането за носене на отговорност. Държавите с най-малко инциденти и загинали са възприели принципа, че общата отговорност за безопасността по улиците се носи от държавата. За да се случи това е необходима държавна политика, която в момента я няма. Необходим е експертен орган, който да осъществява постоянен мониторинг върху всичките 11 институции отговорни за пътната безопасност.  \r\n\r\n \r\n \n\t\t\t\t\t\t", "date": "2018.03.23", "title": "За страшните пешеходни пътеки в България"}
{"url": "http://www.bnews.bg/article/239066-prezidentat_radev_prie_lichna_sreshta_s_erdogan_no_prez_yuli", "text": "\n \r\nДържавният глава Румен Радев отговори на отправената от президента на Република Турция Реджеп Тайип Ердоган покана за провеждането на лична среща. \r\nТова съобщиха от прессекретариата на държавния глава. Радев е  изпратил днес писмо до президента на Република Турция Реджеп Тайип Ердоган в отговор на сърдечните поздравления от неговия турски колега по повод Националния празник на страната ни, както и на отправената покана за провеждане в близко бъдеще на среща на най-високо равнище между президентите на двете държави.  \r\n„Споделям изразеното от Вас желание да проведем лична среща в близко бъдеще. В тази връзка, предлагам тя да се състои в рамките на предстоящата Среща на върха на НАТО през юли т.г. в Брюксел, където ще имаме възможност да обсъдим по-задълбочено развитието на сътрудничеството и диалога на най-високо равнище между нашите страни“, се казва в писмото на българския президент до неговия турски колега.  \r\n  \r\n \n\t\t\t\t\t\t", "date": "2018.03.23", "title": "Президентът Радев прие лична среща с Ердоган, но през юли"}
{"url": "http://www.bnews.bg/article/239062-nechuvan_gaf_v_obstanovka_na_opasnost_ot_terorizam_patnitsi_ot_parizh_do_sofiya_pusnati_bez_da_minat_granichen_kontrol", "text": "\n \r\nПътниците от полет 432 на Авиокомпания България ер, са влезли в България без задължителния граничен контрол. \r\nТова съобщи RNS.bg. В момента тече вътрешна проверка по случая, потвърдиха източници от МВР за Дир.бг.  \r\nВсе още резултат от проверката няма, но са иззети записите от видеокамерите, които биха изяснили до известна степен ситуацията.  \r\nПолетът е бил от Париж до София. Машината се е приземила в следобедните часове на Летище София във вторник – 20 март. Всички пасажери са преминали през терминал 2 без задължителния контрол от гранична полиция.  \r\nЗащо е допуснат този гаф и то в момент на Европредседателството ни ще стане ясно след приключване на проверката.  Докато Париж трепери ежедневно и е затегнал мерките за сигурност срещу тероризма, ние тук пускаме точно оттам самолет с неизвестни пътници.  \r\n  \r\n \n\t\t\t\t\t\t", "date": "2018.03.23", "title": "Нечуван гаф в обстановка на опасност от тероризъм: Пътници от Париж до София пуснати без да минат граничен контрол!"}
{"url": "http://www.bnews.bg/article/239045-sled_kotseto_i_dzhizasa_ligavi_geri_nikol", "text": "\n Бившият футболист Благой Георгиев награби скандалната поп изпълнителка Гери-Никол по време на купон в столична чалготека. \r\n\r\n  Джизъса все още не се е развел официално със съпругата си Есмер, но вече хвърля погледи на чужди жени. От няколко дни дори усилено се говори, че Благой си е хванал ново гадже. \r\n\"Най-добре е, когато сме себе си\", написа юношата на Славия в \"Инстаграм\", като придружи думите си с хаштага \"като две капки любов\". \r\n\r\n Някои от фенките му обаче не одобриха неговото поведение заради неустановения брой завоевания, досущ като приказките от 1001 нощи. \r\n\r\n Според слуховете, новата приятелка на Благой е сръбкиня, но името й за момента не е известно. Запознал ги е Валери Божинов, който също е щастливо влюбен в хубавица от западната ни съседка, пише \"Спортал\". \r\n \n\t\t\t\t\t\t", "date": "2018.03.23", "title": "След Коцето и Джизъса лигави Гери-Никол"}
{"url": "http://www.bnews.bg/article/239059-v_kraya_na_mart_obyaviha_bedstveno_polozhenie_vav_vidin_zaradi_snega", "text": "\n Кризисният щаб във Видин обяви бедствена ситуация в общината заради снегонавявания и усложнена пътна обстановка. Все още са непроходими пътищата до няколко населени места в общината, въпреки че техниката за разчистване на снега работи от 4.00 часа тази сутрин. Кварталите в общинския център не са достатъчно почистени, каза кметът Огнян Ценков. Без ток от вчера следобед е помпената станция, която осигурява питейна вода за град Видин и за още 22 населени места в региона. Водоподаването се осъществява от резервна станция. В общината остава в сила и първият етап от плана за действие при високи води на Дунав, въпреки че нивото вече се понижава под стойностите, които налагат допълнителни мерки.  \r\n\r\n Възстановено е движението на товарни автомобили над 12 тона с ремаркета и полуремаркета по пътя Велинград - Юндола - Якоруда, Нова Загора - Гурково, Дунавци - Арчар - Дреновец, \"Ришки проход\".  \r\n\r\n Временно движението по пътя Мездра - Своге в посока София, в района на разклона за Очиндол, е двупосочно в една лента поради срутване на скална маса.  \r\n\r\n По-рано заради катастрофа временно бе спряно цялото движение през \"Ришки проход\", в района след разклона за Камчия в посока Шумен. Също заради катастрофа временно движението бе в една лента по пътя Варвара - Велинград.  \r\n\r\n Веригите за камиони над 12 тона са задължителни по пътя Русе – Кубрат.  \r\n\r\n Предупреждение от втора степен за продължаващи снеговалежи и вятър е в сила за областите Плевен, Ловеч, Габрово, Велико Търново, Русе, Търговище, Разград, Шумен и Силистра. \r\n\r\n   \r\n \n\t\t\t\t\t\t", "date": "2018.03.23", "title": "В края на март: Обявиха бедствено положение във Видин заради снега! "}
{"url": "http://www.bnews.bg/article/239060-kakav_skandal_shte_spretnat_patriotarite_za_otvlichane_na_vnimanieto_ot_sreshtata_s_erdogan", "text": "\n \r\nВ кулоарите на парламента вицепремиерът Валери Симеонов, известен сред обществото и като тоалетен министър, заяви, че нямало да участва на срещата с Ердоган. Същия не уточни канен ли е въобще на тази среща и дали някой от неговите съратници в лицето на агент Иван и Волен ще вземе участие в нея? \r\n\r\n Остана открит и още един въпрос, а именно - какъв скандал ще сътворят патриотарите, за да отвлекат вниманието на обществото от тази среща? \r\n\r\n Читателите могат да дадат своите прогнози в коментарната рубрика. \r\n  \r\n \n\t\t\t\t\t\t", "date": "2018.03.23", "title": "Какъв скандал ще спретнат патриотарите за отвличане на вниманието от срещата с Ердоган?"}
{"url": "http://www.bnews.bg/article/239048-nap_prizna_16_mlrd_lv_ot_dds_ima_za_sabirane_gerb_kompensira_s_dalgove_ot_nad_20_mlrd_lv", "text": "\n  Във всяка държава има дял вземания, които са категоризирани като трудносъбираеми.  Ако една фирма няма имущество, събирането на дългове е трудно. \r\n\r\n Това призна говорителят на НАП Росен Бъчваров по повод скандала с размера на несъбраното ДДС. Той коментира скорошен данъчен доклад, според който в периода 2000-2017-а година държавата е изгубила 5,8 милиарда лева от несъбрано ДДС. \r\nОт 2000 до 2017-та НАП е събрала не по-малко от 197 милиарда лева от данъци. За последните три години ръстът на приходите възлиза на 5 милиарда и 100 милиона, допълни той пред Нова телевизия. \r\nВсяка година при около 2000 души, при които има необяснимо богатство, се минава през ревизия и ако се налага се прави запор, обясни Бъчваров.  \r\nТой коментира и положението в НАП след убийството на Иво Стаменов: НАП излезе от ситуацията с Иво Стаменов по-силна от преди. Това, че към момента не се е стигнало до арест, съвсем не значи, че няма напредване в разследването. Хората в сектор \"Фискален контрол\" преживяха много голям шок, стоят въпросите защо точно него\", посочи експертът. \r\n  \r\n\r\n Дупките от несъбраните данъци и задължения обаче ГЕРБ добре знае как да попълни, без да им мигне окото: само за три години държавата в лицето на Борисов изтегли дългове за над 20 млрд. лева. Връщането им обаче не е за сметка на неговия джоб, а на всеки отделен български данъкоплатец от най-бедната държава в Европа. \r\n \n\t\t\t\t\t\t", "date": "2018.03.23", "title": "НАП призна: 16 млрд. лв от ДДС има за събиране. ГЕРБ компенсира с дългове от над 20 млрд. лв."}
{"url": "http://www.bnews.bg/article/239065-masovo_zloupotrebi_v_obshtinite_prokuraturata_prizova_grazhdanite_da_izprashtat_signali", "text": "\n  Това заяви пред журналисти в Бургас Румяна Арнаудова, говорител на главния прокурор Сотир Цацаров. \r\n\r\n Тя посочи, че има преписки, данните по които са били събирани не са достатъчни, за да обосноват извод за извършено престъпление от общ характер. По разпореждане на главния прокурор е извършен пълен анализ на всички досъдебни производства, които до момента се явяват неприключени на територията на страната срещу кметове и зам.-кметове. \r\n\r\n . \r\n\r\n „Това за нас означава на първо място доверие, но не на второ, а отново на първо изключителна отговорност към случаите, за да отговорим и на обществените очаквания за сериозно отношение, и за пълно, и обективно разследване. Убедени сме, че точно тази законодателна промяна, която позволява всички сигнали за кметове да се обработват, да се получават, да се проверяват, да се разследват от една сравнително отдалечена структура, която се явява Специализираната прокуратура за цяла България ще доведе и до видими резултати.  По аналогичен начин ще се действа и за всички останали сигнали тогава, когато с помощта на органите на МВР установим данни и доказателства за вина“, каза още Арнаудова. \r\n\r\n Т \r\n\r\n   \r\n \n\t\t\t\t\t\t", "date": "2018.03.23", "title": "МАСОВО ЗЛОУПОТРЕБИ в общините!\r\nПрокуратурата призова гражданите да изпращат сигнали"}
{"url": "http://www.bnews.bg/article/239050-natsionalna_drama_babata_na_azis_zagubi_prorocheskata_si_darba", "text": "\n След тежко боледуване бабата на Азис–Станка, изгуби дарбата си. Талантливата ясновидка и гадателка беше дни наред болна от грип, заради който още не може да се оправи. \r\n„Още се възстановява. Вече е на възраст и всичко й е трудно. Почти не гледа на карти и не пророкува”, разкри пред вестника Троян Илиев, син на Станка и баща на Азис. \r\nВ началото на годината Азис реши да направи баба си популярна и сподели в мрежата координати за връзка с нея. Много хора от своя страна решиха да се възползват и в резултат да получат сведения за бъдещето си. Тогава, Троян сподели, че от многобройните посещения в дома им, бабата се разболяла. \r\n„Телефоните не спираха да звънят, не смогвам да отговарям”, разкрива бащата на певеца. В Костинброд пък Станка е по-известна с гадателските си умения, отколкото като бабата на Азис \r\nБабата на певеца открива дарбата си на 13 години, когато започва да гледа на карти таро и оттогава не спира. За отглеждането на внука си, тя е категорична, че Васко е бил много палаво дете и често е отнасял по някой шамар. Въпреки това си остава любимото й внуче и до днес. \r\nВ активните си години през къщата на пророчицата са минавали по 30 — 40 човека на ден. Фиксирана тарифа няма, всеки оставя по колкото може. \r\nЗли езици твърдят, че от срам никой не смеел да остави по-малко от 10-20 лв. А нейни почитатели оставяли по 50 и дори по 100 лв. \r\nБабата на Азис обаче не си пилее парите, а ги къта за черни дни. Мнозина дори се шегуват, че тя е по-богата даже от Азис. \r\n \n\t\t\t\t\t\t", "date": "2018.03.23", "title": "НАЦИОНАЛНА ДРАМА! Бабата на Азис загуби пророческата си дарба"}
{"url": "http://www.bnews.bg/article/239056-izvanredno_konpi_podhvana_bozhidar_dimitrov_podpisval_dogovori_s_dashterya_si_i_plemennitsite_si", "text": "\n Със свое решение Комисията за противодействие на корупцията и за отнемане на незаконно придобитото имущество (КПКОНПИ) е установила, че Божидар Димитров като директор на Националния исторически музей (НИМ) е бил в конфликт на интереси при сключването на два договора с дъщеря си и с племенниците си през 2015 г. Комисията се е самосезирала от публикация в медиите, че НИМ има договорни отношения с търговското дружество „Акшаена -2007“ ООД, в което собственици са дъщерята на Димитров Мария и племенниците му, съобщават от пресцентъра на новата комисия. \r\n\r\n От проверката става ясно, че през април 2015 г. директорът на НИМ е подписал договор с фирмата, собственост на дъщеря му и племенниците му за изработването на каталог на колекция в тираж от 1000 броя на стойност 19 800 лв. и срок за изпълнение септември 2015 г. \r\n\r\n Въпреки че в договора е предвидено половината от сумата да се плати авансово, а другата половина – 5 дни след предаването на готовите каталози, второто плащане е извършено два месеца след първото. И двете платежни нареждания са подписани от Божидар Димитров. Същевременно музеят е получил само половината от поръчаните и заплатени каталози и то през октомври 2017 г. – т.е. повече от две години след срока в договора. По преписката не е представен протокол за предаване на останалата част от каталозите, до пълния му тираж от 1000 бройки. В хода на проверката не са установени данни и за представяне на колекцията в музея, става ясно от съобщението на КПКОНПИ. \r\n\r\n Пак през 2015 г. директорът на НИМ е подписал и втори договор със същата фирма - за печатно издание в тираж от 1000 броя на стойност 15 000 лева. В двумесечния срок по договора фирмата е предала всичките бройки и е получила цялото плащане като платежните нареждания са подписани от Божидар Димитров. \r\n\r\n В хода на проверката е установено, че съгласно Вътрешните правила за финансово управление и контрол в НИМ директорът на музея е имал правото да упълномощи свой заместник да подпише договорите като по този начин си направи самоотвод от вземане на решение в конфликт на интереси, но не го е направил. При нито един от двата договора няма подадена и декларация за конфликт на интереси. \r\n\r\n Комисията не е установила конфликт на интереси по отношение на „Сдружение Плиска“, тъй като между НИМ и сдружението не са подписвани договори. \r\n\r\n   \r\n \n\t\t\t\t\t\t", "date": "2018.03.23", "title": "ИЗВЪНРЕДНО: КОНПИ подхвана Божидар Димитров, подписвал договори с дъщеря си и племенниците си!"}
{"url": "http://www.bnews.bg/article/239041-gdbop_preseche_finansova_kiberataka_v_yuzhna_koreya_parite_potekli_kam_balgariya", "text": "\n Служители на отдел „Киберпрестъпност“ в ГДБОП успешно пресякоха финансово мотивирана кибератака към голяма фирма от Република Корея. Установено е, че при кибератаката финансови  средства на жертвата в размер на 3 000 000.00 евро са били трансферирани към банкова в България. Сметката е била открита на юридическо лице, регистрирано в страната със собственик и управител – чуждестранен гражданин. В резултат на професионално проведените действия парите са блокирани и успешно възстановени на пострадалата корейска фирма. \r\n\r\n От отдел „Киберпрестъпност“ припомнят, че по-рано през 2018 г. юридическо лице, регистрирано в САЩ е било подведено чрез кибератака да преведе  1 500 000.00 щатски долара вместо по сметката на реалния си контрагент на три банкови сметки в България.  От неправомерните средства на жертвата са възстановени 600 000 щатски долара, а за останалите е установено, че часове след получаването им по български сметки, са били трансферирани чрез онлайн банкиране за Хонг Конг. \r\n\r\n Постигнатото по пресичането на кибератаки  е резултат от постигнатото добро международно взаимодействие на ГДБОП с чужди партньорски служби, както и с банковия сектор в страната. \r\n \n\t\t\t\t\t\t", "date": "2018.03.23", "title": "ГДБОП пресече финансова кибератака в Южна Корея, парите потекли към България"}
{"url": "http://www.bnews.bg/article/239042-katastrofa_zatvori_rishki_prohod_dvama_sa_postradali", "text": "\n Ришкият проход е затворен за движение на автомобили заради катастрофа, станала тази сутрин. Ограничено е движението и в двете платна, съобщиха от областната полиция в Бургас. \r\n\r\n При инцидента са пострадали двама души. \r\nОчаква се на място да пристигне техника, с която да бъдат извадени пострадалите от автомобилите. \r\n\r\n Дотогава други участници в пътния трафик няма да бъдат допускани, уточниха от полицията.  \r\n \n\t\t\t\t\t\t", "date": "2018.03.23", "title": "Катастрофа затвори  Ришки проход, двама са пострадали"}
{"url": "http://www.bnews.bg/article/239037-tsetsi_krasimirova_byasna_sama_sam_polovinata_mi_zhivot_mina_da_obyasnyavam_s_kogo_ima_vrazka", "text": "\n \r\n„Сама съм! Не ми се говори по темата има ли или не мъж до мен, Но приемете, че и жена като мен не може да е цял живот сама, нали?“, категорично и с усмивка сподели красавицата Цеци Красимирова, която бе спрягана за любовница на няколко популярни бизнесмена. \r\nОт известно време на Цеци не й върви с мъжете, Факт е, че всички, в които сериозно се е влюбвала са женени-покойния Косьо Самоковеца, Жоро Илиев, Малкия Маргин – Николай, Коко Динев. \r\n„Големите ми любови се броят на пръстите на едната ми ръка. Влюбчива личност съм, но много бързо преценявам дали един човек е за мен или не“, казва моделката. \r\nСпоред нея половината й живот е преминал да обяснява с кого има връзка. Заради предполагаемата й връзка с Георги Иванов-Гонзо, тя споделя, че вече се срамува да погледне жена му в очите. В момента Цеци се концентрирала върху частния си бизнес и заявява, че в личния си живот е щастлива единствено с дъщеря си Джудит, пише „България днес“. Двете от години живеят в Барселона. \r\n  \r\n \n\t\t\t\t\t\t", "date": "2018.03.23", "title": "Цеци Красимирова бясна: Сама съм! Половината ми живот мина да обяснявам с кого има връзка!"}
{"url": "http://www.bnews.bg/article/239043-arnaudova_do_kraya_na_mart_mozhe_da_ima_i_obvineni_zdravni_ministri", "text": "\n \"Ако се съберат доказателства срещу високопоставени лица, включително министри и зам. министри, които са давали разрешение за упражняване на медицински дейности в нарушение на закона, те също ще бъдат обвинени. \r\n\r\n Поискали сме от министерството на здравеопазването информация за всички болници в страната, очакваме окончателните резултати в края на март\", съобщи в Бургас говорителят на главния прокурор Румяна Арнаудова. \r\n\r\n Тя припомни, че се разследват действията на онези лица, в резултат на които няколко болници са доведени до тежко финансово състояние. \r\n\r\n \"И към този момент се събират доказателства, разпитват се свидетели, предстои да се изготвят икономически експертизи. Тогава ще се знае кой ,кога и с каква сума е ощетил болничното заведение\", допълни Арнаудова. \r\n \n\t\t\t\t\t\t", "date": "2018.03.23", "title": "Арнаудова: До края на март може да има и обвинени здравни министри"}
{"url": "http://www.bnews.bg/article/239055-dobavki_kam_pensiite_za_velikden_po_vsyaka_veroyatnost_mozhe_i_da_ima", "text": "\n Държавата и тази година по всяка вероятност ще раздаде великденски добавки към пенсиите. Това стана ясно от думите на министъра на труда и социалната политика Бисер Петков в ефира на БНТ. Великденските надбавки ще се обсъждат на предстоящото заседание на Министерски съвет на 28 март. \r\n\r\n Позицията на МТСП е да се запази досегашният размер на великденските добавки - 40 лева. Подходът досега беше празнични добавки да се раздават на хората с пенсии до линията на бедността. Тази година линията на бедността е 321 лева.  \r\nРазчетите на НОИ преди да се отпуснат коледните добавки в края на 2017 г. също от по 40 лв. показаха, че такива трябва да получат 1 243 000 пенсионери.  \r\nСредствата тогава бяха осигурени за сметка на преструктуриране на разходите и/или трансферите по централния бюджет за 2017 г  \r\n  \r\n \n\t\t\t\t\t\t", "date": "2018.03.23", "title": "Добавки към пенсиите за Великден? По всяка вероятност може и да има "}
{"url": "http://www.bnews.bg/article/239051-borisov_analizira_v_momenta_ne_sam_optimist_za_mirnoto_razvitie_na_sveta_a_sreshtata_s_erdogan_shte_e_mnogo_tezhka", "text": "\n Имаме много малко отворени канали за комуникация и ми се иска да действаме с повече разум и отговорност.  Сегашните времена са „по-тежки от Студената война, когато имаше ясни разделителни линии и два глобални играча. „В момента не съм оптимист за мирното развитие на света. Време, в което масово се отзовават дипломати, надали ще доведе до повече мир, спокойствие и разбирателство“, коментира пред журналисти в Брюксел той. \r\n\r\n Борисов посочи, че на заседанието на Европейския съвет е поискал доказателства, извън формулировката на британския министър-председател Тереза Мей – „висока степен на вероятност“, че зад случая „Скрипал“ стои Москва. „Всички вярваме на Великобритания, но казах и своите позиции, припомних и обвиненията срещу Саддам Хюсеин за използването на химическите оръжия - Тони Блеър се извини по-късно, но нещата бяха свършени“, каза Борисов. По думите му, решението на европейските лидери да изтеглят за консултации посланика на ЕС в Руската федерация показва, че въпреки Брекзит, Обединеното кралство и Европейският съюз са едно цяло, свързани са неразривно, имат взаимна подкрепа и защита. \r\n\r\n „Очертава се много тежка среща, защото отношенията са крайно влошени. Това е огромна отговорност пред България – дава ни се голямо доверие и в същото време има много очаквания“. Тази позиция изрази премиерът Бойко Борисов по повод срещата във Варна на лидерите на ЕС и на Турция. Той допълни, че повишаване на напрежението има и заради конфликта в Източното Средиземноморие и Егейско море. \r\n\r\n Целта на срещата във Варна на лидерите на ЕС и на Турция е да гарантираме външната граница на Съюза – да потвърдим втория транш по споразумението и тези 3,5 млн. мигранти да останат в Турция, каза още пред медиите в Брюксел Борисов. \r\n \n\t\t\t\t\t\t", "date": "2018.03.23", "title": "Борисов анализира: В момента не съм оптимист за мирното развитие на света, а срещата с Ердоган ще е много тежка"}
{"url": "http://www.bnews.bg/article/239035-dzhipitata_ne_otstapvat_iskat_si_5_10_lv_potrebitelska_taksa_i_da_ne_sa_24_chasa_na_razpolozhenie", "text": "\n Джипитата продължават да натискат властта да се повиши потребителската такса за преглед до 1 процент от минималната работна заплата, което е 5,10 лв. на преглед. Те искат и да отпадне задължението им да са 24 часа на разположение на пациента. \r\n\r\n Дружеството на софийските общопрактикуващи лекари изпрати официално писмо до здравния министър Кирил Ананиев. В писмото си софийските джипита обясняват, че след протеста им на 1 март и проведените разговори с двама зам.-министри на здравеопазването не са постигнали договореност. \r\nСофийските джипита поставят исканията си като въпроси, чиито отговори очакват в срок. Претенциите им към институциите са за: \r\n- Намаляване на административните дейности и задължения на Общопрактикуващите лекари рефлектиращи негативно на медицинското обслужване на пациентите ни. \r\n\r\n - Законодателна инициатива за промени на член 37 ал. 6. От Закона за здравното осигуряване, касаещи отчитането на касовите бележки от ОПЛ. \r\n\r\n - Всички групи лица, освободени от потребителска такса да заплащат пълния и размер, а заплатените суми да им бъдат реинбурсирани от съответните институции, които са ги освободили \r\n\r\n - Да се възстанови обвързването на размера ба потребителската такса като 1% от минималната работна заплата. \r\n\r\n - Да отпадне 24-часовото разположение. \r\nПисмото е разпратено и до председателя на БЛС д-р Венцислав Грозев, председареля на здравната комисия д-р Даниела Дариткова, членовете на комисията по здравеопзването, управителя на НЗОК Камен Плчев, министъра на финансите Владислав Горанов. \r\n \n\t\t\t\t\t\t", "date": "2018.03.23", "title": "Джипитата не отстъпват: Искат си 5,10 лв. потребителска такса и да не са 24 часа на разположение"}
{"url": "http://www.bnews.bg/article/239038-ginka_potopi_gerb_reytingat_na_partiyata_se_srina_i_izravni_s_tozi_na_bsp", "text": "\n Скандалът с покупката на бизнеса на ЧЕЗ от Гинка от Пазарджик е разместил политически пластове. Отговорите на въпроса „Коя партия изразява позиции, най-близки до Вашите?“, сочат, че силите на двете водещи формации – ГЕРБ и БСП – са напълно изравнени. \r\n\r\n Това показват данните от национално представително проучване на Агенция АФИС, осъществено в периода 15-19 март 2018 г. При него са интервюирани пряко „лице в лице“ в домовете им 1010 пълнолетни български граждани. \r\n\r\n На трето място се подрежда ДПС, а партиите от коалицията „Обединени патриоти“ сборно са на четвърто място. \r\n\r\n \"Списъкът продължава с политически субекти, които са в практически неразличими нано-стойности – около 1% и по-малко, а близо една трета от гражданите са трайно отдалечени от всички партии\", коментират от социологическата агенция. \r\n\r\n Коя партия изразява позиции, най-близки до Вашите? \r\n\r\n БСП 24.7% \r\nГЕРБ 24.6% \r\nДПС 6.5% \r\nАтака 2.4% \r\nВМРО 2.0% \r\nРеформаторски блок 2.0% \r\nВоля 1.6% \r\nАБВ 1.0% \r\nСДС 0.8% \r\nНФСБ 0.6% \r\nДа, България 0.6% \r\nДвижение 21 0.4% \r\nДСБ 0.3% \r\nЗелените 0.2% \r\nДруга партия 2.7% \r\nНито една 29.6% \r\n\r\n \r\n\r\n Изследването на АФИС потвърждава, че пълнолетните българи, които желаят естественият монопол върху електроразпределението да е във владение на частна фирма са само 4%. В този дял не се забелязват статистически значими отклонения според образование, възраст, местоживеене, социална група и доход. \r\n\r\n Двама от всеки трима граждани на страната (62%) искат електроразпределението да бъде в ръцете на българската държава. Само 2% предпочитат формулата от последните около 15 години – да принадлежи на чужда държава. Едва 1% са на мнение, че собствеността трябва да е във владение на частно чуждестранно лице. А смесената форма на собственост е най-приемлива за 15%. Други 16% нямат мнение по така поставения въпрос, показват данните на АФИС. \r\n \n\t\t\t\t\t\t", "date": "2018.03.23", "title": "Гинка потопи ГЕРБ: Рейтингът на партията се срина и изравни с този на БСП"}
{"url": "http://www.bnews.bg/article/239039-bivshiyat_veche_shef_na_dai_pazardzhik_koyto_vkara_sluzhitelite_si_v_zatvora_osadi_ia_aa", "text": "\n Бившият вече шеф на ДАИ-Пазарджик, който вкара служителите си в затвора превантивно срещу корупцията в системата, отново осъди Изпълнителната агенция „Автомобилна администрация“. На прощаване Владимир Добрев оспори успешно последното си дисциплинарно наказание „Порицание“, наложено малко преди да напусне системата. Засега – неокончателно, пред Административния съд, предаде Дарик. \r\n\r\n Санкцията е с мотив „изключително лошо изпълнение на служебните задължения“. При извършената проверка е установено, че един от инспекторите е съставил акт за нарушение, а издаденото впоследствие наказателно постановление е със сбъркана точка – вместо 5 е посочено 4. Заради грешната правна квалификация нарушителят обжалва и печели делото в Районния съд в частта за сбърканата точка. В мотивите се посочва още, че независимо кой е подготвил наказателното постановление, отговорност за законосъобразността носи органът, който го е издал. Последиците от това нарушение била загуба на приходи в размер на 2000 лева. \r\n\r\n Свидетел по делото обаче, който от 2013 г. досега изписва съдържанието на наказателните постановления, дава показания, че за целта се ползва компютърна програма. В нея основанията излизат в падащо меню. Служителят признава, че може да е допуснал техническа грешка и вместо 5 да е написал 4. На същата дата имало общо 4 акта, а наказателните постановления били издадени след 3-4 месеца. За цялата 2017 година актовете били 236, постановленията – 229, казва още свидетелят. \r\n\r\n Заповедта за дисциплинарно уволнение е отменена, а Автомобилната администрация е осъдена да плати разноските по делото – 500 лева за адвокатски разноски на бившия си служител. \r\n \n\t\t\t\t\t\t", "date": "2018.03.23", "title": "Бившият вече шеф на ДАИ-Пазарджик, който вкара служителите си в затвора, осъди ИА\"АА\""}
{"url": "http://www.bnews.bg/article/239044-desi_banova_poshturya_zaradi_plevneliev_chisti_tselulit_i_podkozhni_maznini", "text": "\n Деси Банова пощуряла по естетическите корекции и ходела по-често в козметичните центрове, отколкото на работа. \r\n\r\n Бившата синоптичка изпаднала в криза след 38-ия си рожден ден и се депресирала, че вече не изглеждала достатъчно атрактивно за новия мъж в живота си. \r\n\r\n Натуралната доскоро блондинка от няколко месеца се подлагала на жестоки процедури, при които със специална машина изчиствали целулита и подкожните мазнини от тялото й. Апаратът работел с вакуум и оставял сурови синини върху кожата на Банова, но тя стискала зъби и стоически издържала болките в името на красотата, писа „Ретро“. \r\n\r\n Откакто се събрала с Росен Плевнелиев, Десислава станала извънредно суетна и обръщала много повече внимание на външния си вид, защото се притеснявала да не би по-атрактивна жена да отмъкне бившия президент от лапите й. \r\n\r\n За тунинга си не профуквала парите на Плевнелиев, понеже в центровете за естетични подобрения се ползвала с ВИП статуса си и не я таксували като нормалните клиенти. Иначе интервенциите, на които се подлагала, стрували по 500 лв. всяка. \r\n \n\t\t\t\t\t\t", "date": "2018.03.23", "title": "Деси Банова пощуря заради Плевнелиев! Чисти целулит и подкожни мазнини "}
{"url": "http://www.bnews.bg/article/239040-koi_emblematichni_figuri_ot_vlastta_byaha_obvineni_i_kakvo_se_sluchva_dnes_s_tyah", "text": "\n \r\nЧесто обществото си задава въпроси за емблематични фигури от властта, срещу които прокуратурата е повдигала обвинение. Вкарани ли са същите в затвора след осъдителна присъда? Съдени ли са въобще и ако не, има ли информация защо? Осъдили ли са тези фигури България за нарушени права? \r\n Днес ще ви преставим фигурата на Георги Харизанов, който често виждате като коментатор в различни телевизионни студия. Според публикация на 24chasa.bg от 25.04.2014 г. за Харизанов се твърди следното: Георги Харизанов има влязла в сила присъда за изнудване по чл. 213 а, ал.1. Присъдата е издадена от  Софийски районен съд и е влязла в сила на 15 април 2005 година. Харизанов е осъден на две години условно, с три години изпитателен срок и глоба от 1000 лева. \r\n\r\n През 2011 г. той си вади документ, че е реабилитиран.През ноември същата година от министерството на земеделието го назначават в борда на \"Напоителни системи\" ЕАД. Той обаче премълчава пред министъра,че вече е осъждан и че има две висящи обвинения- за заплаха с убийство към млада жена и кражба на 53000 лева. По второто обвинение е оправдан от СГС, а за първото 24 chasa.bg не дава информация как е приключило. Харизанов признава, че през онзи период няма завършено висше образование, както и че е допуснал грешка като е казал, че е учил през 1988 г. в Датския колеж. През 2013 г. Харизанов и още двама членове на борда на \"Напоителни системи\" АД са задържани за сключването на неизгодна сделка, от която за дружеството са настъпили значителни вреди. Харизанов е \"заключен\" до началото на април следващата година когато е освободен от съда срещу парична гаранция от 7000 лева. По-късно Георги Харизанов заявява в предаването на Сашо Диков в Нова телевизия, че ще съди държавата. Ние не намерихме информация за заведено такова дело срещу България, както и не намерихме информация за започнало дело, за което същия е бил задържан. В края на април 2014 г. медиите обявиха, че  Георги Харизанов е пребит зверски и е с опасност за живота. \r\nКъм днешна дата Харизанов оглавява телевизия Европа и често е наблюдаван в телевизионни предавания, където е определян като политолог. Ние не разполагаме с информация в кое висше учебно заведение се е дипломирал и дали въобще се е дипломирал като такъв? Важно е да се знае, че всеки е невинен до доказване на противното с влязла в сила присъда. Към днешна дата няма данни за нова осъдителна присъда срещу Георги Харизанов, не разполагаме и с данни  Георги Харизанов да е осъдил България за нарушаване на правата му.  \r\nВ следващ материал ще ви запознаем със съдбата на друга емблематична личност от властта. \r\n  \r\n \n\t\t\t\t\t\t", "date": "2018.03.23", "title": "Кои емблематични фигури от властта бяха обвинени и какво се случва днес с тях?"}
{"url": "http://www.bnews.bg/article/239026-zima_zima_zima_kakvo_vreme_oshte_ni_ochakva", "text": "\n Днес от югозапад валежите временно ще отслабват и в много райони за кратко ще спрат, но привечер от юг отново ще се активизират. Североизточният вятър ще отслабне, ще се ориентира от северозапад и в източната половина от страната ще е умерен, по Черноморието и временно силен,  показва прогнозата на  НИМХ към БАН. \r\n\r\n Атмосферното налягане е по-ниско от средното за месеца – ще се понижава. Максималните температури в по-голямата част от Северна България ще са около нулата – там ще вали сняг, в Южна и по Черноморието – до 6°-8° и там снегът временно ще преминава в дъжд, и има условия за обледяване на проводници. През нощта срещу събота в по-голямата част от страната отново ще вали сняг. \r\n\r\n Над планините ще бъде облачно със снеговалежи, които през деня временно ще отслабнат, на места и ще спрат, но вечерта от юг отново ще се активизират. Ще духа умерен север-северозападен, по билата силен юг-югозападен вятър. Максимална температура на височина 1200 метра около минус 1°, на 2000 метра – около минус 5°. Над Черноморието ще е облачно с валежи, като през деня снегът ще премине дъжд. Ще духа умерен и временно силен северозападен вятър. Максимални температури на въздуха: 6-8°. Температурата на морската вода е 7°. Вълнението на морето ще е 4 бала.  \r\n  \r\n \n\t\t\t\t\t\t", "date": "2018.03.23", "title": "Зима, зима, зима! Какво време още ни очаква"}
{"url": "http://www.bnews.bg/article/239027-razbra_se_kakva_e_misterioznata_smart_na_vlado_platsentata", "text": "\n Владо Плацентата,който преби д-р Албена Гагова в болница \"Шейново\" и възмути цяла България е имал епилептичен припадък, който вероятно е причина за смъртта му, пише в. Телеграф\". \r\n\r\n Новината вчера потвърди пред БЛИЦ адвокат Иван Петров, който е защитник на д-р Гагова. Обвинението и ченгетата открили, че Плацентата е мъртъв преди няколко дни, тъй като гои търсели за поредно дело срещу него.  \r\n\r\n В смъртния акт на Владимир Стоянов е записано, че е издъхнал на 12 март. Не се уточнява дали е бил в болница или в дома си. Потърсени в дома им - майката, бащата и бабата на Плацентата не бяха открити за коментар. \r\n\r\n Припомняме, че на 1 юни миналата година Стоянов, който стана известен като Владо Плацентата, нападна и наби д-р Албена Гагова в столичната АГ болница “Шейново”. Причината бе, че лекарката, която току-що изродила със секцио първородния му син, отказала да му даде плацентата на бебето. Мъжът я искал, за да прави генетични експерименти с нея в лабораторията си в столичния кв. “Красна поляна”. \r\n\r\n След като я ударил, той избягал и дори подстригал косата си, за да затрудни разпознаването. Номерът му обаче не мина и той беше обвинен от прокуратурата и даден на съд. При всяко появяване в съда Стоянов се държеше нагло, караше се със съдиите и прокурорите и идваше с маска на лицето. Мъжът твърдеше, че не помни да е удрял лекарката. Веднага след побоя приятелката му отказа да запише бебето с неговата фамилия.   \r\n  \r\n \n\t\t\t\t\t\t", "date": "2018.03.23", "title": "Разбра се каква е мистериозната смърт на Владо Плацентата"}
{"url": "http://www.bnews.bg/article/239032-evrosayuzat_zatyaga_merkite_s_lichnite_danni_v_sotsialnite_mrezhi_glasi_soleni_globi", "text": "\n Европейският съюз планира да прилага по-строго законодателство за защита на потребителите по отношение на социалните медии и имейл доставчиците като Фейсбук и Джимейл, предаде Ройтерс. \r\nТова става в момент, когато се обръща по-голямо внимание на защитата на данните след избухналото възмущение от начина, по който Фейсбук борави с данните. \r\nСъгласно проектопредложението властите биха могли да налагат глоби от най-малко 4 процента от оборота. В момента органите за защита на потребителите в ЕС могат да налагат единствено малки глоби, а някои въобще нямат правомощия да санкционират компании за нарушаване на законодателството в тази област. \r\nТова е нов пример за по-строги правила в ЕС за технологичните гиганти след съобщенията, че политическата консултантска фирма \"Кембридж аналитика\" е злоупотребила с данните на 50 милиона потребители на Фейсбук в опит да повлияе върху президентските избори в САЩ през 2016 г. \r\nПредложението предвижда да се разшири прилагането на законодателството на ЕС за защита на потребителите, обхващайки \"безплатни\" цифрови услуги, за които потребителите предоставят свои лични данни, вместо да плащат пари - като съхраняването на данни в облак, социалните медии и електронните пощи. \r\nЛидерите от ЕС призоваха социалните мрежи да гарантират прозрачни практики и напълно да защитават личните данни. \r\n\"Необходимо е социалните мрежи и цифровите платформи да гарантират прозрачни практики ипълна защита на личния живот и личните данни на гражданите\", заявиха лидерите от ЕС след заседание в Брюксел. \r\n\"Законодателството на ЕС и на държавите трябва да се уважава и прилага\", казаха те. \r\n \n\t\t\t\t\t\t", "date": "2018.03.23", "title": "Евросъюзът затяга мерките с личните данни в социалните мрежи, гласи солени глоби"}
{"url": "http://www.bnews.bg/article/239058-spipaha_angliyski_pedofil_izdirvan_ot_interpol_smenil_viziyata_si_s_plastichni_operatsii", "text": "\n До задържането на мъжа се стигнало след двумесечно взаимодействие между представителството на ФБР в България, отдел „Киберпрестъпност“ при ГДБОП, колегите им от Велико Търново и сектор „Издирване“ - ГДНП.   \r\nВ хода на разследваното било установено, че задържаният е от Великобритания.  \r\nВ хода на задържането му са открити и иззети три компютърни конфигурации, използвани от мъжа за сваляне и разпространение на материали с порнографско съдържание, с участие на деца на видима възраст под 10 години.  \r\nОперативните действия са били тясно координирани и с Върховна касационна прокуратура и Окръжната прокуратура във Велико Търново. Работата по случая продължава. \r\n \n\t\t\t\t\t\t", "date": "2018.03.23", "title": "Спипаха английски педофил, издирван от Интерпол, сменил визията си с пластични операции"}
{"url": "http://www.bnews.bg/article/239034-v_imeto_na_papkaneto_gotovi_na_vsichko_ili_kogato_arhivite_govoryat_ili_kak_toaletniyat_ministar_falira_banka", "text": "\n \r\nКогато човек прочете архивни статии няма как да не остане впечатлен на политическите лупинги, които правят политиците в \"името на България\"! \r\nДнес ще ви представим една статия от брой 1352 на  вестник Атака от 21.06.2010 година. Предварително искаме да кажем, че хиляди бургазлии загубиха спестяванията си в посочената популярна банка, а активите ѝ изчезват по много странен начин. \r\n\r\n             \r\n\r\n Брой: 1352 | Дата: 2010-06-21 \r\nАвтор: в. Атака \r\nВалери Симеонов докарва до фалит популярна банка \"Пеков\", след като взима от собственика й Румен Пеков пари за съдружие в неговата телевизия СКАТ. Това твърди в интервю пред бургаски седмичник Дончо Градинаров, бивш синдикалист, работил заедно със Симеонов в зората на демокрацията.  \r\nСимеонов подмамил Пеков да му даде пари да направи кабеларката си, но не всичките вписал като дял от фирмата, както му обещал. По документи трезорът е налял в телевизията 572 021 лв. Едва 17 хил. са вписани като дялов капитал. Останалите са потънали неизвестно къде. Градинаров обаче си спомня, че синдикът, фалирал популярната банка, Христо Христов, му е казал, че Пеков е налял 30 млн. лв. в СКАТ. След дълги скандали Винкела е върнал на загробения банкер едва 260 хил. лв. \r\nВалери Симеонов е бил спипан и в опит да открадне 25 тона метал, твърди още Градинаров. Като представител на КТ \"Подкрепа\" в Бургас той е имал право да продава скрап от името на фирма на синдиката. Но вместо скрап Симеонов натоварил един вагон с напълно годни заготовки, замаскирал ги отгоре с отпадно желязо и се опитал да ги продаде на частни бизнесмени. Колегите му го усетили, повикали полиция и провалили далаверата. Срещу Винкела е започнало разследване, но до дело не се стига, защото е изтекъл законният срок. Тогава магистратите се изплашили и започнали да отлагат завеждането на дело, защото градът е разтърсен от синдикални протести.  \r\nСимеонов злоупотреби с пари на \"Подкрепа\", пише в исковата си молба К. Желев, който поема ръководството на синдиката, след като Винкела е отстранен за далавери. Докато е бил профсъюзен лидер в \"Промет\" - Бургас, той е давал на заем пари на синдикална фирма \"Геохиминженеринг\". Според свидетели от онова време от касата липсват между 90 хил. и 200 хил. лв. Синдикалистите са намерили документи за 25 хил. лв. и са предявили иск за тях.  \r\nНа вестник \"Атака\" са известни 2 документа. Единият е разходен касов ордер № 00134 от 1991 г., с който председателят на профкомитета Валери Симеонов е дал сам на себе си заем от 5000 лв. Вторият е от 1992 г. и се отнася за кредит от 4000 лв. От \"Подкрепа\" го надушват, но за да не го разкрият и съдят, Винкела отива в централата и прибира всички документи на управляваната от него секция под претекст, че ще му трябват за дело срещу синдиката. \r\n  \r\n \n\t\t\t\t\t\t", "date": "2018.03.23", "title": "В името на папкането готови на всичко или когато архивите говорят. Или как тоалетният министър фалира банка"}
{"url": "http://www.bnews.bg/article/239029-shah_i_mat_egn_tata_ni_se_nosyat_v_neta_i_nyama_koy_da_gi_spre_algoritamat_za_izgotvyane_na_nomera_e_publichen", "text": "\n Това обясни и.д. председателят на Комисията за защита на личните данни и професор в УНИБИТ Веселин Целков в студиото на „Тази сутрин”. \r\n\r\n Разследване на bTV показа как човек с минимални компютърни познания може бързо и лесно да установи егенето например на премиера Бойко Борисов или на главния прокурор Сотир Цацаров. Той пък вчера обяви, че  \r\n\r\n , коментира Целков. \r\n\r\n Припомняме, че разследването показва колко незащитена е информацията за единния граждански номер (ЕГН) на всеки българин – той може да бъде разкрит за броени минути, ако търсещият знае само името и рождената дата на лицето, до чиито лични данни иска да стигне.  \r\n\r\n Според него темата е важна в светлината на новия глобален регламент за защита на личните данни, който влиза в сила в края на май и в който са заложени многомилионни глоби за администраторите на лични данни при нарушения. \r\n\r\n \r\n\r\n „Почти никой не използва ЕГН като единствен идентификатор, единствената услуга е сайтът на НОИ и то в онази малка част, в която се дава проверка за здравен статус. Ако човек е в критично състояние, малко трудно е да се търсят допълнителни идентификатори”, коментира професорът. Именно тази система обаче ни позволява да научим фамилията и инициалите на първите две имена зад всяко ЕГН. \r\n\r\n И.д. председателят на КЗЛД посочи, че е участвал в подготовката на Закона за електронния идентификатор, който по технически причини все още не е реализиран. \r\n\r\n Какви са „златните правила” за личните данни? „Личните данни са лични на човека, който ги притежава и негово задължение е да ги опазва. Когато си давате лични данни, трябва да знаете на кой администратор ги давате, с какви цели и на какво правно основание ги давате. Ако се случи пробив в сигурността, трябва да се обърнете към комисията”. \r\n \n\t\t\t\t\t\t", "date": "2018.03.23", "title": "Шах и мат: ЕГН-тата ни се носят в нета и няма кой да ги спре  - алгоритъмът за изготвяне на номера е публичен!"}
{"url": "http://www.bnews.bg/article/239025-barekov_obsluzhvane_na_edno_gishe_v_katedralata_sv_al_nevski_si_plashtame_toka_i_si_kupuvame_sveshti_garantirano_ot_sv_ginka", "text": "\n Чутовната поредна скандална сделка на Гинка, този път с българската Патриаршия за апетитния имот на площад \"Св. Неделя\", хвърли не толкова в изненада, а  в огромно възмущение обществеността за размаха на мръсните далавери, които се случват в държавата.  \r\n\r\n , а парламентарната комисия, нарочно създадена за мътната сделка с ЧЕЗ, поиска договора.  \r\n\r\n С привичния си хирургически точен анализ на ситуацията реагира в коментар евродепутатът Николай Бареков, който винаги е вадил безкомпромисно на светло мръсните машинации на властта.  \r\n\r\n *Публикуваме без редакторска намеса. \r\n\r\n \r\n\r\n \r\n\r\n Би нюз припомня, че  викарий на патриарха и Софийски митрополит Неофит, и съпруга на Гинка Славчо Върбаков като неин пълномощник.  \r\n\r\n От документа, става ясно, че Инерком трябва да получи помещения с обща площ 2774 кв.м. на цена 8,5 евро на квадрат на площад \"Св. Неделя\" 16.  Сградата е 7-етажна, на площада и на ъгъла с улица \"Съборна\".  \r\n\r\n Условията в предварителното споразумение предвиждат, окончателният договор да е за наем за 10 години с възможност да бъде \"автоматично продължен още четири пъти по толкова\". Ако след това Инерком продължи да ползва имота, без Софийската митрополия да се противопостави, договорът става безсрочен.  \r\n\r\n \r\n \n\t\t\t\t\t\t", "date": "2018.03.23", "title": "Бареков: Обслужване на едно гише - в катедралата \"Св. Ал. Невски\" си плащаме тока и си купуваме свещи. Гарантирано от Св. Гинка!"}
{"url": "http://www.bnews.bg/article/239031-g_zho_fandakova_priberete_si_kopoite_kontrolyori_dokoga_shte_se_izzhivyavat_za_silovi_organi_i_shte_tormozyat_grazhdanite", "text": "\n Контрольори опитаха да арестуват писaтеля и журналист Иво Тодоров в градския транспорт, разказа самият той в социалната мрежа. Т \r\n\r\n При проверка обаче контрольорите отказват да приемат, че пътникът е имал желание да си купи билет, но е нямал възможност. Според Иво Тодоров ситуацията е наистина абсурдна и трябва да се вземе под внимание. \r\n\r\n \"Това се случва на много хора в градския транспорт. Аз положих всички усилия да бъда съвестен гражданин. Отидох до далечен банкомат, изтеглих пари и се качих на трамвая.   заяви журналистът. След това на една от спирките са се качили двама контрольори и не са приели факта, че е искал да си купи билет, но е нямало откъде. \r\n\r\n След като публикувах тази история в социалните мрежи, много хора разказаха за подобни ситуации\", отбеляза Иво Тодоров. Той смята, че правилата в градския транспорт трябва да бъдат променени, защото хората ще продължават да попадат в такива ситуации. \r\n  \r\n \n\t\t\t\t\t\t", "date": "2018.03.23", "title": "Г-жо Фандъкова, приберете си копоите-контрольори! Докога ще се изживяват за силови органи и ще тормозят гражданите?!"}
{"url": "http://www.bnews.bg/article/239054-divna_shte_otarve_zatvora_sled_katastrofata", "text": "\n Певицата Дивна, която предизвика катастрофа, в която тежко пострада нейната приятелка – моделката Кристин, ще отнесе само глоба, научи HotArena. \r\nТова заяви пред „Телеграф“ адвокат Людмил Рангелов. Кристин претърпя няколко операции, но никой не се наема да каже за колко време ще се възстанови. В социалните мрежи миски и моделки се обединиха и призоваха да се дари кръв за пострадалата. \r\nАдвокат Рангелов коментира, че за средна телесна повреда наказанието е 3 години затвор. Когато обаче човекът, който в случая е бил зад волана, не е бил под въздействието на алкохол и наркотици и е с чисто съдебно минало му се налага административна глоба до 5000 лева. Именно в тази хипотеза попада Дивна. \r\nАдвокатът споделя, че ако пострадалата заяви, че няма никакви претенции към Дивна, то тогава тя няма да носи никаква отговорност. По думите на юриста при тези условия няма как да влезе в затвора. \r\n  \r\n \n\t\t\t\t\t\t", "date": "2018.03.23", "title": "Дивна ще отърве затвора след катастрофата"}
{"url": "http://www.bnews.bg/article/239030-severoiztochna_balgariya_v_snezhen_kapan_vizhte_kade_e_ogranichen_trafikat_na_tezhkotovarni_avtomobili", "text": "\n Предупреждение от втора степен за продължаващи снеговалежи и вятър е в сила за областите Плевен, Ловеч, Габрово, Велико Търново, Русе, Търговище, Разград, Шумен и Силистра. \r\n\r\n Временно е ограничен трафикът на тежкотоварни автомобили над 12 тона поради обилен снеговалеж в следните участъци: Прохода на Републиката, проходите „Рожен“ и „Пампорово“, Русе - Велико Търново (в посока Търново), Бяла - Плевен (в посока София), Дунавци - Арчар - Дреновец, София - граничен пункт „Калотина“.  \r\n\r\n Поради снеговалежа е ограничено движението на автомобили над 12 тона и по пътищата Нова Загора - Гурково и Бяла - Попово.  \r\n\r\n Възстановено е обаче движението на тежкотоварни автомобили над 12 тона през прохода „Предел“ и по пътя - граница с област Перник - Кюстендил - граничен пункт \"Гюешево\". Възстановено е движението на автомобили над 12 тона и по АМ \"Хемус\" между София и Ябланица, по пътя Ябланица - Севлиево в двете посоки, а също и между Плевен и Ябланица и по пътя Мездра - Ботевград в двете посоки, предаде БНР. \r\n\r\n Обстановката в София е нормална при зимни условия. Градският транспорт се движи без закъснение по всички линии, съобщиха от дирекция Аварийна помощ и превенция към Столичната община. \r\n \n\t\t\t\t\t\t", "date": "2018.03.23", "title": "Североизточна България в снежен капан, вижте къде е ограничен трафикът на тежкотоварни автомобили"}
{"url": "http://www.bnews.bg/article/239047-nikolay_barekov_promeni_v_konstitutsiyata_premierat_da_nyama_pravo_na_bezbroy_mandati", "text": "\n Един сериозен и наболял проблем в устройството на управлението на България коментира евордепутатът Николай Бареков, а именно многобройните мандати, на които има право българският премиер-министър.  \r\n\r\n Вижте каква мярка за изход от ситуацията предлага евродепутатът от Групата на Европейските консерватори и реформисти: \r\n\r\n *Публикуваме без редакторска намеса. \r\n\r\n \r\n \n\t\t\t\t\t\t", "date": "2018.03.23", "title": "Николай Бареков: Промени в Конституцията - премиерът да няма право на безброй мандати!"}
{"url": "http://www.bnews.bg/article/239053-krisiya_razmaza_torta_v_litseto_si", "text": "\n Малката певица Крисия размаза огромна торта в лицето си. Палавата постъпка бе заснета на видео в социалните мрежи. \r\nПовод за шеговитата акция е фактът, че певицата е събрала над 50 000 последователи в социалните мрежи. За да отпразнува този факт, малката чаровница смело размаза сметанова торта с шоколад по лицето си. \r\nШоколадовото си празненство Крисия обяви на английски, което предизвика лавина от негативни реакции в мрежата. Много нейни фенове заявиха, че след като е в България, то е редно изпълнителката да пише на български, а не на английски. \r\n„Крисия, не мога да разбера защо говориш на английски, когато си българка” и „Разбирам да живееш в Америка или Англия–ОК. Но всички тук говорим български език и ще те разберем перфектно”, гласят изказвания в мрежата. \r\nДруги бяха на мнение, че е редно певицата да поздрави на български, тъй като по-голяма част от феновете й са именно българи. Певицата не отговори на нападките, тъй като явно е заета да празнува успеха си. \r\nСлед като от месеци няма публични изяви по телевизията или по клубовете, Крисия реши да се изявява в интернет. Тийн звездата често заснема видеа, в които изпълнява популярни английски песни. \r\nОсвен това е много активна в качването на снимки, с които разкрива как се забавлява. Пак в интернет се случи и най-новото благородно дело на момиченцето. Тя отряза косата си и я дари на онкоболни, които имаха нужда от химиотерапия. \r\n  \r\n \n\t\t\t\t\t\t", "date": "2018.03.23", "title": "Крисия размаза торта в лицето си\r\n"}
{"url": "http://www.bnews.bg/article/239033-resheno_sreshtata_s_erdogan_vav_varna_shte_se_sastoi", "text": "\n Европейският съвет не възрази на заседанието си тази нощ срещу свикването на насрочената за понеделник във Варна среща ЕС-Турция, съобщи БТА, като се позова на дипломатически източници. \r\nПреди месец държавните и правителствените ръководители от ЕС решиха, че преценката дали да има среща, ще бъде направена непосредствено преди насрочената дата, в зависимост от развитието на отношенията с Анкара. В срещата във Варна ще участват председателите на Европейския съвет и на Европейската комисия Доналд Туск и Жан-Клод Юнкер, премиерът Бойко Борисов като домакин и президентът на Турция Реджеп Ердоган. \r\n\r\n Припомняме, че вчера от Брюксел премиерът Бойко Борисов призна: \r\n\r\n \"Напрегнато ми е, притеснено ми е, огромни очаквания имат всички да се опитаме да успокоим отношенията. Дори не е сигурно, че срещата ще се проведе, защото има много голямо напрежение и очакване, които самият аз не искам да поемам.\" \r\n \n\t\t\t\t\t\t", "date": "2018.03.23", "title": "Решено: Срещата с Ердоган във Варна ще се състои"}
{"url": "http://www.bnews.bg/article/239028-praznite_prikazki_na_angelkova_sama_si_platih_razhodkata_do_holivud_a_cherno_na_byalo_nyama_nishto", "text": "\n Пътувах до Холивуд като частно лице, сама съм си платила самолетните билети и престоя, потвърди министърът на туризма Николина Ангелкова по бТВ по повод присъствието й на раздаването на кинонаградите Оскар и снимките й с холивудските звезди. \r\n\r\n Тя обаче не подплати с никакво доказателство думите си, както се казва, да вярваме на едната й честна дума. \r\n\r\n След като водещият се поинтересува откъде е стилната, лилава, дантелена рокля, станала предмет на обсъждане у нас и сравнявана с дантелените тоалети на вицепрезидента и президентшата, Ангелкова лаконично каза: \"Сама съм си я избирала\". \r\n\r\n Тя разказа, че е за втори път на раздаването на статуетките по покана на нейни приятели, продуценти, актьори и режисьори, в това число и някои от тях присъствали на снимките, които тя публикува в социалната мрежа. \r\n\r\n Припомняме обаче истинската сметка, направена от известният доктор и професор по социална психология Петър Иванов за това златно пътуване на любимката на Борисов и Каракачанов, с какви средства е пътувала госпожа звезда и колко е струвал този воайяж: \r\n\r\n \"Кой плаща на една Персона разходите по пребиваването ѝ в Холивуд на Оскарите? Само не ми казвайте, че тя си ги плаща със заплатата си, защото няма как да е тъй - сумата е около $15000 само за самата Вечер на Оскарите. \r\nБилетите за церемонията по награждаване \"Оскар\" не се предлагат за продажба - те се разпространяват от филмови студия, разбира се, не безплатно. Местата, които са най-отдалечени от сцената, струват около $250, а най-отпред има за $750 и $1000. \r\n\r\n Дават се пари за визия, облекло, аксесоари. На стилиста за избор на стил и общ образ се дават минимум $500 - $3000, плюс наемане или закупуване на смокинг/вечерна рокля, която също струва кръгла сума $2-3000.  \r\nДотук - $5-7000.\" \r\n\r\n Цялата   прочетете тук. \r\n \n\t\t\t\t\t\t", "date": "2018.03.23", "title": "Празните приказки на Ангелкова: Сама си платих разходката до Холивуд! А черно на бяло няма нищо..."}
{"url": "http://www.bnews.bg/article/238987-nov_proval_za_nasko_mesechkov_nikoy_ne_iska_shouto_mu_za_bedni", "text": "\n Танцьорът Атанас Месечов (няма грешка така е истинската фамилия на Наско), за когото целокупния зрител научи след участията му в танцувалните теле формати Dancing Stars и Big Brother, сега се е наел с тежката амбиция за свое собствено риалити – Dancelikeastar (Танцувай като звезда), пише  LifeOnline.bg. \r\n\r\n Нежният мъж не само си е повярвал, че може да бъде продуцент, но се изявява и като водещ в собственото си риалити за бедни, което най-вероятно гледат само той и баба му, шушукат столичните клюкари. \r\n\r\n За съжаление на Наско, ниското качество на продукта не предизвикал интерес в нито една телевизия и затова шоуто му се излъчва само в интернет всеки понеделник в YouTube. \r\n\r\n Дори и там передачата на Наско Месечов е сметната за абсолютно безинтересна и е забелязана бегло само от около 3000 случайно преминаващи потребители. \r\n\r\n Припомнете си, че след като не направи пробив с танцова кариера, Наско имаше и смехотворни напъни да става певец. Музиковедите са единодушни, че единствената му песен успешно може да се използва за мъчения на затворниците в Северна Корея. \r\n\r\n Иронията на съдбата е в това, че както тогава, очевидно и сега, поредното начинание на пишман танцьочето със съмнителна сексуалност е тотален провал, коментират в светските среди. \r\n \n\t\t\t\t\t\t", "date": "2018.03.23", "title": "Нов провал за Наско Месечков! Никой не иска шоуто му за бедни"}
