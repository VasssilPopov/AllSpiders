{"url": "http://www.bnews.bg/article/253850-gadzheto_na_petya_dikova_krie_sramno_minalo", "text": "\n Поетът Илиян Любомиров, който е настояща половинка на Петя Дикова и коментатор в предаването „На кафе“, преди години се занимавал със съвсем различни неща. Илиян се изявявал като танцьор, и то на ориенталски танци, които се практикуват предимно от жени. Негови близки издадоха, че доста му се отдавали и определено имал шанс да се наложи с кръшните си движения, писа „Шоу“. \r\n\r\n Илиян е всестранна личност и обича да изпитва себе си с нови знания и опит. От малък има афинитет към ориенталските танци и решил да се запише, без да има притеснения, че това ще му донесе обидни подмятания от приятели и още повече – от неприятели. \r\n\r\n Няколко години се подвизавал в това си амплоа, след което животът му поднесъл нови изкушения и покрай ангажиментите се отдалечил от танците. \r\n\r\n Към днешна дата често се връща в спомените си от онова време, а когато попадне на ориенталски танц, целият настръхва от вълнение. И макар общоприетото мнение да гласи, че това е женско занимание, то в световен мащаб най-добрите такива са именно мъже. И Илиян вярвал, че може да прослави страната ни като такъв. \r\n\r\n Августин Господинов, както е артистичният псевдоним на Илиян, и Петя Дикова са двойката, която не натрапва отношенията си в медийното пространство, макар да са заедно от година и половина. Илиян е с 6 години по-млад от нея, но разговорите им в посока сватба и семейство зачестяват. 34-годишната журналистка обяви тези дни, че е в очакване на първата си рожба. Бебето ще се появи на бял свят през пролетта и ще се казва Александър.   \r\n \n\t\t\t\t\t\t", "date": "2018.12.18", "title": "Гаджето на Петя Дикова крие срамно минало"}
{"url": "http://www.bnews.bg/article/253872-eksperti_nakazanieto_ot_ek_e_zaradi_nespazvane_na_pravila_ot_2007_g_nasam", "text": "\n Глобата от 77 млн. евро е следствието от тригодишните преговори между ЕК и България, които са препоръчвали на страната ни да вкара и други енергийни играчи на пазара. Последната им препоръка е била да дадем на други, които имат повече опит с това, да управляват газопреносните ни тръби”, посочи енергийният експерт Васко Начев в предаването „Лице в лице” по bTV. \r\n\r\n Европейската комисия ни глоби с 77 млн. евро заради блокиране на достъпа на конкуренти до газовата инфраструктура в България, което е в нарушение на правилата на ЕС. \r\n\r\n Христо Казанджиев от Българския енергиен форум коментира, че причините да се стигне дотук, е неспазването от страна на българските мениджъри и министерствата на Закона за енергетиката в България и правилата на ЕС от 2007 г. насам. \r\n\r\n „Това, което стана през 2010 г., е че съвсем съзнателно топ мениджърът на „Булгартрансгаз“ спира достъпа самоволно, въпреки препоръката от КЕВР. Тогава „Овергаз“ съвсем в правото си обжалва пред ЕК, което провокира едно наказателно производство срещу България. България търпи последствията от една престъпна безотговорност на топ мениджъри на корпоративно и на правителствено ниво”, заяви Христо Казанджиев. \r\n\r\n През лятото на тази година парламентът единодушно даде да се разбере, че ние под никаква форма няма да влезем в извънсъдебно споразумение и ще защитаваме националните интереси, каза още Васко Начев. По думите му обаче това е довело до наложената санкция от 77 млн. евро. Според него ако сега ги попитаме обаче, те ще се оправдаят, че така е трябвало да приватизират 51% от „Булгартрансгаз“, а не само 21% както се говореше първоначално. Ако нашите условия на пазара бяха такива, че повече от един играч да използва газопреносната система, нямаше да има и 1% предложение за приватизация, каза експертът. \r\n\r\n Христо Казанджиев подчерта, че 20% приватизация на „Булгартрансгаз“ нямаше да означават, че то става частно дружество, а напротив – щеше да има един външен независими инвеститор, който да упражнява контрол над дружеството. \r\n\r\n И двамата посочиха, че нашата газопреносна система не работи по пазарни правила. „Съвсем съзнателният отказ на достъп до гразопреносните тръби сега ще ни струва 77 млн. лв., а исканията на „Овергаз“ ще бъдат удовлетворени. Печелят всички тези, свързани с печеленето на обществени поръчки в енергетиката”, каза Казанджиев. \r\n\r\n Към сегашния момент никой не задава въпроса къде са парите, инвестирани в компанията изпълнител на „Южен поток“ у нас. Сега се готви същото безконтролно източване на 2 млн. около прокарването на тръба от Турски поток през наша територия, каза експертът. \r\n \n\t\t\t\t\t\t", "date": "2018.12.18", "title": "Експерти: Наказанието от  ЕК е заради неспазване на правила от 2007 г. насам"}
{"url": "http://www.bnews.bg/article/253864-sadyat_brad_pit_zaradi_darenie_ot_5_miliona_dolara", "text": "\n Жителите на Луизиана, пострадали от урагана Катрин през 2005 година, обвиниха фондацията на Брад Пит, че им е построила нови, но некачествени къщи след опустошителното бедствие. Според ищците те са станали жертва на измама, защото построените сгради не отговарят на щатските стандарти и не ставали за обитаване. Фондацията от своя страна опроверга твърденията на хората, които подадоха жалба, и прехвърли отговорността върху архитекта, планирал постройките. Въпреки това местните за категорични, че актьорът трябва да бъде съден тъй като е основател и член на борда на директорите на фондацията, което го правело пряко отговорен, пише Монитор. Засега обаче магистратите не са взели решение дали да започнат дело срещу бившия съпруг на Анджелина Джоли. \"Катрин\" удари крайбрежието на Луизиана през 2005 г. Природната стихия уби около 1800 души. Най-големи щети понесе град Ню Орлиънс, като 80% от него се оказа под вода. Именно там Пит реновира цял квартал със 150 нови екологични къщи за пострадалите. Проектът на актьора се казваше „Да го направим както трябва“ и беше на стойност 5 милиона долара. \r\n  \r\n \n\t\t\t\t\t\t", "date": "2018.12.18", "title": "Съдят Брад Пит заради дарение от 5 милиона долара"}
{"url": "http://www.bnews.bg/article/253873-spetsialniya_aut_ot_manchestar_yunayted", "text": "\n Изненадващо, след като няколко пъти през сезона ръководството на \"Манчестър Юнайтед\" заяви подкрепата си към Специалния, днес (18 декември) след официално съобщение на сайта на \"червените дяволи\", португалецът официално е безработен. \r\n\r\n Това поставя \"Юнайтед\" в нова сага. Освен разчистването на финансовите сметки с Моуриньо, на дневен ред е търсенето на нов мениджър.  \r\n \n\t\t\t\t\t\t", "date": "2018.12.18", "title": "Специалния аут от \"Манчестър Юнайтед\""}
{"url": "http://www.bnews.bg/article/253871-globa_i_politseyski_konvoy_ako_ne_otidesh_sled_prizovka_v_konpi", "text": "\n До 5000 лева глоба ще получават хората, които са били призовани и не се явят пред антикорупционната комисия. Ако пък комисията прецени, че явяването не търпи отлагане, ще довежда призованите насила още в рамките на деня. Това предвиждат промени в антикорупционния закон, приет преди по-малко от година. Според тях шефът на антикорупционната комисия пък вече ще бъде охраняван от НСО, а служителите ще могат да носят маски и качулки. Петорно се вдига и прагът на страничните доходи, които хората по високите етажи на властта могат да не декларират. Общинските съветници пък вече няма да имат задължение изобщо да декларират имуществото си. \r\n  \r\nЗаконопроектът с промените е внесен от председателя на правната комисия Данаил Кирилов и депутата от ДПС Хамид Хамид. Измененията се правят по-малко от година след приемането на новия антикорупционен закон. Според промените, ако надлежно призован не се яви пред антикорупционната комисия на определеното място и време без уважителни причини, ще се наказва с глоба до 2 хил. лева. Ако не се яви повторно – глобата скача на 5000 лева. Ако пък явяването му е задължително, или КПКОНПИ „намери, че то е необходимо”, призованият ще се довежда принудително от МВР още същия ден. \r\n  \r\n5000 лева глоба ще получават и държани служители, които не предоставят на комисията незабавно информация за корупция по високите етажи на властта. \r\n  \r\nСлужителите на комисията пък вече ще имат правото да ползват защитни средства, гарантиращи тяхната лична безопасност и прикритие на самоличността им, или с други думи маски, качулки и др. Председателят на комисията пък вече ще бъде охраняван от НСО, подобно на главния прокурор, съобщава Дарик. \r\n  \r\nОт 3 на 6 месеца нараства срокът, в който комисията може да бави внасянето пред съда на иск за отнемане на имуществото след последния запор.  Двойно – от 5 на 10 хил. лева, скача и прагът, при който Националната агенция по приходите ще бъде уведомявана при несъответствие между декларираното и реално притежаваното имущество. Петорно – от 1000 на 5000 лева, пък скача прагът на страничните доходи, които хората по високите етажи на властта, могат да не декларират.  \r\n\r\n Преди по-малко от година общинските съветници бяха задължени също да подават ежегодни имуществени декларации. Според новия законопроект това тяхно задължение отпада. За сметка на това декларации ще подават служителите в администрациите на Конституционния съд и омбудсмана. \r\n  \r\nЗаконопроектът не е част от другите промени в антикорупционния закон, свързани с гражданската конфискация, и тепърва ще бъде подлаган на обществено обсъждане. \r\n \n\t\t\t\t\t\t", "date": "2018.12.18", "title": "Глоба и полицейски конвой, ако не отидеш след призовка в КОНПИ"}
{"url": "http://www.bnews.bg/article/253869-zashto_ek_globi_vsashtnost_beh", "text": "\n Брюксел излязоха с коментар по казуса с глобата на „Български енергиен холдинг”. \r\n\r\n Еврокомисарят по конкуренцията препоръча бизнесът на двете дъщерни компании на холдинга да бъде разделен. \r\n\r\n „Разнообразието на източниците на енергийни доставки носи сигурност. Това се отнася за всяка страна-членка. За нас беше важно да се промени структурата на енергийния холдинг, за да не се повтаря незаконната дейност”, посочи Маргрете Вестагер, европейски комисар по конкуренцията. \r\n \n\t\t\t\t\t\t", "date": "2018.12.18", "title": "Защо ЕК глоби всъщност БЕХ?"}
{"url": "http://www.bnews.bg/article/253848-10_rodni_zvezdi_s_prorocheski_darbi", "text": "\n Популярните ни личности освен в сферата, в която изявяват своя талант – било то музикален, актьорски или някакъв друг, имат и по-специални дарби, за които ние не подозираме. \r\n\r\n Народната певица Поли Паскова лекува с музиката си. Самата тя не е ходила на лекар и не е пила аналгин от 17 години. „Гласът е енергия, която може да лекува, ако ти си негов най-добър посланик. В един момент в моя живот се случи така, че започнах да виждам, да констатирам появата на едни същества които са били там и преди това… още когато съм започнала да пея“, разказва Поли, писа „Шоу“. \r\n\r\n „Имаше снимки, в които главата ми е очертана, като ореол… Имам снимки, на които ми слагат крила на ангел. Има и снимки, на които над главата ми е застанала Богородица или бял гълъб… И всичко това в един момент започнах да го разчитам като своеобразни знаци. Реших да се консултирам. Отидох при хора, които имат контакти, извън нашето измерение. Всички бяха единодушни, че тези същества ги предизвиква моят глас! А когато много силно се помоля, дори времето реагира. Например случвало ми се е при 95% дъжд, след молитва, капка да не капне! Или когато се помоля при жега – излиза вятър, който помага хората да могат да изтанцуват хорото при концерт“. \r\n\r\n Петя Буюклиева също разказва нещо доста интересно. „Стана така, че реших един огромен и дългогодишен проблем за моите съкооператори във връзка с едни гаражи. Някак си успях да им дам цялата си енергия и да им помогна да уредят нещата. След това направих така ,че да бъде даден заветният акт 16 на две кооперации в „Лозен“ – помогнах на приятели, чието положение беше направо безнадеждно и критично. Намерих начин и сили,само и само да се получи всичко успешно накрая“. Винаги когато Петя усети болка някъде по тялото си, слага си ръката там и след минути болката изчезва. По време на нейни концерти, ако зрителите дойдат с физически проблем, после им минава. Противно на всякакви схващания числото 13 носи щастие за Буюклиева. \r\n\r\n Оперната певица Весела Нейнски казва: „Случва ми се често по астрологичен път да виждам някои неща, които тълкувам като евентуални събития – както се случи със земетресението“ и добавя „Имам отпечатък за бъдещи прераждания върху палмови листа. Притежавам и касета с глас на свещеник, който прочита това пророчество“. \r\n\r\n Естрадната певица Мими Иванова вярва в чудеса. „Имала съм неведнъж и сънища, които са предопределяли случващото се в живота ми. Така наречените пророчески сънища. И съм сигурна, че ако някъде ги разкажа, няма да повярват хората за какво става въпрос. Защото хората по принцип сънуват и са свикнали с този факт“, споделя тя. \r\n\r\n Феноменална дарба да лекува с ръце има и актрисата и певица Нона Йотова. С прегръдка или докосване тя може да извлича негативната енергия от всеки и да го освобождава от стреса. \r\n\r\n Певицата Сашка Васева има също лечебна дарба. Тя лекува успешно синузит чрез специални свещи и восък тя отстранява неприятното заболяване, което мъчи много хора. \r\n\r\n Йорданка Варжийска е фолклорна певица, която също смята, че лекува с музиката си. „Преди време една лечителка и екстрасенс ми каза, че с моя песен е успяла да излекува момиче от белодробна емболия. Аз не мога да го кажа, но тя го твърди. Получила е някаква енергия от песента, която във важен момент са пуснали по радиото. Това може наистина само да ме радва“, споделя певицата. \r\n\r\n Певицата Кристина Димитрова също има пророчески сънища. При нея понякога те са толкова въздействащи, че буквално отделят душата й от тялото. „Имам изключително силно 6-о чувство. Често ми се случва например още преди някой да е дошъл при мен, аз вече да знам какво ще ми каже. Изпреварвам събитията от време на време, което много ми помага, но лошото е, че в повечето случаи познавам лошите неща, които се случват, за добро или лошо“. \r\n\r\n Преди да постави световен рекорд и да преодолее 209 сантиметра височина, Стефка Костадинова сънувала странен пророчески сън, който й подсказал, че ще има небивал успех и късмет. Малцина са хората, които знаят, че преди световното по лека атлетика в Рим тя е контузена жестоко. Именно заради това няма вярва, че ще успее да вземе медал. В нощта преди финала обаче й се присънва необичаен сън, който се разтълкувал като огромен късмет и който й донесъл такъв. \r\n\r\n Азис също твърди, че има ясновидска дарба, с каквато се хвали и баба му. „Усещам ситуации. По-скоро – прочит. Аз чета по хората. Не знам, нямам обяснение какво е, но имам дарба да виждам в бъдещето. И лошо, и хубаво и съм го пробвал стотици пъти. И стотици пъти съм се оказвал жестоко прав“, споделя още той. Загледал е сервитьорка в заведение и е видял нещо, свързано със сватба в нея. Казал й, че скоро ще се ожени, на което тя отвърнала, че едва ли ще се случи това, но сестра й се е омъжила на предния ден и била на сватбата й. \r\n \n\t\t\t\t\t\t", "date": "2018.12.18", "title": "10 родни звезди с пророчески дарби"}
{"url": "http://www.bnews.bg/article/253870-otkachalkata_koyto_rani_trima_politsai_pak_se_opita_da_izbyaga", "text": "\n При провеждане на изследвания задържаният за нападение над полицаи, който рани трима вчера, се опитал да избяга, като счупил прозорец и скочил от втория етаж на болничното заведение, съобщиха от проукратурата. \r\n\r\n Мъжът, нападнал полицейски служители, е пострадал при опит да избяга от преглед за освидетелстване от психиатър. Това съобщиха от пресцентъра на Прокуратура на Република България. Районна прокуратура – Стара Загора наблюдава досъдебното производство срещу него по описа на 01 РУ на МВР – гр. Стара Загора.  \r\n\r\n Вчера 25-годишният мъж с инициали Н.М.Ф. бе задържан за нанасяне на телесни повреди на полицейски служители и отведен в ЦСМП - Стара Загора за преглед и освидетелстване от психиатър. Днес, при провеждане на изследвания, задържаният се опитал да избяга, като счупил прозорец и скочил от втория етаж на болничното заведение. Получил е множество травми и е настанен за лечение в УМБАЛ “Проф. д-р Стоян Киркович“ - Стара Загора.  \r\n\r\n Вчера около 16 ч. Н. М. Ф. започнал да буйства в автобус, пътуващ по междуградска линия, на изхода на Стара Загора към Нова Загора. Шофьорът спрял и подал сигнал на 112 . Отзовалите се на място полицейски екипи се опитали за укротят и задържат буйстващия. Тримата полицаи получиха наранявания - двама от нож, третият бе с усукани колянни връзки. \r\n \n\t\t\t\t\t\t", "date": "2018.12.18", "title": "Откачалката, който рани трима полицаи, пак се опита да избяга"}
{"url": "http://www.bnews.bg/article/253863-albena_vuleva_prizna_za_chernite_magii_otmastitelna_i_zlopametna_sam", "text": "\n Албена Вулева призна, че прави черни магии, когато обстоятелствата го налагат.  „Това се случва наистина, когато обстоятелствата го налагат. Така просто да си се разхождам и да правя черни магии без причина – не. Това е нещо, което доста изтощава собствената ти енергия и сили. Тежко занимание, чисто физически. Но понякога си струва и се налага. Има хора, които просто не разбират от други въздействия и се оказвам принудена да прибегна до такива неща. Аз съм човек, който вярва, че трябва да има престъпление и наказание. Всяко действие трябва да си влече своите последствия и да има своето противодействие. В такива случаи не се възпирам и правя черни магии“, сподели бившата тв водеща пред „Шоу“. \r\n\r\n Албена твърди, че такова нещо не се учи, а го притежаваш. „Това е силна енергия, с която чрез определени символики и ритуали се случват някои неща. Имам доста силна енергия, която на принципа на проба-грешка съм избистрила как точно да се случват нещата, за да мога да я канализирам и да я пращам там, където ми е нужна. Това са енергии, които се трансформират и се местят през време и пространство. Това не е нещо, което може чак да убие човек. Просто се сгъстяват черни облаци над нечия глава и започва да страда от известен невървеж във всичко“, добавя още Вулева. \r\n\r\n Алена подчертава, че това се случва само когато сметне, че някой трябва да си получи заслуженото. Черните магии са по някакви нейни лични въпроси и не съдейства на други хора, защото при тях не знае кой е прав и кой – крив. На познати прави само за положителни емоции – за здраве, късмет, просперитет, успехи в бизнеса, в любовта и т.н. Прави и амулети, но за отрицателни неща отказва. „Само мои лични врагове са обект на т.нар черна магия“, отсича Вулева. \r\n\r\n Тя определя себе си като отмъстителна, злопаметна и поради това не препоръчва някой да й се навира в полезрението с лошо. \r\n \n\t\t\t\t\t\t", "date": "2018.12.18", "title": "Албена Вулева призна за черните магии: Отмъстителна и злопаметна съм!"}
{"url": "http://www.bnews.bg/article/253854-nikita_pak_zakova_rusata_zlatka_dokato_e_bila_s_bagata_i_bobi_si_e_lyagala_i_s_treti", "text": "\n След края на „Биг Брадър Мост Уонтед“ Никита споделя, че разликата между първото й участие във формата и второто е, че преди години не е имала никакви очаквания. Тогава всичко е било неизвестно за нея. „А очакванията ми с този сезон бяха свързани с това да се забавлявам истински, да се запозная с нови хора, да чуя различни гледни точки и най-вече да изляза от зоната си на комфорт“, разказва Джонсън пред „Шоу“. \r\n\r\n Да има очаквания е била първата й грешка, а втората, че се е опитвала на всяка цена да се обяснява на другите и да търси приятелството им. След това е заработило изостреното й чувство за справедливост, особено след като е виждала съквартирантите си единствено в нападателната им светлина, а не толкова в положителната. \r\n\r\n Никита признава, че в реалния живот не би отделила време, за да общува с част от съквартираните. С Джулиана Гани няма какво да си кажат, а темите, които моделката отваря, за Джонсън са отегчителни. Според нея Гани е изкарала ЯЯ като някакъв лош тип, спейки в леглото с тиган. „Той никога не е заплашвал никого, камо ли да е показвал, че трябва да се страхуваме от него. Но Джулиана така го изопачи, че той излезе черен“. \r\n\r\n Според Никита Албена Вулева се е опитала да изкара друга страна от себе си – по-забавна и по-хуманна, но отново е затвърдила общото впечатление, че не обича хората, а интелигентността й не допринася с нищо за благото на групата. Златка Райкова също се е опитвала да се изкара добра и готина, но според Джонсън не е успяла да прикрие истинската си същност. В доста от ситуациите плеймейтката се е държала с Никита така, че да се усеща, че я превъзхожда. В един момент чашата на Джносън преляла и затова е спретнала интригата с креватната афера на половинката й Борислав и русокоската: \r\n\r\n „А в онзи момент преди години, когато е имала интимни отношения с Борислав, както стана ясно, тя е имала отношения и с трети човек… Златка искаше да се изтъкне, едва ли не, като барометър на всичко правилно. И в момента, в който ме засече с думите: „Вече прекаляваш!“, докато аз водех някакъв разговор с друг човек, просто чашата преля, казах си „Стоп“ и реагирах“... \r\n\r\n За всички стана ясно, че Златка е слагала рога на самбиста Благой Иванов – Багата с Боби Ръгбиста, но кой друг визира още Никита?! \r\n\r\n Външният вид на Никита за съквартирантите е бил любопитен и също обект на подигравки. За нея риалити формата е за сблъсък между характери, а не конкурс „Мис Свят“. „Външният ми вид може да интересува само мен – което не означава, че съм удовлетворена от него или от грешките, които съм допуснала. Но темата за външния вид пак беше препратка към тях самите, за които явно той е много важен“. \r\n \n\t\t\t\t\t\t", "date": "2018.12.18", "title": "Никита пак закова Русата Златка: Докато е била с Багата и Боби си е лягала и с трети "}
{"url": "http://www.bnews.bg/article/253860-kakvo_poiska_mayk_pompeo_i_kakvo_mu_obeshta_boyko_borisov_ili_obratnoto", "text": "\n Министър-председателят Бойко Борисов проведе телефонен разговор с държавния секретар на САЩ Майк Помпео по искане на американския държавник. Темите, които двамата обсъдиха, бяха сътрудничество в областта на сигурността и отбраната, както и изминалите успешни военни учения. Дискутирани бяха още енергийната сигурност, диверсификацията и европейския газоразпределителен център „Балкан“. Акцент бе поставен също върху инвестициите и двустранните отношения, съобщават от пресслужбата на правителството. \r\n\r\n В разговора Бойко Борисов и Майк Помпео препотвърдиха високата и резултатна визита на заместник-държавния секретар на САЩ Джон Съливан, който бе на двудневно посещение у нас миналата седмица. Българският министър-председател посочи пред американския държавен секретар, че по голяма част от обсъдените с Джон Съливан теми вече има решения. \r\n\r\n Премиерът Бойко Борисов и държавният секретар на САЩ Майк Помпео подчертаха ангажимента си геостратегическото партньорство между България и САЩ да се засили и да се развива с още по-бързи темпове. Министър-председателят Борисов отново увери, че България стриктно изпълнява ангажиментите си към НАТО и препотвърди повишаването на разходите за отбрана на 2% от БВП до 2024 г., както и за отделяне на повече инвестиции във въоръжение и оборудване. \r\n \n\t\t\t\t\t\t", "date": "2018.12.18", "title": "Какво поиска Майк Помпео и какво му обеща Бойко Борисов или обратното?"}
{"url": "http://www.bnews.bg/article/253865-tsenko_chokov_bil_na_svoboda_za_da_otide_na_zabolekar_pusnat_ot_sadiya", "text": "\n Бившият кмет на Галиче Ценко Чоков е имал разрешение от спецсъда да посети вчера стоматолог, каза пред журналисти в Съдебната палата говорителят на главния прокурор Румяна Арнаудова в коментар за казуса с осъдения на първа инстанция бивш кмета на Галиче Ценко Чоков, съобщи БТА. \r\n\r\n Арнаудова допълни че и от СДВР са потвърдили пред прокуратурата, че Чоков е бил във видимо отлично състояние в заведение в кв.\"Драгалевци\". Като каза, че са събрани достатъчно доказателства за отклонението на Чоков от наложената му мярка. \r\n\r\n Освен че утре ще поиска да бъде върнат в ареста, прокуратурата започна и разследване срещу вещото лице, което през ноември заявило, че Чоков е в толкова лошо здравословно състояния, че дори делото срещу него трябва да бъде спряно до излекуването му. \r\n\r\n Арнаудова отказа да отговори кой е експертът прегледал бившия кмет на Галиче и допълни, че в предишна експертиза лекарят е твърдял отново, че състоянието на Чоков не е добро. За такъв тип престъпление законът предвижда затвор от 1 до 5 години и лишаване от права. \r\n\r\n Колкото до ефективността на домашния арест Арнаудова е на мнение, че след като не може ефективно да бъдат контролирани лицата, които трябва да стоят в дома си, то тази мярка е безмислена и не постига целите описани в закона. \r\n\r\n Домашният арест се използва предимно за болни, които не могат да престояват в ареста, коментира Арнаудова и отново допълни, че контролът по изпълнение на мярката не е достатъчно ефективен. \r\n\r\n   \r\n \n\t\t\t\t\t\t", "date": "2018.12.18", "title": "Ценко Чоков бил на свобода, за да отиде на зъболекар, пуснат от съдия!"}
{"url": "http://www.bnews.bg/article/253857-naum_i_tea_v_praznichen_berlin", "text": "\n След наситените със събития дни през последния месец Теа Минкова и Наум Шопов се отдадоха на заслужена почивка и зимни приключения в германската столица. \r\n\r\n Двойката е в Берлин, където живее сестрата на Наум Невена и той използва времето, за да се посвети на малката си племенница Линеа. След края на снимките на \"Откраднат живот\", предложението за брак, което се случи на рождения ден на Теа, и полагането на Хипократовата клетва от младия лекар, двамата ще прекарат първата си Коледа като сгодена двойка. \r\n\r\n Те се наслаждават на изкушенията на зимен Берлин. На пищните коледни базари, които са много популярни по това време на годината, двамата са пийнали по чаша греяно вино в Шарлотенбург от чаши във формата на ботушче. А към една от снимките, на която Теа целува нежно Наум по носа, тя е написала: \r\n\r\n \"Моят коледен подарък.\" \r\n\r\n Наум Шопов-внук, който по образование е лекар, но се изявява като актьор в сериала, предложи брак на дългогодишната си приятелка Теа Минкова на рождения ѝ ден. В интервю за Dir.bg Теа сподели, че още нямат конкретни планове за сватбата, но със сигурност ще бъде в тесен кръг. \r\n \n\t\t\t\t\t\t", "date": "2018.12.18", "title": "Наум и Теа в празничен Берлин "}
{"url": "http://www.bnews.bg/article/253868-fulbrayt_nagrazhdava_angela_merkel", "text": "\n Базираната във Вашингтон асоциация \"Фулбрайт\" обяви, че нейната награда за международно разбирателство за 2018 г. ще бъде присъдена на германския канцлер Ангела Меркел, предаде Асошиейтед прес. \r\nМеркел ще получи престижното отличие за \"нейното забележително, състрадателно лидерство и за силния й ангажимент за взаимно разбирателство, международно сътрудничество и мир\". \r\nТя ще бъде удостоена с наградата \"Фулбрайт\" на церемония в Берлин на 28 януари.  \r\nГерманският канцлер заема поста от 2005 г. Меркел е централна фигура в международната дипломация и усилията за разрешаване на кризи в Европа и извън нея.  \r\nНай-спорното й решение беше да позволи през 2015 г. на голям брой търсещи убежище чужденци да влязат в Германия. През същата година американското сп. \"Тайм\" я обяви за личност на годината.  \r\nПо-рано този месец Харвардският университет обяви, че догодина Меркел ще бъде оратор на церемонията по завършването на студентите. \r\n \n\t\t\t\t\t\t", "date": "2018.12.18", "title": "\"Фулбрайт\" награждава Ангела Меркел"}
{"url": "http://www.bnews.bg/article/253858-blogarka_ubila_dvete_si_novorodeni_detsa_i_gi_hvarlila_na_bokluka", "text": "\n Бюти блогърката Алис Ен Дейво от американския щат Южна Каролина е заплашена от доживотна присъда за убийството на две новородени деца, съобщава \"Сън\". \r\n\r\n 30-годишната жена е извършила убийствата в началото на декември 2018 г. и през март 2017 г. За жестоките престъпления станало известно след като обвиняемата била хоспитализирана с кръвотечение. Там тя признала, че е била бременна два пъти, но внимателно е криела това от всички, за да се отърве от децата незабелязано, пише БЛИЦ. \r\n\r\n По време на разпита в полицейския участък Алис Дейво е разказала, че е родила първото момче в своя дом и когато той започнал да се задушава, тя дори не се опитала да му помогне, а след това го изхвърлила в кофата за боклук. \r\n\r\n Подобна съдба очаквала и второто бебе. В същото време обвиняемата отглежда две дъщери, чиито снимки постоянно публикувала в социалните мрежи.  \r\n  \r\n \n\t\t\t\t\t\t", "date": "2018.12.18", "title": "Блогърка убила двете си новородени деца и ги хвърлила на боклука"}
{"url": "http://www.bnews.bg/article/253861-manekenka_razkaza_che_udi_alan_ya_prelastil_na_16", "text": "\n Връзката на Баби Кристина с режисьора продължила осем години. Тя започнала по нейна инициатива през 1976 г., когато той бил на 41 години. Баби написала телефона си на салфетка и му я подала с думите: \r\n\r\n \"Дал си достатъчно автографи, ето моят!\" \r\n\r\n Двамата се срещали в мезонета му на \"Пето авеню\" в Ню Йорк. С времето той я представил на \"две други красиви момичета за тройка\", а четири години по-късно я запознал с тогавашната си партньорка Миа Фароу. Това доста разстроило Баби, защото мислела, че тя е неговата приятелка, макар и неофициално. С времето обаче преодоляла ревността си и дори се сприятелила с Миа Фароу. Връзката им продължила, докато Баби се преместила да живее в друг град заради кариерата си. \r\n\r\n Минималната възраст за съгласие за секс в Ню Йорк е 17 години. Баби е била на 16 години само през първите три месеца от връзката си с Уди Алън. \r\n\r\n Манекенката каза пред \"Холивуд рипортър\", че няма лоши чувства към Уди Алън и не цели да го охулва, а само иска да разкаже за любовта си. \r\n\r\n \"Това ме направи тази, която съм. Не съжалявам\" - заяви Баби Кристина Енгълхарт. \r\n \n\t\t\t\t\t\t", "date": "2018.12.18", "title": "Манекенка разказа, че Уди Алън я прелъстил на 16"}
{"url": "http://www.bnews.bg/article/253859-rumanskata_pevitsa_anka_pop_zagina_sled_kato_kolata_padna_v_dunav", "text": "\n Румънската полиция съобщи, че певицата и автор на песни Анка Поп е починала на 34 години, след като колата ѝ паднала в река Дунав, предаде Асошиейтед прес. \r\n\r\n Службата за извънредни ситуации е идентифицирала тялото ѝ, след като водолази са открили автомобила ѝ снощи в Югозападна Румъния. За изчезването на певицата съобщава сестра ѝ. \r\n\r\n Полицията заяви, че разследва смъртта на Поп, която има румънско и канадско гражданство. \r\n\r\n Анка Поп беше известна със сътрудничеството си с босненския музикант Горан Брегович. \r\n\r\n През 1987 г. семейството ѝ бяга от комунистическа Румъния, като прекосява Дунав и преминава в тогавашна Югославия, където стават политически бежанци. Месеци по-късно емигрират в Канада. \r\n \n\t\t\t\t\t\t", "date": "2018.12.18", "title": "Румънската певица Анка Поп загина, след като колата ѝ падна в Дунав"}
{"url": "http://www.bnews.bg/article/253855-rabotodatelite_ne_iskat_po_visoka_minimalna_zaplata", "text": "\n Работодателите се обявиха против административното увеличение на минималната работна заплата от 510 на 560 лева през 2019 г., стана ясно след заседанието на Тристранния съвет. \r\n\r\n Бизнесът настоява за ясни икономически критерии при определянето на минималното възнаграждение, а не то да се базира на политически обещания. Според бизнеса трябва да се приеме механизъм за определянето й, както е заложено в ратифицираната конвенция 131 на Международната организация на труда. \r\n\r\n Асоциацията на индустриалния капитал в България настоява за 15 икономически дейности новият размер на минималната работна заплата от 560 лева да влезе в сила от 1 януари 2020 година, съобщи председателят на АИКБ Васил Велев. \r\n\r\n Това са застрашените, според бизнеса, икономически дейности, като сред тях са пчеларство, добив на глина и каолин, производство на хляб и тестени изделия, производство на облекло, хотелиерство и ресторантьорство, медико-социални грижи с настаняване. \r\n\r\n АИКБ иска предложението да бъде записано в текста на постановлението на МС за определяне на новия размер на минималната заплата. Избрали сме тези дейности по факта, че средният осигурителен доход в тях е на равнището на минималната работна заплата за следващата година, допълни Велев. \r\n\r\n По думите му вече всички са поставени пред свършен факт чрез средносрочната бюджетна прогноза, която се прави без съгласуване със социални партньори. Чрез нея се знае минималната заплата не за година напред, а за три, допълни той. \r\n\r\n България стърчи значително над средноевропейското равнище по показателя съотношение на минималната към средната заплата, каза Васил Велев. По думите му, ако се добави клас прослужено време към минималната заплата, съотношението става 54 процента към средната, при 42-43 на сто средно за ЕС. Като темп на нарастване на минималната ние също сме начело, каза Велев. Само в София това съотношение е под 50 процента, а в някои градове достига до 80 процента. В някои области всички получават едно и също - квалифицирани и неквалифицирани, трудолюбиви - мързеливи, отбеляза Велев. \r\n\r\n Минималната заплата е минимална заплата, не е реална , ние не искаме хората да получават минимална, отбеляза Велев. Според него обаче към момента 473 хиляди получават към второто тримесечие на тази година минимална заплата, а догодина ще са повече. \r\n\r\n Той отбеляза, че половината европейци работят в страни, където минималната месечна заплата се договаря между социалните партньори, а не се определя административно, като там средните заплати са с 60 процента по-високи. \r\n\r\n     \r\n \n\t\t\t\t\t\t", "date": "2018.12.18", "title": "Работодателите не искат по-висока минимална заплата"}
{"url": "http://www.bnews.bg/article/253429-naum_shopov_polozhi_hipokratovata_kletva", "text": "\n Чаровникът, по когото въздишат куп фенки на сериала „Откраднат живот” официално показа дипломата си от Софийския университет. Той прекара там последните шест години от живота си, за да учи медицина. Половината от следването си Наум съчета с ролята в сериала „Откраднат живот”. В поредицата той играе д-р Тасев—коремен хирург, пише „Телеграф”. \r\nВ живота обаче Шопов — младши е избрал пластичната хирургия. „Специалността е изключително обширна—буквално от главата до петите. След дипломирането започвам стаж в „Пирогов”. \r\nНямам притеснения, познавам се с някои пластични хирурзи. Присъствал съм на операции, помагал съм им. Беше много интересно. Не се притеснявам”, споделя наследникът на легендарната актьорска династия Шопови. \r\n \n\t\t\t\t\t\t", "date": "2018.12.18", "title": "Наум Шопов положи Хипократовата клетва"}
{"url": "http://www.bnews.bg/article/253849-zhenite_u_nas_poveche_ot_mazhete_brak_sled_28_godini", "text": "\n На 1000 мъже в България се падат 1060 жени. Жените и мъжете у нас сключват брак все по-късно – съответно на 28,4 и 31,4 години. Това сочат данните на Националния статистически институт в специална разработка, посветена на двата пола. За сравнение, през 1960 година средната възраст за сключване на първи брак и при двата пола е с около 7 години по-ниска.  \r\n\r\n Според данните на националната статистика мъжете в България са малко над три милиона и 400 хиляди, а жените над три милиона и 600 хиляди. За сравнение през 1960 година на хиляда мъже са се падали хиляда и три жени, тоест разпределението по пол тогава е  било по-равномерно. Средната възраст на жените при раждане на първо дете се увеличава от почти 22 години през 1980-а, на малко над 27 години през 2017 година.  \r\n\r\n През 2017 средният брой живо родени деца от една жена е 1,56. За сравнение през 1900 година той е бил почти седем деца. През учебната 2017-2018 година близо 42 хиляди от учителите от първи до 12 клас са жени, а мъжете са малко над осем хиляди.  \r\n\r\n По последни данни средната заплата на жените е 842 лева, а на мъжете 1054 лева. Разпределението на наетите по икономически дейности и класове професии е основната причина за различието на заплатите в полза на мъжете. Например в хуманното здравеопазване около 35 на сто от жените са акушерки и медицински сестри, а 34 процента от мъжете са лекари. \r\n \n\t\t\t\t\t\t", "date": "2018.12.18", "title": "Жените у нас повече от мъжете, брак - след 28 години"}
{"url": "http://www.bnews.bg/article/253851-zhurnalistite_rabotyat_v_vse_po_trudni_usloviya_i_zaplaha_za_zhivota_im", "text": "\n Влошаване на условията за работа и все по-голям риск за живота и здравето на журналистите в целия свят отчитат в годишните си анализи „Репортери без граници” и Проектът за закрила на журналистите. \r\n\r\n Общо 80 журналисти са били убити през тази година, 348 са в затвора, а 60 са държани като заложници от екстремисти.Жу \r\n\r\n Афганистан е най-опасната страна за представителите на медиите с 15 убити, голяма част – в рамките на само един атентат на ИДИЛ, директно насочен срещу журналистите. В Сирия са били убити 11 репортери, оператори и фотографи, в Мексико (най-смъртоносното място извън зона на конфликт) – 9. В САЩ нападение на екстремист срещу малък регионален вестник взе 6 жертви. \r\n\r\n Огромен международен отзвук получиха убийствата на Джамал Хашоги (Саудитска Арабия) и Ян Куцияк (Словакия). В единия случай все по-ясно се говори за акция на специалните служби, разпоредена на най-високо ниво, докато другото посегателство (без аналог в словашката история) беше директно обвързано с работата на младия репортер по разкриване на връзките на местния политически елит с италианската мафия. \r\n\r\n „Репортери без граници” припомнят в своя доклад и смъртта на русенската тв водеща Виктория Маринова. Убийството, за което беше задържан младеж, е представяно от властите у нас като несвързано с работата й, но от организацията припомнят, че последното предаване на Маринова е било посветено на злоупотребите с еврофондове и самите разследващи все още не са изключили нито една хипотеза. \r\n\r\n Повече от половината затворени журналисти пък са в само 5 страни – Китай, Иран, Саудитска Арабия, Египет и Турция. Режимите, управляващи в тези държави, затегнаха примката си около медиите като позволеното отразяване често е по-скоро с цел изграждане на култ към личността. \r\n\r\n Повечето хвърлени в затвора са с обвинения за престъпления против държавността или за принадлежност към организации, обявени от властта за терористични. \r\n \n\t\t\t\t\t\t", "date": "2018.12.18", "title": "Журналистите работят в все по-трудни условия и заплаха за живота им"}
{"url": "http://www.bnews.bg/article/253852-borisov_momentalno_uspokoi_grazhdanite_nyama_da_plashtat_globata_na_beh", "text": "\n Глобата, наложена от Европейската комисия на БЕХ в размер на 77 милиона евро, няма да бъде платена от гражданите, а от печалбата на дружествата. \r\n\r\n Това увери министър-председателят Бойко Борисов в изказването си пред журналисти в рамките на участието си във форума ЕС - Африка във Виена. \r\n\r\n Премиерът Борисов изтъкна, че преговори са се водили три години, като първоначалната сума е била 300 млн. евро, която в последствие е намалена на 77 млн. \"Това беше минималната сума, която договорихме, всичко останало беше приватизация на газопреносната система\", заяви министър-председателят. \r\n\r\n По думите му би било предателство, ако газопреносната система не е собственост на българските граждани и на държавата. Той призова журналистите да си представят какви биха били заглавията и какво щеше да се говори, ако преди две години негово правителство е взело решение за приватизация на газопреносната система. \r\n\r\n \"А представете си нашето правителство да беше приватизирало тръбите?\" \r\n\r\n Той припомни как, когато са поискали от парламента одобрение на една такава идея, депутатите са отказали със 100% мнозинство приватизация. \r\n\r\n \"В тези конкурси да дойдат компании от цял свят... И заглавията какви щяха да бъдат при нашето усещане за собственост на газопреносната система. По думите на Борисов то е друго и различно от това в Европа. \r\n\r\n На въпрос има ли друг вариант освен приватизация, премиерът бе категоричен: \"Няма друг вариант.\" \r\n\r\n Премиерът Бойко Борисов заяви още, че България ще поиска допълнителни средства от Европейската комисия, за да продължи да охранява успешно външната граница на ЕС. \"Искаме още по-добре да се справяме през следващите години\", допълни министър-председателят във Виена.  \r\n\r\n Сумата, което страната ни ще поиска е 80 милиона евро, посочи Борисов и уточни, че до този момент сме получили 150 милиона евро, предаде Нюз бг. \r\n\r\n Припомняме, вчера след като стана ясно, че Европейската комисия ни налага глоба за монополното положение на БЕХ, енергийният министър Теменужка Петкова заяви, че е готова да понесе отговорност. \r\nПрипомняме, че Теменужка Петкова вече веднъж подава оставка като министър в третото правителство на Бойко Борисов - след като стана ясно, че се познава с кандидат купувача на ЧЕЗ Гинка Върбакова. \r\n \n\t\t\t\t\t\t", "date": "2018.12.18", "title": "Борисов моментално успокои: Гражданите няма да плащат глобата на БЕХ"}
{"url": "http://www.bnews.bg/article/253856-planinskite_spasiteli_otkriha_izgubil_se_mazh_kray_beklemeto", "text": "\n Планинските спасители откриха мъж, изгубил се в района на Беклемето заради гъста мъгла. На 17 декември в 19.55 часа към ПСС е подаден сигнал за изгубен човек в района на Беклемето в Стара планина, тръгнал в тази посока от заслон Орлово гнездо. \r\n\r\n Планинските спасители от Ловеч организират акция и група от петима души тръгват към предполагаемото място на инцидента. Още три отряда - от Сопот, Троян и Карлово, са били в готовност да подкрепят при нужда спасителната акция. \r\n\r\n Атмосферните условия са изключително тежки - имало е гъста мъгла и много ниски температури. Изгубеният е открит в 22.40 ч. крайно изтощен и с опасност за живота, съобщиха от ПСС, предаде БТВ. \r\n\r\n Той е на 58 години и работи в заслона Орлово гнездо. Прибирайки се по билото на планината в посока Беклемето, мъжът попада в гъста мъгла и загубва ориентация. \r\n \n\t\t\t\t\t\t", "date": "2018.12.18", "title": "Планинските спасители откриха изгубил се мъж край Беклемето"}
{"url": "http://www.bnews.bg/article/253853-bsp_chaka_kevr_za_obyasneniya_za_vodata_toka_i_gaza", "text": "\n БСП вика КЕВР на изслушване в енергийната комисия в четвъртък, защото подозира зависимости от монополите от страна на комисарите, обяви соцлидерката Корнелия Нинова след заседание на Изпълнителното бюро на партията. Искането за изслушването е депозирано в Народното събрание, а за участие са поканени представители на бранша, на работодателите и всички заинтересовани институции, уточни Нинова. \r\n\r\n Тя нарече КЕВР независима в кавички и обвини, че 10-15 комисари, затворени на тъмно, решават съдбата на милиони. Независим орган ли е КЕВР, или имат зависимости от монополисти, попита Нинова. Тя укори, че с новите цени на газ и парно взимат от джобовете на хората. С тези решения убивате българската икономика, но по-лошото е, че изправяте пред невъзможност хора да използват елементарни услуги като топла вода, упрекна Нинова енергийния регулатор. БСП иа един представител в КЕВР, в групата за определяне цената на водата и той е гласувал против повишаването й, уточни соцлидерката. \r\n\r\n Нинова коментира и наложената глоба от Брюксел върху БЕХ. \r\n\r\n Вярно ли е това - ЕК поставяла ли е условие за приватизация на \"Булгартрансгаз\", ще пита евродепутат на БСП. Ние сме против приватизацията на стратегически за страната обекти. В тази връзка отправям към премиера Борисов, така, както е решил за \"Булгартрансгаз\", да последва нашите предложения всички стратегически обекти да бъдат изключени от приватизация и концесии. Нинова изреди Летище \"София\", плажовете, жп линиите. \r\n\r\n БСП се възмути още, че важни стратегически обекти отивали в ръцете на подставени лица. Крум Зарков визира новината, че концесионер се оказал ски-легендата Марк Жирардели. Социалистите питат кога е придобил \"Юлен\" и срещу колко пари. Всичко на масата, настоя Зарков. Може би лятото концесионирането на Черноморието ще отиде при Майкъл Фелпс, предрече соцдепутатът. Зарков е категоричен, че българската икономика отивала в ръцете на подставени лица. Докато се крият, нито ще имаме лифтове, а скоро няма да имаме и планина, недоволства Крум Зарков. \r\n  \r\n \n\t\t\t\t\t\t", "date": "2018.12.18", "title": "БСП чака КЕВР за обяснения за водата, тока и газа"}
{"url": "http://www.bnews.bg/article/253834-100_te_manekenki_se_yadosa_ne_sam_se_zhenil_ne_sam_vav_valensiya_a_vav_florentsiya", "text": "\n „Не съм сключвал брак с Жанета“, това приза Христо Сираков пред „България Днес“. Редица вестници и сайтове обявиха известния бохем за вече семеен мъж, след като е минал под венчило с Мис Плеймейт Жанета Осипова. „Не съм се оженил. Пише, че сме във Валенсия, а ние сме във Флоренция. Далеч са от истината“, обясни Сираков от Италия. \r\nВръзката му с Жанета датира от няколко месеца. Нещата се развиват бързо и Сираков разбрал, че красавицата е точният човек за него. Няколко месеца след началото на връзката им, той я кани да се премести в дома му. Жанета глези като истински принц Сираков и той се решава на голямата крачка – пада на колене и предлага брак на Осипова. Полурускинята казва  „да“ без да се замисля, но сватба още няма. 100-те манекенки и Осипова ще прекарат предстоящите празници в чужбина. \r\n \n\t\t\t\t\t\t", "date": "2018.12.18", "title": "100-те манекенки се ядоса: Не съм се женил, не съм във Валенсия, а във Флоренция "}
{"url": "http://www.bnews.bg/article/253842-bivshata_na_oposuma_andrey_se_sgodi", "text": "\n Бившето гадже на Андрей Арнаудов Бориса Тютюнджиева се сгоди. Манекенката показа годежен пръстен и издаде, че е получила красивото бижу във Флоренция. Бориса от няколко години е обвързана с тайнствен мъж, когото крие упорито, писа „България Днес“. \r\n\r\n Откакто е с него, Тютюнджиева се скри от светския живот. Тя не посещава партита и дори спря изявите си като модел. \r\n \n\t\t\t\t\t\t", "date": "2018.12.18", "title": "Бившата на опосума Андрей се сгоди"}
{"url": "http://www.bnews.bg/article/253867-ne_kupuvayte_hrana_ot_bagazhnitsi_ili_kraypatni_targovtsi", "text": "\n Не купувайте храни от багажници на коли или крайпътни търговци. За това призова пред Дарик директорът на Българската агенция по безопасност на храните д-р Дамян Илиев. За предстоящите Коледни и Новогодишни празници инспекторите правят проверки на търговската мрежа за недоборсъвестни търговсци. От агенцията обаче разчитат и на сигнали на граждани. За целта работи и горещия телефон 0700 122 99. \r\n  \r\nОпасността от консумация на непроверени храни е много голяма, предупреди директорът на БАБХ д-р Дамян Илиев: \r\n  \r\n„Звучи все едно от едно време си купуваме някаква храна, която е на баба ни, дядо ни... някакви такива легенди! Само че тази храна и това месо ние не сме дали гаранция за него. Ние даваме гаранция в магазина, защото знаем от коя ферма е, кой е производителят, какви ваксинации са направени, какви изследвания са направени, дали тези животни са лекувани, били ли са болни преди това. Представете си какво става, ако имате едно прасе вкъщи и то се разболее. Лекувате го един-два дни с антибиотици. След това виждате, че то няма да се оправи. Изразът е приколват го и ако си го ядат сами, живи и здрави, но ако го продават е големият проблем. Защото тук се явява проблемът и с антимикробна резистентност, за която сте чували, и ние нищо не можем да кажем. Затова такова нещо не трябва да се прави“, каза Илиев. \r\n  \r\n„Българите да си купуват от магазините! Много ви моля! Сръбският нюанс - да отидем в Сърбия, защото там яйцата са по-хубави, месото е по-хубаво. Правете го, но това си е ваш риск! Агенцията гарантира магазините. Купувайте си само контролирани стоки“, призова още той \r\n  \r\nОт агенцията отчитат, че хранителни натравяния по празниците и в туристическите сезони у нас от години не е имало. \r\n \n\t\t\t\t\t\t", "date": "2018.12.18", "title": "Не купувайте храна от багажници или крайпътни търговци!"}
{"url": "http://www.bnews.bg/article/253846-pravitelstvoto_otryaza_raboteshtite_noshtem_ne_im_tryabvat_pari", "text": "\n Тристранката отказа да повиши добавката за нощен труд, която от 11 години е 25 стотинки. Това взриви социалния мир, а особено остро реагираха от КТ \"Подкрепа\", след като работодателите се противопоставиха. За да запази диалогичния тон, социалният министър Бисер Петков обобщи след края на спора в НСТС, че още в началото на следващата година ще направи работна група, в която кани представители на всички страни за общ разговор върху Кодекса на труда. \r\n\r\n Репликата му разгневи президента на КТ \"Подкрепа\" Димитър Манолов, който излетя предсрочно от заседанието, вбесен заради отказа днес да се постигне съгласие около промяна на ставката в съответната наредба. Манолов обвини властта, че е раздала на кого ли не какво ли не през тази година, а на хората, които са си го изработили, е отказало да плати. \r\n\r\n \"Това, което ни предлага в момента министърът на труда и социалната политика, е нищо да не се случи. Защото вече няколко пъти този разговор го водихме, с експерти, конкретни числа и предложения. Така че, когато на нас ни се казва - \"Още от другата година ще направим работна група\", ни казват: \"Трай, коньо, за зелена трева\", изригна и Ваня Григорова пред медиите в МС. \r\n\r\n Икономическият експерт на КТ \"Подкрепа\", след като Манолов си тръгна бесен, заяви, че кампанията на синдиката тече от пролетта насам, че 11 години нощен труд състаряват с 16 г., разболяват от сърдечни болести и увеличават стреса. Тя напомни, че всички организации по време на разговорите в социалното министерство са се съгласили, че нощният труд е мизерно заплатен. Въпреки това, срещнахме категоричен отказ, упрекна Григорова работодателите, които не пожелали дори да представят своите виждания с колко да се повиши допълнителното заплащане на работата през нощта. \r\n\r\n \"Подкрепа\" предлага то да е 0,5% от основната работна заплата, а КНСБ са зад колегите си и предлагат цената на нощния труд да варира от 78 стотинки до 1 лев. И двата синдиката намекнаха, че промени в социалната сфера са били правени заради омбудсмана Мая Манолова. \r\n\r\n Ася Гонева от КНСБ направи този извод по повод промените в закона за семейните помощи за деца, където без подоходен критерий се отпускат пари на малчугани без един или двама родители. Гонева обвини, че после Манолова използвала това за своя личен имидж, а Григорова отсече: \"Когато цяла година социалната политика беше подчинена на пиара- на пиара на един човек, на пиара на едно министерство, на пиара на едно правителство, в края на тази година ние видяхме отказ от реални действия. Действия, които биха дали изработеното на хора, които се трудят\". \r\n\r\n И двата синдиката изтъкнаха, че мизерното заплащане на нощния труд ощетява най-вече полицаите, медицинските работници - лекари, медицински сестри, охранители, шивачките. \r\n\r\n \"И докато ние се оплакваме, че оставаме без медицински сестри, продължаваме да ги гоним с ниско заплащане и ниски добавки към възнагражденията, включително това за нощния труд, предаде Канал 3. \r\n\r\n Ако се очаква ние да правим палатки, да сложим черни тениски, да застанем на глава или да жонглираме с топки, можем и това да направим. Но да си даваме сметка, че българските граждани изтичат - отиват си и това, което ни предлагат работодателите, е те да бъдат заменени от хора извън Европейския съюз\", изригна Ваня Григорова от \"Подкрепа\". Преди нея и от БЛС категорично се обявиха против мизерното заплащане на нощния труд. \r\n \n\t\t\t\t\t\t", "date": "2018.12.18", "title": "Правителството отряза работещите нощем - не им трябват пари!"}
{"url": "http://www.bnews.bg/article/253843-lili_pak_na_erotichen_teatar", "text": "\n Лили Иванова отново тръгна на секс театър. Певицата пи чаша вино с любимия си режисьор Николай Волев, след като присъства повторно на постановката му „Сексът–начин на употреба”. „Лили присъства на постановката ми и бе специално поканена от мен”, обясни Волев. \r\nЗа него това е завръщане на театралната сцена и оценката на Лили е от най-голямо значение. „Каза, че е прочела и книгата ми–„Девствената проститутка” на един дъх, което няма как да не ме зарадва”, споделя още Волев, пише \"България днес\". \r\n\r\n Представлението на режисьора се игра за втори път в „Сити Марк Арт център”, като Лили за втори път го гледа. Любопитна подробност е, че Волев е поверил всички 26 роли от пиесата само на една актриса–младата надежда Кристина Топалова. Тя ще се превъплъти в цели 27 персонажа: Актриса, Фенка, Адам, Ева, Гъска, Похотлива малка кучка, Ученик, Куца чистачка, Инструкторка по оргазъм, Актьор сладострастник, Студент, Адвокат, Златната рибка и др. \r\nПредставлението е по пиесата на покойната вече Франка Раме, съпруга на нобелиста Дарио Фо. \r\n„Много се изненадах от присъствието на Лили. Толкова харесвам тази жена, велика е! А как изглежда само … чудо”, сипе комплименти за примата и Георги Чапкънов, който също бе на пиесата. \r\nИ който само преди месец извая певицата на статуетка. \r\n  \r\n \n\t\t\t\t\t\t", "date": "2018.12.18", "title": "Лили пак на еротичен театър"}
{"url": "http://www.bnews.bg/article/253866-obeshtano_nyama_da_ima_limiti_za_onkolekarstvata_v_bolnichno_lechenie", "text": "\n Няма да има лимити за онколекарствата в болничното лечение, заяви председателят на Надзорния съвет на Здравната каса Жени Начева след заседание. \r\n\r\n В анекса към Националния рамков договор за догодина имаше текст, според който Здравната каса нямаше да заплаща лекарства, ако стойността им надвишава месечните стойности, определени в бюджета:  \r\n\r\n \"Няма да има лимити за онколекарства за болниците, категорично го заявявам. Лекарствата, знаете, че ще се плащат по друг различен ред. Текстът, който е отразен, в момента ще бъде коригиран, така, както е в настоящата година\".  \r\n\r\n Здравната каса приключва годината без неразплатени разходи, посочи още Начева, защото преразходите от 30 милиона лева за лекарства за домашно лечение, 47 милиона лева за онколекарства са разплатени от резерва на Здравната каса и от насъбраните 65 млн. лева в повече здравни вноски. \r\n \n\t\t\t\t\t\t", "date": "2018.12.18", "title": "Обещано: Няма да има лимити за онколекарствата в болнично лечение"}
{"url": "http://www.bnews.bg/article/253845-tsenko_chokov_si_izprosi_nov_arest_s_piene_po_krachmite_zhiv_i_zdrav", "text": "\n Апелативна специализирана прокуратура се самосезира по публикации в медиите за това, че подсъдимият Ценко Чоков, спрямо когото на 26.09.2018 г. е определена мярка за неотклонение „Домашен арест“ се е отклонил от определената му от съда мярка и на 17.12.2018 г. е посетил столично заведение. \r\n\r\n Същевременно в Апелативна специализирана прокуратура постъпи и информация от МВР за установеното отклонение от мярката за неотклонение на подсъдимия Ценко Чоков, в която допълнително е уточнено, че лицето не се придвижва с болнична носилка, с която последният път се яви в съдебно заседание пред Апелативния специализиран наказателен съд, а е установен в питейно заведение намиращо се в кв. „Драгалевци“, гр. София. \r\n\r\n Към настоящия момент делото се намира в съдебна фаза. Апелативният специализиран наказателен съд разглежда като втора съдебна инстанция наказателното производство срещу Ценко Чоков и други подсъдими лица, като с присъда от Специализирания наказателен съд Ценко Чоков е признат за виновен за причиняване на средна телесна повреда, отвличане и палеж и му е наложено наказание лишаване от свобода за срок от 4 години и 6 месеца. С протоколно определение от 26.09.2018 г. АпСпС измени мярката за неотклонение на Чоков от „задържане под стража“ в „домашен арест“, поради влошаване на здравословното му състояние и предстоящи оперативни интервенции. \r\n\r\n Апелативната специализирана прокуратура ще настоява пред съда Ценко Чоков да бъде задържан под стража, поради нарушаване и неизпълнение определената му от съда мярката на неотклонение, а предвид и очевидната липса на пречки от здравословно естество да търпи най- тежката мярка за неотклонение. \r\n\r\n По повод публикациите в медиите за това, че подсъдимият Чоков нарушава определената му мярка за неотклонение и се намира в добро здравословно състояние, Районна прокуратура – София се самосезира и образува наказателно производство за съзнателно даване на невярно заключение за здравословното състояние на Ценко Чоков пред надлежен орган – Апелативен специализиран наказателен съд / престъпление по чл. 291 ал.1 от НК/.  \r\n\r\n \r\n \n\t\t\t\t\t\t", "date": "2018.12.18", "title": "Ценко Чоков си изпроси нов арест с пиене по кръчмите жив и здрав"}
{"url": "http://www.bnews.bg/article/253837-zaplaha_dzhip_na_biznesmen_izgorya_v_blagoevgrad", "text": "\n Джип, собственост на бизнесмен, изгоря в Благоевград в нощта срещу вторник, съобщава БГНЕС. \r\n\r\n „В 23.48 часа снощи е получен сигнал за горящ автомобил, собственост на Л.К. в Благоевград. Огънят е загасен от екип на РС ПБЗН. Причините за пожара и стойността на нанесените щети са в процес на установяване\", казаха тази сутрин от пресцентъра на ОД МВР-Благоевград. \r\n\r\n Горяла е предната лява част на двигателния отсек, чрез изливане на запалителна течност в него. \r\n\r\n Джипът бил паркиран на паркинг на ул. „Антон Чехов”. Огнеборците откъртили предния капак, за да загасят горящия двигател. \r\n \n\t\t\t\t\t\t", "date": "2018.12.18", "title": "ЗАПЛАХА! Джип на бизнесмен изгоря в Благоевград "}
{"url": "http://www.bnews.bg/article/253833-vtori_infarkt_pokosi_zhorzh_ganchev", "text": "\n Втори инфаркт покоси живота на Жорж Ганчев. Бившият депутат и политик сам разкри за трудното положение, в което е изпаднал. „Не се чувствам добре! Трудно говоря и почти не се движа”, оплака се Ганчев. В неделя политикът се почувствал зле, а минути по-късно установил, че получава сърдечен удар. \r\nДнес сутринта той трябва да бъде опериран в столична болница, а медицинско светило от Белград ще извърши животоспасяващата процедура, пише „България днес”. „Имам 3 стента и въпреки това пак се случва”, споделя още Жорж. \r\n\r\n Напук на здравословните си проблеми обаче, той запазва духа си бодър и дори пожелава весели празници на българския народ. Това обаче е втори инцидент за бившия бизнесмени политик, който по-рано тази година отново получи инфаркт. Тогава той припадна в центъра на София и то само 3 дни след като беше в ефир, където ентусиазирано води предаването си. В болницата лекарите успокоиха Ганчев, че състоянието му се подобрява все по-бързо и по-бързо. В края на август той дори се подложи на операция и му бяха поставени 3 стента на сърцето, за да следят и балансират сърдечния му ритъм. \r\n\r\n Въпреки многобройните манипулации и лекарствата, които приема всеки ден, сърцето на Ганчев излязло от ритъм на 16 декември. В борбата му за живот неизменно до него обаче е най-верния му спътник–Шуши. Само преди месеци, с типичното си чувство за хумор, Ганчев сподели, че може да носи на бой и трудно би се дал. \r\n„Здрав съм, мога да кажа, че нося на бой. За трети път ми се случва да не съм добре със здравето, мога да кажа, че хората с кауза винаги оцеляват”, коментира със същия ентусиазъм и силен дух Ганчев. Тогава, притеснени от състоянието на баща си, от САЩ пристигат двете му дъщери–Силвана и Джулия. Разкрива, че трудно би се предал и иска да продължава да живее. \r\n„Имам всичко, мога да кажа, че съм единственият човек на земята, който има всичко и е доволен от постигнатото”, връща лентата Ганчев. И добавя, че го радват най-малките неща в живота, обича да се наслаждава на природата около родния си дом.  Въпреки това, най-голямото му щастие е да бъде с двете си деца. Дано се възстанови бързо! \r\n \n\t\t\t\t\t\t", "date": "2018.12.18", "title": "Втори инфаркт покоси Жорж Ганчев"}
{"url": "http://www.bnews.bg/article/253839-desetki_ubiti_zhurnalisti_i_stotitsi_v_zatvorite_i_prez_2018", "text": "\n Влошаване на условията за работа и все по-голям риск за живота и здравето на журналистите в целия свят отчитат в годишните си анализи „Репортери без граници” и Проектът за закрила на журналистите. \r\n\r\n Общо 80 журналисти са били убити през тази година, 348 са в затвора, а 60 са държани като заложници от екстремисти. \r\n\r\n Афганистан е най-опасната страна за представителите на медиите с 15 убити, голяма част – в рамките на само един атентат на ИДИЛ, директно насочен срещу журналистите. В Сирия са били убити 11 репортери, оператори и фотографи, в Мексико (най-смъртоносното място извън зона на конфликт) – 9. В САЩ нападение на екстремист срещу малък регионален вестник взе 6 жертви. \r\n\r\n Огромен международен отзвук получиха убийствата на Джамал Хашоги (Саудитска Арабия) и Ян Куцияк (Словакия). В единия случай все по-ясно се говори за акция на специалните служби, разпоредена на най-високо ниво, докато другото посегателство (без аналог в словашката история) беше директно обвързано с работата на младия репортер по разкриване на връзките на местния политически елит с италианската мафия. \r\n\r\n „Репортери без граници” припомнят в своя доклад и смъртта на русенската тв водеща Виктория Маринова. Убийството, за което беше задържан младеж, е представяно от властите у нас като несвързано с работата й, но от организацията припомнят, че последното предаване на Маринова е било посветено на злоупотребите с еврофондове и самите разследващи все още не са изключили нито една хипотеза. \r\n\r\n Повече от половината затворени журналисти пък са в само 5 страни – Китай, Иран, Саудитска Арабия, Египет и Турция. Режимите, управляващи в тези държави, затегнаха примката си около медиите като позволеното отразяване често е по-скоро с цел изграждане на култ към личността. \r\n\r\n Повечето хвърлени в затвора са с обвинения за престъпления против държавността или за принадлежност към организации, обявени от властта за терористични. \r\n\r\n   \r\n \n\t\t\t\t\t\t", "date": "2018.12.18", "title": "Десетки убити журналисти и стотици в затворите и през 2018"}
{"url": "http://www.bnews.bg/article/253841-masovo_otravyane_na_uchenitsi_vav_varna_57_detsa_sa_minali_prez_bolnitsata", "text": "\n 57 ученици от Гимназия с преподаване на чужди езици „Йоан Екзарх“ във Варна са потърсили медицинска помощ със симптоми на хранително отравяне до вчера след коледно парти през почивните дни. Това каза пред „Фокус“ – Варна директорът на Регионалното управление на образованието Венцеслава Генова. \r\n\r\n По думите й празненството е проведено в два поредни дни – в събота и в неделя, в заведение в центъра на Варна. Гимназистите са посетили заведението на две групи. Случаят е докладван на Регионалната здравна инспекция и Областната дирекция на Българската агенция по безопасност на храните, които извършват проверки. Пострадалите деца са потърсили медицинска помощ с повръщане, гадене, стомашни болки и разстройство. \r\n \n\t\t\t\t\t\t", "date": "2018.12.18", "title": "Масово отравяне на ученици във Варна, 57 деца са минали през болницата"}
{"url": "http://www.bnews.bg/article/253832-bivshata_na_dzhizasa_pokaza_sina_im", "text": "\n Бившата съпруга на ексфутболиста Благой Георгиев – Есмер Омерова, показа в социалните мрежи общото им дете \r\n\r\n Малкият Елай вече е голямо момче и майка му най-накрая махна лепенките, с които криеше лицето му на по-ранни снимки. От фотосите се вижда, че малкият има доста от чертите на Благо, но прилича повече на майка си, според българските й фенове, писа „ТелеграФ“. \r\n\r\n В момента за момченцето се грижат освен Есмер нейните родители, както и новата й половинка, която наскоро официално показа. \r\n \n\t\t\t\t\t\t", "date": "2018.12.18", "title": "Бившата на Джизъса показа сина им "}
{"url": "http://www.bnews.bg/article/253831-mazhat_na_anya_pencheva_y_krashka_s_dva_pati_po_mlada_ot_neya", "text": "\n Ивайло Караньотов върти любов зад гърба на жена си Аня Пенчева с поне два пъти по-млада от нея участничка от риалити формата \"Фермата\", в който и двамата наскоро участваха \r\n\r\n Двамата прелюбодейци са били засечени на партито за края на сезона на предаването, където 29 годишната софиянка Христина не се отлепяла от Ивайло цяла вечер, писа сайтът lifeonline.bg. \r\n\r\n Влюбените гълъбчета не са се свенили да се натискат и целуват както пред останалите фермери и целия екип на предаването, така и пред напълно случайни гости на заведението във въпросната вечер. \r\n\r\n От видяното не оставало и капка съмнение, че между двойката кипи страстна афера, а отношенията баща – дъщеря, които те щедро демонстрираха в предаването, навън от Фермата очевидно са прераснали в системни креватни упражнения. \r\n\r\n Припомняме, че Христина беше сред най-недолюбваните участници в тазгодишния сезон на селскостопанското шоу и редовно бе главно действащо лице в зенита на пищни скандали с повечето си съфермери. \r\n\r\n Сприхавият ѝ нрав и фриволно поведение я превърнаха в лошото момиче на Фермата, както вътре, така и на официалната страница на предаването, където драгият зрител масово изсипваше нечувани количества хейт по нейн адрес. \r\n\r\n По време на съвместното им участие в аграрното ТВ шоу, Хриси галено наричаше Ивайло Караньотов „тате“ и обясняваше, че го чувства като баща. \r\n\r\n Той често я галеше покровителствено по главицата и я плясваше като непослушно дете по дупето. \r\n\r\n Явно сега тази бащинска обич е прераснала в нещо повече, че е стигнала и доста по-далече. \r\n \n\t\t\t\t\t\t", "date": "2018.12.18", "title": "Мъжът на Аня Пенчева й кръшка с два пъти по-млада от нея"}
{"url": "http://www.bnews.bg/article/253840-arheolozi_otkriha_rimska_ulitsa_v_tsentara_na_plovdiv", "text": "\n Археолози откриха антична улица от древния град Филипопол в центъра на Пловдив, предаде БНТ. \r\n\r\n Извършените проучвания са по повод реконструкцията на съвременния площад \"Централен\". Днес под него се намират голяма част от останките на Филипопол. \r\n\r\n Откритата римска улица се е намирала на входа на античния площад. Предполага се, че е изградена в средата на трети век. \r\n\r\n Археологът Мая Мартинова обясни, че по улицата се е достигало до търговската част на градския площад, наречена \"агора\". \r\n\r\n Площадът представлявал квадрат с открито пространство, с портици от четирите страни и магазини във верижен план от източната, южната и западната страна, разказа Мартинова. \r\n\r\n Новооткритото трасе се е пресичало с друга улица, за която се знае още от 80-те години на миналия век. Новите открития показват основните етапи в изграждането на уличната система на античния Филипопол. \r\n\r\n По думи на Мартинова става въпрос за най-ранните улици в града, като едната е от трамбовка. След това има още две улични нива, които са от сиенитни плочи. \r\n\r\n При разкопките са разкрити добре запазена част от глинен водопровод и канализационна система. \r\n\r\n Новооткритата антична улица ще бъде проучена само частично. Тя ще бъде експонирана, след като приключи реконструкцията на съвременния площадна Пловдив, а до нея ще бъдат изложени останките от колони и фасади от античните сгради на Филипопол. \r\n \n\t\t\t\t\t\t", "date": "2018.12.18", "title": "Археолози откриха римска улица в центъра на Пловдив"}
{"url": "http://www.bnews.bg/article/253835-nzok_spira_stimulite_za_aptekite_za_skapite_lekarstva", "text": "\n Здравната каса спира стимулите за аптеките за отпускане на скъпоструващите лекарства. А от производителите ще иска, в случай на преразход на средства, да връщат цялата разлика.   \r\n\r\n Надзорният съвет на касата обсъжда днес тези ключови промени, свързани с плащането на лекарства. \r\n\r\n Предлага се аптеките да не получават по 2 лв. на рецепта със скъпоструващи лекарства, както е сега. Те нямат право на надценка за тези медикаменти, затова е и тази сума за обработката на документа. \r\n\r\n Според фармацевтите много аптеки ще спрат да работят със скъпоструващи лекарства.  \r\n\r\n При преразход на средствата за лекарства пък производителите ще трябва да връщат цялата разлика. \r\n\r\n Индустрията се обяви против – твърди, че това е незаконосъобразно и злоупотреба с господстващото положение на касата. \r\n\r\n Ефектът за пациентите ще е проблем с доставките, съответно с достъпа до лечение.  \r\n \n\t\t\t\t\t\t", "date": "2018.12.18", "title": "НЗОК спира стимулите за аптеките за скъпите лекарства"}
{"url": "http://www.bnews.bg/article/253844-golyama_tragediya_izgoryalata_v_doma_si_burgazliyka_mayka_na_izvesten_ortoped", "text": "\n Стана ясна самоличността на нелепо загиналата при домашен пожар 68-годишна бургазлийка. Тя се казва Стефка Кехайова и е майка на уважавания ортопед д-р Георги Кехайов, работещ в МЦ „Св. Николай“, предава Флагман.бг. \r\n\r\n Майка му Стефка и баща му Милчо, живеели на ул. „Княз Борис I” в жк „Възраждане“ от години. Апартаментът им се намира на първи етаж в жилищната сграда. \r\n\r\n По информация от полицията причина за пожара, който възникнал около 9 ч. вчера в спалнята на сем. Кехайови, е незагасена цигара, която паднала на фотьойл и го възпламенила. \r\n\r\n Припомняме, че пристигналите на място пожарникари се наложило да разбият прозорец, за да влязат в дома на възрастните хора, тъй като той бил заключен. \r\n\r\n Днес полицаи извършиха повторен оглед на лобното място на Стефка Кехайова. Апартаментът на семейството има две входни врати – външна блиндирана и вътрешна дървена. Именно желязната врата е затруднила пожарникарите и може би ако не беше тя, жената би могла да бъде спасена, коментират съседи. \r\n\r\n По дървената входна врата на апартамент №3 се виждат следи от изгоряло, които свидетелстват за кошмара. Все още причините за трагедията обаче са неясни и именно затова днес полицаи и пожарникари отново оглеждат мястото – този път на светло. \r\n\r\n Съвсем възможно е жената да е починала внезапно още преди възникването на пожара, докато съпругът й е бил заспал в съседната стая. Това би могло да обясни факта, че 68-годишната бургазлийка, не е реагирала на огъня, лумнал на сантиметри от нея и дори не е помръднала. \r\n \n\t\t\t\t\t\t", "date": "2018.12.18", "title": "ГОЛЯМА ТРАГЕДИЯ: Изгорялата в дома си бургазлийка – майка на известен ортопед"}
{"url": "http://www.bnews.bg/article/253838-mazhat_ranil_politsai_v_avtobus_ima_psihicheski_problemi", "text": "\n Мъжът, който нападна и рани трима полицаи в Стара Загора, има психични проблеми. Това е показала направената му експертиза. Във вторник изтича 24-часовата му мярка за задържане, след което се очаква той да бъде преместен в психиатрията в Раднево. \r\n\r\n До ареста му се стигна, след като в понеделник вечерта 25-годишният мъж започнал да буйства в автобус по линията Стара Загора - Сливен. Опитал да счупи стъкло и да скочи от рейса. Шофьорът повикал патрулен екип на полицията. Но когато униформените опитали да го арестуват, той извадил нож и им нанесъл различни порезни рани. И тримата полицаи са в добро състояние. \r\n \n\t\t\t\t\t\t", "date": "2018.12.18", "title": "Мъжът, ранил полицаи в автобус, има психически проблеми"}
{"url": "http://www.bnews.bg/article/253823-turtsiya_oblekchava_trafika_prez_kapitan_andreevo", "text": "\n От днес Турция въвежда промени при преминаването на тежкотоварни автомобили през през ГКПП \"Капъкуле\" (\"Капитан Андреево\" от българска страна) и ГКПП \"Хамзабейли\" (\"Лесово\" от българска страна). \r\n\r\n Всички тирове, превозващи стоки за износ от или през Турция с крайна дестинация България ще бъдат пренасочвани от \"Капитан Андреево\" към \"Лесово\". \r\n\r\n Изключение ще се допуска единствено за тежкотоварните автомобили, подлежащи на ветеринарен контрол, които ще продължат да преминават през ГКПП \"Капъкуле\" - \"Капитан Андреево\". \r\n\r\n Промените се отнасят за всички тирове, без значение тяхната национална регистрация. \r\n\r\n Мотивите за въвеждането на посочените промени се обосновават с необходимостта от облекчаване на трафика и ограничаване на дългите опашки от тежкотоварни автомобили на ГКПП \"Капъкуле\". \r\n \n\t\t\t\t\t\t", "date": "2018.12.18", "title": "Турция облекчава трафика през \"Капитан Андреево\""}
{"url": "http://www.bnews.bg/article/253824-egipet_razsledva_datski_fotograf_pravil_seks_na_varha_na_piramidata_v_giza", "text": "\n Египетските власти разследват датски фотограф, който се изкачил на Великата пирамида в Гиза и правил секс с приятелката си на върха й, пише “Вайс”. \r\n\r\n Андреас Хвид сам публикува серия от снимки и видеоклип как с приятелката му катерят пирамидата, което само по себе си е забранено. На част от снимките обаче се вижда как двойката прави секс. \r\n\r\n Фотографиите не бяха добре приети от египетското общество и власти. Египетският министър на антиките Калед Ел-Анани разпореди разследване по случая, което да установи дали фотографът наистина е снимал порнографско видео на върха на пирамидата. \r\n\r\n Потребители онлайн се усъмниха в автентичността на видеото, като посочват, че зоната около пирамидите е строго охранявана през нощта. \r\n\r\n Пред датско издание Хвид увери, че снимките и видеоклипът са съвсем истински, като посочи, че в бъдеще няма да ходи в Египет, за да не го арестуват. \r\n\r\n По случая вече има арестувани хора - човек, който отдава камили под наем и местна жена, помогнали на Хвид и приятелката му да изкачат пирамидата. \r\n \n\t\t\t\t\t\t", "date": "2018.12.18", "title": "Египет разследва датски фотограф – правил секс на върха на пирамидата в Гиза"}
{"url": "http://www.bnews.bg/article/253827-nap_vavede_usluga_za_video_zhestov_prevod_za_hora_s_uvreden_sluh", "text": "\n Националната агенция по приходите (НАП) предлага услуга за видео жестов превод чрез онлайн платформа за предоставяне на равен достъп до услугите на Агенцията за граждани с увреден слух. Тя дава възможност да се подобри комуникацията със служителите в салоните за обслужване на клиенти, които са обозначени със стикери. Осигурява се достъп до жестов превод в момента на посещението им на гишето. С помощта на таблети се осъществява видео и гласова връзка с кол центъра за превод. По този начин служителите на НАП могат да чуват превода, а клиентът с увреден слух да вижда преводача на екран. \r\n\r\n Комуникацията ще се осъществява в реално време с помощта на квалифицирани жестови преводачи. Очаква се нововъведението значително да подобри обслужването на хората, за които жестовият език е основна форма на комуникация. \r\n\r\n „Независимо, че главният ни фокус остават електронните комуникации и е-услугите, продължаваме да усъвършенстваме взаимодействието „лице в лице“ в офисите на НАП. За нас е важно да осигурим равен достъп и качествена услуга за хората с увреден слух“, каза директорът на дирекция „Обслужване“ в НАП Боряна Георгиева. \r\n \n\t\t\t\t\t\t", "date": "2018.12.18", "title": "НАП въведе услуга за видео жестов превод за хора с увреден слух"}
{"url": "http://www.bnews.bg/article/253836-tsenata_na_petrola_se_srina_do_15_mesechno_dano", "text": "\n Цената на американския лек суров петрол (West Texas Intermediate) се срина до ново 15-месечно дъно, съобщават информационни агенции. \r\n\r\n Един барел се продава тази сутрин за под 49 долара за барел (48,35 долара) - спад от 3,5 на сто. По-рано днес падна до 47,87 долара - най-ниското ниво от 12 септември 2017 г. \r\n\r\n Петролните цени са под натиск заради свръхпроизводство и по-слабата световна икономика. \r\n\r\n Цената на американския петрол е надолу с почти 35% през последното тримесечие на 2018 г. \r\n\r\n Барел сорт \"Брент\" също изгуби 30% от стойността си за същия период. Днес един барел се търгува за 57,50 долара. Малко по-късно се срина до 57,2 долара за барел, което не е регистрирано от 24 октомври 2017 г. \r\n\r\n По-рано този месец страните членки на ОПЕК и съюзниците им, включително Русия, постигнаха споразумение за намаляване на производството, въпреки че президентът на САЩ Доналд Тръмп оказа натиск да не се правят промени. \r\n\r\n ОПЕК и съюзниците им ще намалят производството с 1,2 милиона барела на денонощие, но това ще стане от януари 2019 г. \r\n \n\t\t\t\t\t\t", "date": "2018.12.18", "title": "Цената на петрола се срина до 15-месечно дъно"}
{"url": "http://www.bnews.bg/article/253825-ivo_arakov_pobarka_fenkite_si_s_tazi_snimka", "text": "\n Актьорът Иво Аръков, който се изявява и като телевизионен водещ, разгорещи социалните мрежи с фотоси, на които позира без дрехи до кръста, демонстрирайки перфектна форма и плочки по корема. Кадрите разтуптяха не едно и две женски сърца, които не спестиха похвалите си като коментари под снимките, писа „ТелеграФ“. \r\n\r\n В последно време актьорът полага все повече старания за външния си вид, което не остава незабелязано от нежния пол. За момента обаче Аръков не показва по нищо да има жена до себе си. \r\n \n\t\t\t\t\t\t", "date": "2018.12.18", "title": "Иво Аръков побърка фенките си с тази снимка"}
{"url": "http://www.bnews.bg/article/253826-mis_silikon_viktoriya_petrova_v_shok_sled_pratka_ot_misteriozen_uhazhor_snimka", "text": "\n Мис Силикон Виктория Петрова получи сладък подарък от мистериозен господин. Миската изпаднала в шок когато отворила пратката доставена от куриер. В луксозна кутия с шоколадови бонбони и бисквитки с нейния лик и надпис „Обичам те“ получила моделката преди ден. \r\n\r\n По никакъв начин обаче не става ясно кой е мистериозния мъж, който стои зад този сладък жест. Вики звъннала на гаджето си, с когото скоро бяха на кратка почивка в Будапеща, но той категорично отрекъл да е автор на изненадата, дори се подразнил, че някой ухажва тайно гаджето му. После се свързала и със сайта, от където са поръчани бонбоните, но не получила задоволителна информация. Пратката били поръчани по телефона от мъж, който само казал какви да са бонбоните и дал адреса на Виктория за доставка. \r\n\r\n \r\n \n\t\t\t\t\t\t", "date": "2018.12.18", "title": "Мис Силикон Виктория Петрова в шок след пратка от мистериозен ухажор (Снимка)"}
{"url": "http://www.bnews.bg/article/253783-gloriya_smenya_silikona_na_avanta_minava_osnoven_remont_sreshtu_reklama", "text": "\n Глория ще поднови силиконовия си бюст, който бе ремонтиран последно преди 6 години. \r\nПевицата ще се възползва от най-новата терапия на прочут хирург, който ще й смени имплантите с рекламна цел. Русенката бе сред първите дами у нас, които си сложиха изкуствени гърди, припомня „Уикенд“. Тя пъчи силиконови цици още от края на 90-те години на миналия век, като досега ги е сменяла тъкмо три пъти.   \r\n \n\t\t\t\t\t\t", "date": "2018.12.18", "title": "Глория сменя силикона на аванта, минава основен ремонт срещу реклама "}
{"url": "http://www.bnews.bg/article/253819-snyag_i_opasnost_ot_poleditsi_v_mnogo_rayoni_na_stranata", "text": "\n Облачността във вторник ще бъде плътна над цялата страна. Валежи от сняг ще има в Северна и много райони на Западна България. В най-източните райони и Горнотракийската низина ще вали дъжд. Привечер и през нощта срещу сряда дъждът на изток ще преминава в сняг. \r\n\r\n В областите Габрово, Велико Търново, Търговище и Шумен новата снежна покривка до края на деня ще достигне 5-10 см. В Южна България – областите Бургас, Ямбол, Хасково и Кърджали, ще вали повече дъжд с количества до 25-30 литра на квадратен метър. Навсякъде има опасност от образуване на поледици. \r\n\r\n Температурите ще тръгнат надолу. През целия ден на север и на запад ще е около 0 градуса. Изключение правят само Черноморието и крайните югозападни райони, където живакът в термометрите ще се колебае около 5-6 градуса. \r\n\r\n В планините ще вали сняг, който ще спира привечер и в нощта срещу сряда. Ще бъде студено, с вятър със скорост до 20-30 км/ч. Температурите по високите върхове ще бъдат около минус 6 – минус 7 градуса, а в ниското – около 2-3 градуса. \r\n\r\n Активният в момента средиземноморски циклон преминава над Гърция, но бързо се отправя към Централна Турция. Затова и валежите у нас спират. В сряда от запад на изток ще започне разкъсване на облачността. Ще превалява слабо само в Източна България. Температурите обаче ще продължат да падат и в края на работната седмица ще бъдат около минус 5 – минус 6 градуса. \r\n \n\t\t\t\t\t\t", "date": "2018.12.18", "title": "Сняг и опасност от поледици в много райони на страната"}
{"url": "http://www.bnews.bg/article/253820-propadna_chast_ot_kraybrezhnata_aleya_na_ravda", "text": "\n Пропадна част от крайбрежната алея на Равда. Последните поройни дъждове активизираха свлачище на метри от хотелите край централния плаж. \r\n\r\n Местни жители настояват районът спешно да бъде укрепен. \r\n\r\n Въпреки че сега мястото не е толкова натоварено както лятото, по алеята всекидневно минават хора. Цяло чудо е, че улицата е пропаднала, когато по нея не е имало хора. Алеята е в най-ниската част на Равда, а улиците са под наклон. Когато вали, водите от цялото селище се стичат към брега, защото няма изградена дъждовна канализация. \r\n\r\n През 2012 г. аварийно е укрепен друг пропаднал участък. Две години по-късно становище на „Геозащита” – Варна препоръчва спешно да се обезопаси и този опасен скат. В становище се посочва, че укрепителната схема на целия участък от нос Равда до нос Акротирия е остаряла.   \r\n\r\n Изготвен е проект за цялостно брегоукрепване, който още чака одобрение. През април концесионерът на плажа подава нов сигнал. \r\n\r\n Според собственика на хотел близо до свалчището проблемът се задълбочил след ремонт на улицата. \r\n\r\n Някои жители на Равда пък винят презастрояването. \r\n\r\n От Областната управа са назначили проверка. Уведомена е и Комисията по бедствия и аварии. \r\n \n\t\t\t\t\t\t", "date": "2018.12.18", "title": "Пропадна част от крайбрежната алея на Равда"}
{"url": "http://www.bnews.bg/article/253822-leybaristite_vnesoha_vot_na_nedoverie_kam_britanskiya_premier", "text": "\n Вот на недоверие към премиера Тереза Мей внесе лидерът на опозиционната Лейбъристка партия Джеръми Корбин. Причината е забавеното гласуване в британския парламент на сделката за Brexit.  \r\n\r\n В понеделник Мей обяви, че смята да насрочи вота за седмицата, започваща от 14 януари. Миналата седмица тя го отложи заради силна опозиция в своята Консервативна партия. \r\n\r\n Гласуването по предложението на Корбин за вот на недоверие към Мей ще бъде юридически необвързващо, но ще постави премиера под още по-голям натиск. \r\n \n\t\t\t\t\t\t", "date": "2018.12.18", "title": "Лейбъристите внесоха вот на недоверие към британския премиер"}
{"url": "http://www.bnews.bg/article/253828-razlog_izliza_na_protest_zaradi_poskapvaneto_na_vodata", "text": "\n Жителите на Разлог излизат на протест заради драстичното поскъпване на водата, предаде Нова телевизия. \r\n\r\n Това е един от градовете, в които увеличението на цената, предвидено за след Нова година, ще е най-осезаемо. До момента в Разлог са плащали по 1.42 лв. за кубик вода. От началото на 2019 г. обаче се очаква цената да надскочи 2 лева. \r\n\r\n Местните вече два пъти излизаха на протест и блокираха пътя от Симитли за Банско. \r\n\r\n Припомняме, вчера протест имаше и пред Комисията за енергийно и водно регулиране. Там се събраха близо 50 души, за да изразят недоволството си от цените на тока, топлата и студената вода и парното. Протестиращите настояха и за оставката на председателя на КЕВР Иван Иванов. \r\n\r\n Предвижда се в повечето градове цената на водата да се увеличи с между 10 и 20 стотинки на кубичен метър. \r\n\r\n Организаторът на протеста Димитър Марков обясни, че в Разлог се притесняват от предстоящото увеличение, защото там водата е по гравитачен път и единната комплексна цена, която налага ВиК оператора, е непосилна за местните. \r\n\r\n \"Трябва да има разлика, както преди имаше разлика в цената в Благоевград и Разлог. Сега поставят една комплексна цена на водата от 2.10 лв.\", заяви той. \r\n\r\n Според хората самият бизнес план не е направен, както трябва. \r\n\r\n От своя страна от дружеството твърдят, че тези пари са необходими, за да се подобри услугата. Марков обаче подчерта, че в бизнес плана на ВиК Благоевград за 2017 - 2021 г. не се предвижда инвестиране на никакви пари за Община Разлог. \r\n\r\n Жителите на града негодуват и че не е направено проучване за това какви са социалните възможности на хората. \r\n \n\t\t\t\t\t\t", "date": "2018.12.18", "title": "Разлог излиза на протест заради поскъпването на водата"}
{"url": "http://www.bnews.bg/article/253830-resheno_ostaviha_zad_reshetkite_ubietsat_na_reyndzharkata_desislava_stoyanova", "text": "\n Бившият рейнджър Светослав Каменов остава в ареста. Това реши Апелативен съд-Пловдив, като определението е окончателно. В съдебната зала бившият военнослужещ отрече да е убивал Десислава Стоянова. Неговата защита в лицето на адвокат Снежанка Попчева поиска по-лека мярка и заяви, че изводът на Окръжен съд, че Каменов е виновен в прибързан, съобщава \"Трафикнюз\". \r\n\r\n „Разследващите не събират доказателства за неговата невинност. Няма доказателства и за умисъл и авторство. Каменов няма висящи дела и е реабилитиран по старите си присъди“, заяви адвокат Попчева. \r\n\r\n Според прокурор Ясенка Шигарминова съдебният акт е обосноват. Каменов е бил обявен за издирване не за убийство, а по молба на близък, защото е бил изчезнал. След като се свързал с бившата си жена е казал, че е извършил нещо лошо. Поискал среща с бившия си баджанак, който е полицай и на него разказал, че убил жената и разкрил подробности кога е станало това и къде е скрил трупа. След това не е давал обяснения. \r\n \n\t\t\t\t\t\t", "date": "2018.12.18", "title": "РЕШЕНО: Оставиха зад решетките убиецът на рейнджърката Десислава Стоянова"}
{"url": "http://www.bnews.bg/article/253829-dvama_raneni_pri_katastrofa_s_patrulka_na_patya_sofiya_varna", "text": "\n Катастрофа между полицейски автомобил и лека кола изпрати двама души в болница. Инцидентът станал в понеделник вечер на пътя София-Варна, в близост до Търговище, съобщава Дарик радио. \r\n\r\n Сблъскали се кола с добричка регистрация и патрулка на Областната дирекция на МВР в Търговище. \r\n\r\n По първоначални данни, поради движение с несъобразена със заснежения участък скорост, водачът на лекия автомобил изгубил контрол над управлението. Колата навлязла в насрещното и ударила патрулката със задната си част. \r\n\r\n Мъж на 39 и жена на 36 години са настанени в многопрофилната болница за активно лечение в Търговище без опасност за живота. \r\n\r\n Нанесени за значителни материални щети и на двата автомобила. По случая е образувано следствено дело. \r\n \n\t\t\t\t\t\t", "date": "2018.12.18", "title": "Двама ранени при катастрофа с патрулка на пътя София - Варна"}
{"url": "http://www.bnews.bg/article/253821-napiha_i_obraha_mis_tigrova", "text": "\n Най-популярната стриптийзьорка и журналистка Мис Тигрова остана без пари на рождения си ден. За случката разказа самата екзотична интернет сензация. Брюнетката разкри как са я напили в нощен бар по време на тържеството за нейната 33-годишнина. \r\n\r\n Много ми е лошо. Напих се! - започва своето признание Мис Тигрова, чието истинско име е Мая. - Не съм искала. Когато се прибрах, повръщах. Пих шампанско. Поръчах две бутилки и една бутилка водка. Но не съм пила водка. Изрично казах на моите приятели, които празнуваха с мен, да не стане като предния път. Да не поръчват шотове! Това не е приятелство. Много се извинявам! Губят ми се моменти в края\", написа палавата мадама. \r\nОбикновеното напиване преминало границата, когато Мис Тигрова отишла до банкомата, за да презареди своите авоари. \"Изтеглих 300 лв., но не помня да съм поръчвала нищо - сигурна е Мис Тигрова. - Не може от 300 лв. сега да имам 20. Не може още да съм пияна и да ме боли главата. Това е безумие.\" \r\n\"Не може, когато кажа да не поръчват шотове, те да поръчат - тюхка се в поредния хитов клип стриптийзьорката, облечена с роба от бял тигър. - Не желая да се напивам до повръщане. Това не е хубаво. Не е приятелство. Мислех дори, че съм си загубила телефона, но го намерих. Ще отида до заведението и ще ги питам какво съм поръчвала и къде са ми парите. Не мога да се напия от две бутилки шампанско. В (стриптийз) бара пия повече. Какво е имало в тоя шот, бе? Наркотици ли, по дяволите? Такива неща не употребявам. Къде да ходя, в изтрезвителното ли, в ДПироговУ ли? Трезвите трябва да контролират ситуацията, а не да я правят по-лоша. Бясна съм.\" \r\nМис Тигрова предприе кардинални мерки към всички хейтъри. Тя имаше десетки хиляди последователи на своята фейсбук страница. Повечето от тях не оценяваха практичните съвети и коментари на стриптийзьорката. Затова реши да изтрие фейсбук страницата и се закани, че ще развива своите умения на инфлуенсър в социалните мрежи само за американския пазар. Брюнетката нашумя с невероятната любовна драма с гаджето си, станал известен с прякора Цецо Боклука. Мис Тигрова кръсти така начин коцкаря заради неговата двойна игра, пише \"България Днес\". \r\nЖененият мачо е чест посетител на стриптийз клуба, в който Мая работи. Той съблазни дългокраката сладурана. В продължение на месеци тарикатът се възползвал от наивността на Мис Тигрова. На няколко пъти дипломираната журналистка късаше с Цецо Боклука, но в крайна сметка отново се връщаше при него. За да му отмъсти, тя дори качи порноклипове с тях двамата, но след това под заплаха от саморазправа ги свали. \r\n \n\t\t\t\t\t\t", "date": "2018.12.18", "title": "Напиха и обраха Мис Тигрова"}
{"url": "http://www.bnews.bg/article/253817-ubiystvoto_v_hotel_rila_bezprichinna_agresiya_otklyuchena_sled_alkohol_i_droga", "text": "\n Убийството на млада жена в столичния хотел „Рила” е било изключително брутално, като вероятно до него се е стигнало заради психичен проблем, отключил се в съзнанието на арестувания за престъплението след консумация на алкохол и наркотици. Това коментира в студиото на „Тази сутрин” началникът на сектор „Криминална полиция” в СДВР комисар Ангел Бадънков. \r\n\r\n Той посочи, че задържаният за убийството сам завел полицаите до стаята, където било тялото на жертвата. Комисарят говорил с него, при което арестуваният признал, че 2-3 дни преди това е взел наркотици и е пил, а след това разказал как отнел живота на жената и какво причинил на трупа след това. \r\n\r\n „Явно момчето като е друсало са му се отключили някакви психични проблеми. Според мен момичето не му е дало никакъв повод”, посочи Бадънков. \r\n\r\n При описването на самото деяние арестантът повтарял „Трябваше”, но полицейският началник отбеляза, че „не беше типичният луд, беше трезвомислещ и се правеше на луд (…) част от разговорите, които водихме, бяха много подредени и много смислени”. \r\n\r\n „В годината по 1-2 такива случая има. От моя анализ, винаги това се случва преди Нова година – шесторното убийство, това, винаги в този период се случва”. \r\n \n\t\t\t\t\t\t", "date": "2018.12.18", "title": "Убийството в хотел „Рила”: Безпричинна агресия, отключена след алкохол и дрога"}
{"url": "http://www.bnews.bg/article/253776-chernata_zlatka_s_miro_rabotim_za_momiche", "text": "\n Плеймейтката Златка Димитрова иска да стане майка и на момиченце. \r\n\r\n Това стана ясно от официалния профил на изкусителката в Инстаграм, където тя отговоря на въпроси не феновете си, съобщава \"Монитор\". \r\n\r\n Чаровната брюнетка заяви, че много иска дъщеричка, но в момента точно не мисли за втори наследник. На въпроса дали ще се притеснява, ако синът й Миро-младши един ден види еротичните й фотосесии и написаното в жълтите издания, тя отсече: „Не се срамувам от това, че имам еротични снимки, нито ме вълнуват лъжите по медиите! Най-близките ми хора знаят коя съм и какъв човек съм. Всичко друго е дим!“. \r\n\r\n Димитрова получи и адмирации за перфектната си форма, след като сподели, че при бременността е качила 25 кг, а сега е скромните 58 при ръст 1,76 височина. Черната Златка успя и да тушира спекулациите, че се е разделила с бащата на детето си Мирослав и че има нов мъж до себе си. Двамата са заедно, а в отговорите си тя го нарича „мъжа ми“. Макар и да нямат брак, Златка и Миро живеят на семейни начала и възпитават заедно сина си, който се появи на бял свят през 2016 г. \r\n \n\t\t\t\t\t\t", "date": "2018.12.18", "title": "Черната Златка: С Миро работим за момиче"}
{"url": "http://www.bnews.bg/article/253818-ruskata_namesa_v_izborite_v_sasht_s_ogromni_mashtabi", "text": "\n Руските опити за намеса в американската политика чрез социалните медии преди и след президентските избори от 2016 г. са в много по-големи мащаби, отколкото се е смятало първоначално. Това са заключенията от два експертни доклада, оповестени от сенатори, както от Републиканската, така и Демократическата партия в САЩ. \r\n\r\n Руските действия са включвали опити да бъдат разделени американците по раса и радикална идеология. Тролове се опитвали да насърчат сепаратистки движения в щатите Калифорния и Тексас. Разпространявани са сензационни, конспиративни и фалшиви новини сред гласоподаватели от всички части на политическия спектър. \r\n\r\n Докладите потвърждават изводите на американското разузнаване, но дават повече подробности за руската дейност, която продължава и в наши дни. \r\n \n\t\t\t\t\t\t", "date": "2018.12.18", "title": " Руската намеса в изборите в САЩ - с огромни мащаби"}
