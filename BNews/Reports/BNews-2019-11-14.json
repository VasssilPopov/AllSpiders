{"url": "http://www.bnews.bg/article/264319-mariana_popova_byasna_napadna_s_ostri_dumi_blizki_hora", "text": "\n Тези дни в медийното пространство гръмна новината, че Мариана Попова страшно много ревнува Веселин Плачков от секс сцените му в \"Пътят на честта\" и го принуждава да напусне сериала.  \r\n \r\nМариана е разбрала откъде идва тази информация и избухна с много гневен статус в социалната мрежа, но пък не отрича, че има доза истината в написаното. По заобиколен начин тя нападна сценаристите на сериала, които се опитват да си направят реклама на нейн гръб.  \r\n \n\t\t\t\t\t\t", "date": "2019.11.14", "title": "Мариана Попова бясна, нападна с остри думи близки хора"}
{"url": "http://www.bnews.bg/article/264314-ivan_geshev_e_novoizbraniyat_glaven_prokuror", "text": "\n Иван Гешев е новоизбраният главен прокурор на Република България, след като днес приключи втората процедурата по избирането му във Висшия съдебен съвет.  \r\n\r\n Процедурата по прегласуването на кандидатурата на Гешев се задейства, след като президентът Румен Радев отказа да подпише указ за назначението на Гешев като главен прокурор. Президентът мотивира решението си с довода, че не е имало реално състезание за поста.  \r\n\r\n Новият главен прокурор следва да встъпи в длъжност не по-късно от 10 януари 2020 г., когато изтича мандатът на Сотир Цацаров.  \r\n \n\t\t\t\t\t\t", "date": "2019.11.14", "title": "Иван Гешев е новоизбраният главен прокурор"}
{"url": "http://www.bnews.bg/article/264321-makron_i_merkel_popadnaha_v_nova_studena_voyna_no_tya_ne_e_tyahna_i_e_tehnologichna", "text": "\n \"Технологичният суверенитет\" е един от най-известните лозунги на ЕС в момента, представящ визуализация за сигурност и пространство за зетабайти от отглеждани в домашни условия данни, без намеса или прихващане от САЩ и Китай, пише \"Блумбърг\". \r\n\r\n И Еманюел Макрон, и Ангела Меркел са използвали израза, за да започнат всякакви инициативи, от програми за изкуствен интелект до облачни услуги, поддържани от държавата. Новата председателка на Европейската комисия Урсула Фон дер Лайен е вписала концепцията в своите политически насоки. \r\n\r\n Това е благородна цел, макар и само защото определя, че Европа е малко по-технологично суверенна в момента. \r\n\r\n Интернет гигантите са в Америка и Китай - Alphabet Inc., Facebook Inc., Amazon.com Inc., Alibaba Group Holding Ltd - и приблизително 92% от данните за западния свят се съхраняват в САЩ, според центъра за проучвания на CEPS. \r\n\r\n Китай представлява повече от една трета от глобалните патентни заявки за 5G мобилна технология. Amazon може да се похвали, че 80% от германските компании на борсата DAX използват техните облачни услуги AWS. \r\n\r\n Задействат се, защото искат да се направи нещо по въпроса в надпреварата за надмощие между Пекин и Вашингтон, която се прелива в технологичния сектор и подбива способностите на ЕС да се защити. \r\n\r\n Забраната на президента Доналд Тръмп за Huawei Technologies Co. и опитите му да тормози съюзниците да направят същото е призив за събуждане, колкото и да са валидни неговите притеснения. Законът за облачните услуги в САЩ, който принуждава американските фирми да предават данни, ако им е наредено, независимо къде се съхраняват, е друг призив за събуждане. \r\n\r\n И Китай, и САЩ разглеждат ЕС като лесно преодолим в световната технологична война, и са прави. \r\n\r\n Проблемът на Европа е, че връщането на суверенитета не е нито лесно, нито евтино. Вземете облачните технологии, една област, в която Франция и Германия разглеждат изграждането на \"суверенна\" вътрешна инфраструктура за използване от национални и европейски компании. \r\n\r\n Това е глобален пазар на стойност 220 милиарда долара, доминиран от американските доставчици с пазарни стойности близо 1 трилион долара, който инвестира десетки милиарди долари всяка година в инфраструктура. \r\n\r\n Тяхната сила не е просто технологична: Когато Microsoft Corp. изразходва 7,5 милиарда долара за придобиване като GitHub, платформа за кодиране с отворен код, привлече ценни разработчици в собствената си орбита. По същия начин, AWS на Amazon има мащаба, евтините цени и предимствата, които привличат клиентите. \r\n\r\n Франция и Германия няма да спечелят нито една фронтална битка в тази област. Париж все още се опитва неуспешно от години да изгради суверенен облак за 150 милиона евро. Германия разполага с Gaia-X, което изглежда като общо пространство за споделяне на данни под светлината на DAX, от SAP SE до Siemens AG. Трудно е да се види как подобни инициативи ще доведат до истински цифров суверенитет; не само поради липса на сериозна инвестиция, но и защото е трудно да се избегне използването на облачни технологии от САЩ. \r\n\r\n И все пак няма да е лошо, ако тази тенденция доведе до това, че Франция и Германия си сътрудничат повече - залагайки основите за по-амбициозни разходи - а Брюксел да направи това, което прави най-добре: да установи правилата на играта за технологичните компании навсякъде. \r\n\r\n Комисарят по въпросите на цифровите технологии Маргрет Вестагер вече изисква по-строго прилагане на законите за защита на данните и прилага последователно силов подход към нарушения на антитръстовите правила от страна на гигантите от Силиконовата долина и Сиатъл. Това не е суверенитет, но поне е някакво начало. \r\n \n\t\t\t\t\t\t", "date": "2019.11.14", "title": "Макрон и Меркел попаднаха в нова Студена война, но тя не е тяхна и е технологична"}
{"url": "http://www.bnews.bg/article/264322-saprugata_na_bashar_rahal_mu_slozhi_roga_s", "text": "\n На съпругата на Башар Рахал й писна да си стои сама в Америка, докато той в България сменя жените си непрекъснато. Затова красивата Калина решила да тръгне по неговите стъпки.  \r\n \r\nИзточници издават, че с рога вече е и Башар Рахал, след като Калина му намерила достоен заместник под завивките.  \r\n \n\t\t\t\t\t\t", "date": "2019.11.14", "title": "Съпругата на Башар Рахал му сложи рога с..."}
{"url": "http://www.bnews.bg/article/264320-ostaviha_v_aresta_yordan_bludstval_s_10_godishno_momichentse", "text": "\n Окръжен съд – Бургас потвърди взетата от Районен съд мярка за неотклонение „Задържане под стража“ спрямо 67-годишния Йордан Стоянов. Той е привлечен като обвиняем за блудство. Определението на въззивната инстанция е окончателно. \r\n\r\n Мъжът е арестуван по обвинение за блудство с 10-годишно момиченце и за това, че заплашил детето проговори ли - ще го убие. \r\n \n\t\t\t\t\t\t", "date": "2019.11.14", "title": "Оставиха в ареста Йордан, блудствал с 10-годишно момиченце"}
{"url": "http://www.bnews.bg/article/264315-politsiyata_v_london_osvobodi_29_rumanski_robini", "text": "\n Лондонската полиция задържа 17 души по подозрение за трафик на хора и освободи 29 румънки, държани под робство от групата, съобщи БГНЕС. \r\n\r\n \"В резултат на няколко нападения в ранната сутрин бяха задържани 17 души - 14 мъже и 3 жени - по подозрение, че са членове на международна престъпна група, занимаваща се с нелегален превоз на хора. Акциите бяха извършени по 16 издадени заповеди в няколко района на Лондон\", се казва в съобщението на Скотланд Ярд. \r\n\r\n Задържаните са организирали условия за „модерно робство“, проституция и престъпления, свързани с твърди наркотици и огнестрелни оръжия. \r\n\r\n „Откритите от полицията на адреса жени са на възраст от 20 до 40 години. Всички са транспортирани на безопасно място. Задържаните са под полицейски арест в централен Лондон,\" се казва още в изявлението на полицията. \r\n\r\n Операцията е проведена съвместно с румънската полиция, румънското посолство във Великобритания и Европол. \r\n \n\t\t\t\t\t\t", "date": "2019.11.14", "title": "Полицията в Лондон освободи 29 румънски робини"}
{"url": "http://www.bnews.bg/article/264318-v_germaniya_prieha_zakon_za_zadalzhitelno_vaksinirane_na_detsata_sreshtu_morbili", "text": "\n Днес долната камара на германския парламент прие закон, с който ваксинирането срещу морбили става задължително за прием в детски градини и училища от 1 март догодина, предаде БТА. \r\n\r\n Бундестагът прие мярката с 459 гласа „За” срещу 89 „Против” и \"Въздържали се\". \r\n\r\n Законът ще задължи родителите да удостоверяват, че децата им са ваксинирани, за да бъдат приети в нова детска градина или училище. Ако не го направят, може да им бъдат наложени глоби до 2500 евро. \r\nДецата, които вече са записани в детска градина или училище, ще трябва до 31 юли 2021 г. да удостоверят, че са ваксинирани. \r\n\r\n \"Защитата от морбили е защита на децата\", каза здравният министър Йенс Шпан. Той добави, че законът ще важи и за всички служители на детски градини, училища, здравни заведения и центрове за настаняване на кандидати за убежище. \r\n \n\t\t\t\t\t\t", "date": "2019.11.14", "title": "В Германия приеха закон за задължително ваксиниране на децата срещу морбили"}
{"url": "http://www.bnews.bg/article/264317-zatvoriha_uchilishta_v_delhi_zaradi_mrasniya_vazduh", "text": "\n Училищата в индийската столица Делхи остават затворени четвъртък и петък заради стелещия се за трети пореден ден над града смог, предаде Асошиейтед прес. Гъста мъгла обгръщаше днес по-голямата част от сградите и паметниците в града, а здравните власти препоръчаха да се избягва всякаква физическа дейност на открито, предаде БТА. \r\n\r\n Индексът за качеството на въздуха надхвърли 460, което е девет пъти повече от стандартите на Световната здравна организация, показват данните на държавния Централен съвет за контрол на качеството на въздуха. На някои места индексът бе над 500. \r\n\r\n Въпреки това стотици деца участваха днес в ежегодния маратон \"Тичай за децата\", организиран от неправителствената организация \"Праяс\". В социалните мрежи хората обвиниха властите, че са позволили да се проведе маратонът, след като се появиха снимки на деца, тичащи без предпазни маски. Събитието беше организирано по случай годишнината от рождението на първия министър-председател на Индия Джавахарлал Неру. Този ден в Индия се отбелязва и като ден на детето. \r\n\r\n \"Това беше символично събитие и децата не са тичали повече от 200 м\", каза организаторът Амод Кантх. Попаднал в епицентъра на скандал, той заяви, че организацията му е имала разрешение от властите и добави, че не е получавал указания да отмени събитието. \r\n\r\n Вчера главният министър на административния регион на Делхи Арвинд Кеджривал обяви, че мерките за ограничаване на автомобилния трафик по улиците с цел намаляване на вредните емисии може да бъдат удължени, ако се наложи.Според метеоролозите от тази вечер замърсяването в столицата вероятно ще започне да намалява заради усилване на вятъра. \r\n \n\t\t\t\t\t\t", "date": "2019.11.14", "title": "Затвориха училища в Делхи заради мръсния въздух"}
{"url": "http://www.bnews.bg/article/264304-traycho_traykov_lapal_tlasta_zaplata_kato_obshtinski_savetnik_video", "text": "\n Подсъдимия бивш министър на енергетиката Трайчо Трайков се е облажвал четири години като столичен общински съветник с тлъста заплата. \r\n\r\n Оказва се, че Трайков се е бил уредил с място в надзорния съвет на СОАПИ, където за три- четири работни дни същия се е подписвал срещу 4-5 хиляди лева заплата. \r\n\r\n Тези скандални факти станаха достояние в предаването \"Бареков и Байрактаров без цензура\" по телевизия Евроком, където журналиста Димитър Байрактаров излъчи свое разследване за хранилките в столичния общински съвет. \r\n\r\n В интервю по темата Трайчо Трайков невъзмутимо си признава за високата заплата, която е получавал през последните четири години като общински съветник от Реформаторския блок. Сега Трайков е районен кмет и вероятно точи зъби за други мазни доходи. \r\n\r\n Припомняме, че Трайков не се посвени да прибере хиляди евро хонорар като свидетел по арбитражното дело за АЕЦ Белене, по което България бе осъдена и заплато 1 200 000 000 (един милиард и двеста милиона лева) на руската държава. \r\n\r\n \r\n\r\n   \r\n \n\t\t\t\t\t\t", "date": "2019.11.14", "title": "Трайчо Трайков лапал тлъста заплата като общински съветник!- видео"}
{"url": "http://www.bnews.bg/article/264323-ataka_i_vmro_pak_v_koalitsiya_v_sofiya_siderov_shte_stoi_otstrani", "text": "\nВМРО и атака все пак отново се прегърнаха в името на ....общия интерес. Не очаквайте изненади. Поради изискването на минимум пет човека за група и облагите от нея единият от Атака ще прави обща група с четиримата от ВМРО. Засега Волен Сидеров ще остани отстрани поради тежките скандали с Джамбазки и Каракачанов. С новата група Атака ще получат “патриотичното” място за заместник-председател на Съвета. Толкоз по темата с патриотизма и интереса, който клати феса. \r\n\r\nЛидерът на АТАКА Волен Сидеров остава в столичния Общински съвет. Другият съветник от партията Борислав Иванов влиза в група с четирима съветници от ВМРО. Новината съобщи във Фейсбук зам. -председателят на СОС арх. Борислав Игнатов, който пък е от Демократична България. \r\n\r\n\"Новината от днес в СОС- единият съветник от Атака и четирима от ВМРО формират група. Волен Сидеров става независим, като Борис Бонев\", написа Бонев. \r\n\r\nПред 24 часа, Карлос Контрера от ВМРО потвърди информацията. Новата група ще се нарича \" Патриоти за София\"- под това име е и предишният мандат на АТАКА и ВМРО. \r\n\r\nТози модел не е изчерпан. Мисля, че заедно на правихме доста неща за София. Г-н обяви, че не иска да се обвързва в политическа група за да има свободата сам да поставя и предлага важни теми\", обяви Контрера. \r\n\r\nФактът, че другият съветник от Атака влиза в \"Патриоти за София\", а Сидеров не, Контрера определя, като ниво на демократизъм. \r\n\r\nНа следващата сесия на СОС новата група ще предложи за зам. Председател именно Борислав Иванов от Атака. Така без групи в СОС остават само Сидеров ш Борис Бонев.\r\n \n\t\t\t\t\t\t", "date": "2019.11.14", "title": "Атака и ВМРО пак в коалиция ...в София. Сидеров ще стои отстрани"}
{"url": "http://www.bnews.bg/article/264308-nameriha_tyaloto_na_35_godishna_zhena_v_kashta_v_yambol", "text": "\n Намериха тялото на 35-годишна жена с видими следи от насилие в къща в Ямбол. \r\n\r\n Сигнал в полицията е подаден в нощта срещу 11 ноември, съобщиха от МВР. На адреса незабавно са изпратени криминалисти и Бърза помощ.  \r\n\r\n За срок от 72 часа е задържан 61-годишен мъж. Повдигнато му е обвинение за убийство по особено жесток начин. \r\n\r\n По информация на bTV жената е била бездомна, а задържаният мъж я е подслонил временно. \r\n\r\n Образувано е досъдебно производство. \r\n \n\t\t\t\t\t\t", "date": "2019.11.14", "title": "Намериха тялото на 35-годишна жена в къща в Ямбол"}
{"url": "http://www.bnews.bg/article/264307-nad_10_km_kolona_ot_kamioni_na_gkpp_dunav_most_kray_ruse", "text": "\n Огромни колони от тежкотоварни камиони чакат с часове на граничния пункт \"Дунав мост\" край Русе. \r\n\r\n Опашката е над 10 км и достига до съседния град Мартен. Причината е срив в системата на митниците за измерване на товарни автомобили. \r\n\r\n Стотици камиони са се наредили от двете страни на пътя Русе-Силистра, а шофьорите са възмутени. \r\n\r\n Повечето от тях чакат над половин денонощие, а забавянето води до проблеми и за транспортните фирми. \r\n \n\t\t\t\t\t\t", "date": "2019.11.14", "title": "Над 10 км колона от камиони на ГКПП \"Дунав мост\" край Русе"}
{"url": "http://www.bnews.bg/article/264310-sblasak_vav_vss_zaradi_dumite_na_prezidenta_za_izbora_na_geshev", "text": "\n Тежък процедурен спор беляза заседанието на Пленума на Висшия съдебен съвет след президентското решение да не назначи Иван Гешев за главен прокурор. Очакването беше кадровият орган директно да прегласува единствената кандидатура за поста на Обвинител №1, но опозицията във ВСС цитира съображенията на държавния глава за липса на реално състезание и призова за нова процедура. Мнозинството на свой ред се позова на Конституцията и решения на КС, за да обяви, че няма как да бъде прекратен вече започналият избор. \r\n\r\n След тежък дебат с обвинения за политизиране на процедурата, кадровиците гласуваха с 20:4 гласа \"За\" продължаване на процедурата при алтернатива да я прекратят. \r\n\r\n „Трябва да чуем критиките на президента и да се съобразим с тях (…) Ако неглижираме аргументите на президента, ще се стигне до там, че чрез неглижирането ѝ институцията да се превърне в нещо като нотариат, който слага печат, който заверява решенията на ВСС. Това обезстойностява действията на президента на републиката”, подчерта председателят на Върховния касационен съд Лозан Панов. \r\n\r\n Атанаска Дишева от съдийската колегия подчерта и че Конституцията не е изрично регламентирала кой има по-голяма значимост при избора на главен прокурор – президентът или ВСС. Тя напомни и че държавният глава е пряко избран от много повече граждани, отколкото която и да е от парламентарно представените партии. \r\n\r\n В същата посока се изказа и Цветинка Пашкунова. Тя беше категорична, че не може Иван Гешев да търпи негативи от подхода при номиниране, но на практика е видима липсата на състезателност, която е създала съмнения в легитимността на цялата процедура. \r\n\r\n Цялата процедура за избор на главен прокурор към момента е компрометирана от изказвания като това на Сотир Цацаров, че „при избирането на „Тримата големи” решенията се вземат в други сгради” и че просто днес ще бъде прегласувана кандидатурата на Иван Гешев, категорична беше Олга Керелска. \r\n\r\n „Формално осъществената процедура не е осъществена процедура”, подчерта тя. \r\n\r\n Всички представители на опозицията във ВСС подчертаха, че няма пречка Гешев да участва в новата процедура. \r\n\r\n Пламена Цветанова от прокурорската колегия обясни защо той се е оказал фаворит на всичките ѝ колеги. По думите ѝ бил направен анализ за положителните тенденции в прокуратурата и проблемите за решаване, а след това били изслушани и позициите на Асоциацията на прокурорите и Камарата на следователите, като общото заключение било, че е нужно да се номинират опитни кадри от системата, които „трябва да бъдат лидери, а не само да имат ръководни и управленски умения”. \r\n\r\n Така в крайна сметка само Иван Гешев останал възможен вариант: „При тази тежка процедура, при тези изключително високи законови изисквания и тази много негативна медийна кампания – дали този избор въобще е някакво професионално предизвикателство? Почти всеки втори или трети избор на административен ръководител е като днешния – да кажем „Да” или „Не” на един кандидат”. \r\n\r\n При нова процедура няма гаранция, че ще има друг кандидат за поста, категорична беше тя. \r\n\r\n Наличието на алтернативни кандидати не гарантира състезателността на избора, отбеляза и Даниела Марчева. Според нея има несъвършенства в закона и не е достатъчно широк кръгът на лица, които могат да издигат кандидати за главен прокурор. \r\n\r\n Принципът на разделение на властите дава на ВСС правомощията да избира „Тримата големи” в съдебната власт и никой няма право да иззема функциите му, подчерта Вероника Имова. По думите ѝ президентският указ има „значение преди всичко от престижен характер” и за това се е произнесъл КС през 1996 г. \r\n\r\n „Президентът не избира, той легитимира. ВСС е органът, който избира. Да спазим Конституцията, да спазим принципа на разделение на властите”, призова тя. \r\n\r\n „В юридическия смисъл на думата, мотиви няма. Указът не съдържа каквито и да е мотиви”, подчерта на свой ред главният прокурор Сотир Цацаров. \r\n\r\n Боян Новански подчерта, че целта на предложението за прекратяване на процедурата е да се стигне до конституционен проблем. \r\n\r\n Председателят на ВАС Георги Чолаков, чийто избор също беше върнат през 2017 г., коментира, че в неговия случай е имало основание за това – процедурата е започнала в един състав на съдебния съвет и е приключила в друг. \r\n \n\t\t\t\t\t\t", "date": "2019.11.14", "title": "Сблъсък във ВСС заради думите на президента за избора на Гешев"}
{"url": "http://www.bnews.bg/article/264309-arkticheski_stud_skova_sasht", "text": "\n Арктически студ скова голяма част от САЩ - от Средния запад, през източното крайбрежие на страната, чак до южни щати, предаде БТА. \r\n\r\n Над 200 отрицателни температурни рекорда бяха поставени от понеделник насам, като се очаква броят им да надхвърли 300 до края на студената вълна. Близо една трета от територията на САЩ бе покрита със сняг в сряда. \r\n\r\n Снеговалежите, хлъзгавите пътища и ниските температури причиниха няколко смъртни случая в страната тази седмица. Според метеоролозите застудяването се дължи на преждевременното освобождаване на студен въздух от Арктика. \r\n\r\n То дойде като шок за мнозина в източната част на САЩ, където хората се радваха на топло време през септември и октомври. Отрицателни температурни рекорди за 12 ноември бяха поставени в редица градове, включително Ню Йорк и Бъфало. \r\n\r\n Необичаен студ скова южни щати. В Бирмингам, Алабама, и Грийнвил, Мисисипи, бяха измерени рекордните -8 градуса по Целзий. Температурата падна под нулата дори на крайбрежието на Мексиканския залив. В резултат морето започна \"да пуши\", с преминаването на студен въздух над по-топлата вода. \r\n\r\n Обилните снеговалежи достигнаха чак Тенеси на юг. \r\n \n\t\t\t\t\t\t", "date": "2019.11.14", "title": "Арктически студ скова САЩ"}
{"url": "http://www.bnews.bg/article/264316-zhurnalistat_dimitar_bayraktarov_izbuhna_sreshtu_porednoto_bezumie_na_upravlyavashtite_da_ne_se_zaplashtat_bolnichi_na_rabotnitsite_ot_rabotodatelite", "text": "\n Журналистът Димитър Байрактаров избухна срещу поредното безумие на управляващите да не се заплащат болничи на работниците от работодателите! Ето какво написа той:  \r\n\r\n \"Отвратен съм от действията на ОПГ! Ето какво са решили: От 1 януари 2020 г. първият ден от болничния няма да се заплаща, т.е. ще е за сметка на работника. \r\nТова обявиха представители на ГЕРБ и \"Обединените патриоти\" след заседание на съвета на коалицията днес! Блей Овчи Народе????\" \r\n\r\n \r\n\r\n   \r\n \n\t\t\t\t\t\t", "date": "2019.11.14", "title": "Журналистът Димитър Байрактаров избухна срещу поредното безумие на управляващите да не се заплащат болничи на работниците от работодателите!"}
{"url": "http://www.bnews.bg/article/264312-ne_mozhe_da_bade_prilozhen_varianta_da_ima_voda_ot_20_do_8_chasa_sutrinta", "text": "\n Направени са нови разчети и обсъждания за водния режим в Перник. Оказва се, че предложеният вчера вариант да има вода от 20 часа до 8 сутринта не може да бъде приложен, научи bTV. \r\n\r\n Това е така, понеже разчетите на ВиК-дружеството показват, че градът няма да се справи, а водата в язовир “Студена” няма да стигне. \r\n\r\n Първоначалният график предвиждаше перничани да имат вода за по-малко време - между 16 и 22 часа. Изпратеният вариант към кмета на Перник остава именно първият. \r\n\r\n Предстои той да го приеме, или да го отхвърли. Водният режим се очаква да започне от понеделник - 18 ноември. \r\n\r\n Обсъждат се още и различни варианти за директно водоснабдяване – директно от пречиствателната станция. \r\n \n\t\t\t\t\t\t", "date": "2019.11.14", "title": "Не може да бъде приложен варианта да има вода от 20 до 8 часа сутринта"}
{"url": "http://www.bnews.bg/article/264313-diplomati_govoriha_nad_5_chasa_v_kongresa_po_razsledvaneto_za_impiychmant", "text": "\n Напрежението около Доналд Тръмп се покачва. За първи път през последните две десетилетия изслушванията в Камарата на представителите по разследването за импийчмънт срещу президента протекоха публично. По американските телевизии бяха излъчени свидетелствата на двама дипломати за отношенията на Тръмп с Украйна. \r\n\r\n Двама високопоставени американски дипломати говориха в продължение на повече от 5 часа в Долната камара на Конгреса за искането на Тръмп Украйна да разследва неговия опонент демократ Джо Байдън. \r\n\r\n \"Станах свидетел на странна комбинация от обнадеждаващи, смущаващи и обезпокоителни обстоятелства\", каза американският шарже д'афер в Украйна Уилям Тейлър. \r\n\r\n Американският висш представител в Киев Бил Тейлър пък заяви пред конгресмените, че държавният глава е обвързал ключова военна помощ и посещение в Белия дом с разследване срещу Байдън и сина му. \r\n\r\n \"Намирам за абсурдно да задържаш помощ в областта на сигурността заради подкрепа за политическа кампания\", коментира Тейлър. \r\n\r\n Той разказа, че негов сътрудник чул през лятото разговор на Тръмп с американския посланик в Европейския съюз Гордън Сондланд и попитал какво мисли президента за Украйна. \r\n\r\n \"Посланик Сондланд отговори, че президентът Тръмп е загрижен повече за разследването на Байдън, отколкото за Украйна\", заяви Тейлър. \r\n\r\n Демократите в Конгреса искат да докажат, че държавният глава е злоупотребил с властта си.  \r\n\r\n \"Въпросите, които възникват в това разследване за импийчмънт, са дали Тръмп е искал да се използва уязвимостта на страна съюзник и да прикани Украйна да се намеси в нашите избори\", добави председателят на Комисията по разузнаване в Камарата на представителите Адам Шиф. \r\n\r\n От своя страна републиканците описват твърденията като основани на слухове. Според тях Украйна така и не е предприела въпросното разследване, но е получила финансовата помощ, което означава, че американската администрация не е извършила нищо нередно. \r\n\r\n Доналд Тръмп отхвърля твърденията на двамата дипломати. Макар и раздразнен, той каза, че не е гледал и една минута от първите публични изслушвания. \r\n \n\t\t\t\t\t\t", "date": "2019.11.14", "title": "Дипломати говориха над 5 часа в Конгреса по разследването за импийчмънт "}
{"url": "http://www.bnews.bg/article/264311-dve_katastrofi_zatvoriha_mezhdunarodniya_pat_e_79_mezhdu_montana_i_vidin", "text": "\n Две катастрофи затвориха международния път Е-79 между Монтана и Видин. Това съобщи кореспондентът на bTV в региона. \r\n\r\n Инцидентите се случват в разстояние на около 30 минути. При първата катастрофа - в района на село Смоляновци, турски камион се удря в цистерна за бензин. За щастие тя е била празна и няма пострадали. \r\n\r\n Вторият инцидент е в района на село Долна Вереница. По първоначална информация, камион е паднал в дере встрани от пътя. \r\n \n\t\t\t\t\t\t", "date": "2019.11.14", "title": "Две катастрофи затвориха международния път Е-79 между Монтана и Видин"}
{"url": "http://www.bnews.bg/article/264305-nikoy_ne_omalovazhava_kazanoto_ot_rumen_radev_za_ivan_geshev_na_zhivo", "text": "\n Никой не омаловажава казаното от Румен Радев. Но нека не спекулираме, че има мотиви, няма мотиви към указа. Позицията на президента заслужава уважение. Това обяви главният прокурор Сотир Цацаров на заседанието на ВСС, на което се обсъжда дали да се открие нова процедура или да се прегласува кандидатурата на Иван Гешев. \r\n\r\n \"Указът на президента не съдържа мотиви\", обясни главният прокурор Сотир Цацаров. Той добави, че в юридически смисъл мотиви няма, но \"президентът направи обръщение пред медиите което бе възприето от българските граждани\". Цацаров пропомни случая с шефа на ВАС Георги Чолаков от есента на 2017 г. , когато президентът отказа да го назначи и ВСС прегласува кандидатурата му. \r\n\r\n Гледайте заседанието на живо  !  \r\n \n\t\t\t\t\t\t", "date": "2019.11.14", "title": "Никой не омаловажава казаното от Румен Радев за Иван Гешев (НА ЖИВО)"}
{"url": "http://www.bnews.bg/article/264302-protest_i_kontraprotest_pred_vss_zaradi_izbora_na_glaven_prokuror", "text": "\n Преди пленума на Висшия съдебен съвет (ВСС), на който ще се прегласува кандидатурата на Иван Гешев за главен прокрур, отново има протест и контрапротест в центъра на София. \r\n\r\n В района на ВСС има засилено полицейско присъствие още от вчера вечерта. Движението е затруднено. Променено е движението на трамвай 20 и 22. \r\n\r\n Протестът срещу избора на Гешев за главен прокурор започна в 9 ч. под прозорците на ВСС. \r\n\r\n На няколко метра от тях се събират хора, които подкрепят кандидатурата на Гешев. \r\n\r\n До прегласуване  се стигна, след като миналата седмица президентът Румен Радев отказа да подпише указа за назначаването му. Мотивът беше, че не е имало реално състезание за поста. \r\n\r\n Иван Гешев беше избран за ръководител на държавното обвинение на 24 октомври. Подкрепиха го 20 от членовете на ВСС, а четирима бяха „против”. \r\n\r\n Той беше единствен кандидат за поста, а процедурата около избора му беше белязана от множество протести и контрапротести. \r\n\r\n Днес Гешев се нуждае от поне 17 гласа, за да бъде преизбран за главен прокурор. Ако ги получи, президентът ще е длъжен да подпише указа за назначаването му. \r\n\r\n Заседанието на ВСС започва в 10 ч. \r\n \n\t\t\t\t\t\t", "date": "2019.11.14", "title": "Протест и контрапротест пред ВСС заради избора на главен прокурор"}
{"url": "http://www.bnews.bg/article/264301-vss_preglasuva_dnes_kandidaturata_na_ivan_geshev_za_glaven_prokuror", "text": "\n Пленумът на Висшия съдебен съвет (ВСС) ще прегласува днес кандидатурата на Иван Гешев за главен прокурор. \r\n\r\n До процедурата се стигна, след като миналата седмица президентът Румен Радев отказа да подпише указа за назначаването му. Мотивът беше, че не е имало реално състезание за поста. \r\n\r\n Сградата на ВСС от снощи е под охрана. Очакват се протести „за” и „против” избора на Гешев за нов главен прокурор. \r\n\r\n Иван Гешев беше избран за ръководител на държавното обвинение на 24 октомври. Подкрепиха го 20 от членовете на ВСС, а четирима бяха „против”. \r\n\r\n Той беше единствен кандидат за поста, а процедурата около избора му беше белязана от множество протести и контрапротести. \r\n\r\n Днес Гешев се нуждае от поне 17 гласа, за да бъде преизбран за главен прокурор. Ако ги получи, президентът ще е длъжен да подпише указа за назначаването му. \r\n \n\t\t\t\t\t\t", "date": "2019.11.14", "title": "ВСС прегласува днес кандидатурата на Иван Гешев за главен прокурор"}
{"url": "http://www.bnews.bg/article/264299-kakvo_shte_bade_vremeto_do_kraya_na_sedmitsata", "text": "\n Предстои типичен есенен ден с валежи. До обяд преваляванията ще са най-значителни в централната част на Южна България. След обяд и привечер ще вали на много места от двете страни на Стара планина. Най-значителни валежни количества ще се акумулират в района от Златоград в Родопите до Карлово по южните склонове на Балкана – около 20-30 литра на квадратен метър за денонощието. \r\n\r\n Вятърът днес ще бъде със скорост около 20-30 км/ч. По-силни пориви се очакват до обяд в западните части на Стара планина, а след това – на изток. Температурите в най-топлите часове ще стигат от 15 градуса в Северозападна България до 20 - на изток и югозапад. \r\n\r\n В планините ще е облачно с валежи, които ще са най-значителни в Родопите. Сняг ще прехвърчи по най-високите места над 2200 метра. Дневните температури по високото – около 5 градуса, в ниското – до 12. По крайбрежието ще бъде облачно, със слаби превалявания и температури следобед около 18-19 градуса. \r\n\r\n През нощта срещу петък валежите ще спират. До края на седмицата ще е сухо с разкъсана облачност. Сутрините ще бъдат мъгливи с температури около 9-10 градуса, а следобедите термометрите ще гонят 16-17 градуса. \r\n\r\n Пореден циклон ще се развива в следващите 3-4 дни в централното Средиземноморие. Очаква се нова значителна снежна покривка в Алпите и интензивни валежи от дъжд в централните и северните провинции на Италия, както и по Адриатическото крайбрежие. \r\n \n\t\t\t\t\t\t", "date": "2019.11.14", "title": "Какво ще бъде времето до края на седмицата?"}
{"url": "http://www.bnews.bg/article/264303-znakovi_litsa_ot_partiyata_na_valeri_simeonov_pristanaha_na_gerb_dokumenti", "text": "\n Знакови лица от партията на Валери Симеонов пристанаха на ГЕРБ и се уредиха със сладки служби. Така например едно от най-емблематични лица на партията и телевизия СКАТ се е уредила с председателското място на ОИК - Елин Пелин.     \r\n\r\n В същата община Елин Пелин, но вече като общински съветник от ГЕРБ ще се изявява и Венцислав Тоцев, който само до преди броени месеци обикаляше студията на телевизиите като кандидат за евродепутат от НФСБ. Явно на гол тумбак патриот не се стои ! \r\n\r\n   \r\n \n\t\t\t\t\t\t", "date": "2019.11.14", "title": "Знакови лица от партията на Валери Симеонов пристанаха на ГЕРБ -документи"}
{"url": "http://www.bnews.bg/article/264300-ep_izslushva_trite_novi_nominatsii_za_evrokomisari", "text": "\n Европейският парламент изслушва трите нови номинации за еврокомисари от Франция, Румъния и Унгария. \r\n\r\n Това се наложи, след като първоначалните кандидати на трите страни бяха отхвърлени. \r\n\r\n Номинираните от Букурещ и Будапеща не стигнаха до \"изпит\" заради потенциален конфликт на интереси, а френската кандидатка не успя да убеди ресорните комисии в Европарламента в компетентността си. \r\n\r\n Това доведе и до отлагане на встъпването в длъжност на цялата нова Европейска комисия. \r\n \n\t\t\t\t\t\t", "date": "2019.11.14", "title": "ЕП изслушва трите нови номинации за еврокомисари"}
