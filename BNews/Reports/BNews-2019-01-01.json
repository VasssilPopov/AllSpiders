{"url": "http://www.bnews.bg/article/254396-operiraha_po_speshnost_orhan_murad", "text": "\n За Орхан Мурад изпращането на 2018-та и посрещането на Новата 2019-та дойде под знака на възстановяването след операция. В разгара на коледните празници вместо дежурните активни участия, на певеца му се наложи да се подложи на спешна операция на крака в елитна пловдивска болница.  \r\n\r\n Интервенцията е преминала успешно и в момента изпълнителят на „Без теб” се възстановява у дома. За него активно се грижи съпругата му Шени. Изминалата година се оказа доста динамична за изпълнителя - не само заради здравословни проблеми - негови и на близките му, но и заради активните словесни атаки по адрес на щерка му Сузанита. \r\n  \r\n \n\t\t\t\t\t\t", "date": "2019.01.01", "title": "Оперираха по спешност Орхан Мурад!\r\n\r\n"}
{"url": "http://www.bnews.bg/article/254393-izvanredno_ot_ohrid_vzeha_za_zalozhnichka_vodach_na_65_chlenna_balgarska_grupa", "text": "\n Служителка на голяма българска туристическа агенция е била взета за заложник от собственик на вила за настаняване, след като изгубила парите за нощувки, закуски и празнична новогодишна вечеря на група от 65 туристи от София, предаде в. Монитор. \r\n\r\n В 10 сутринта на 1 януари автобусът с българите е потеглил към София, но без водачката си. \"Собственикът на вилата, в която бяхме настанени й взе личните документи и каза, че няма да си тръгне, докато не уреди плащанията\", съобщиха участници в новогодишния воаяж. Българите пристигнали на 30 декември по програма на голяма софийска туристическа агенция с две нощувки във вила в центъра на Охрид и празнична вечеря в местен ресторант. \r\n\r\n Когато трябвало да се настанят изненадващо водачката им обявила, че е изгубила всички служебни пари, с които трябва да плати спането и яденето на групата, общо около 3500 евро. Цялата програма и новогодишното настроение на туристите се сринали, като се оказало, че нито могат да ги настанят да спят, нито ще ги приемат без да си платят наново в ресторант. Тогава в преговори влязъл собственикът на вилата за настаняване. \"Сестра му работела в полицията и с нейно съдействие и без никакво правно основание е прибрал личната карта, задграничния паспорт и списъка с туристите на представителката на туроператора, за да не напусне Македония и да остане в Охрид като гарант за уреждане на проблема\", разказа източник от групата. \r\n\r\n Хазяинът пък от своя страна станал гарант пред ресторанта, за да приемат българската група за новогодишната нощ. \"Ситуацията е скандална, не вярваме във версията за откраднати или изгубени пари, ако ставаше въпрос за кражба или загуба, може би щяха да й вземат и документите, а не само парите. Съмняваме се, че има някакво заиграване със събраната сума\", коментираха участници в злополучното пътуване. \r\n  \r\n \n\t\t\t\t\t\t", "date": "2019.01.01", "title": "Извънредно от Охрид: Взеха за заложничка водач на 65-членна българска  група"}
{"url": "http://www.bnews.bg/article/254389-byudzhetat_na_plovdiv_s_172_mln_leva_po_malak_ot_tozi_na_varna", "text": "\n Пловдивската община ще има през 2019 г. със 172 млн. лева по-малко от Варна. Морската столица е планирала почти половин милиард лева бюджет или 475 милиона за издръжка на местните дейности и развитието на градската инфраструктура. Бюджетът на Пловдив е семпъл - едва 303 млн. лева. \r\n\r\n От администрацията обясняват, че тепърва към тази сума ще прибавят преходен остатък от 2018 г., за който се предполага, че ще е в традиционен размер - около 40 милиона. По-голямата част от тези пари са от неизпълнените обекти. За 2018 г. Община Пловдив беше планирала 324 млн. лева, но с допълнителното финансиране предимно от държавата бюджетът стигна 352 милиона. За строителни обекти и ремонти бяха предвидени 73 млн. лева, но от тях са изпълнени едва половина. От 20-те млн. лева, дадени от правителството за инфраструктурните обекти, свързани с Европейска столица на културата, работа е свършена само за около 400 000 лева. Държавните пари също се прехвърлят за 2019 г. \r\n\r\n Публичното обсъждане на бюджета ще се провежда на 10 януари, а парите на града ще се гласуват в Общинския съвет на 31 януари. \r\n \n\t\t\t\t\t\t", "date": "2019.01.01", "title": "Бюджетът на Пловдив с 172 млн. лева по-малък от този на Варна"}
{"url": "http://www.bnews.bg/article/254394-momche_s_amputiran_prast_sled_voennoto_polozhenie_po_nova_godina_v_sofiya", "text": "\n Близо 600 души са преминали в Новогодишната нощ през спешния център на \"Пирогов\", от които около 100 остават на лечение в болницата. Данните обобщи д-р Кремена Йорданова в първия ден на новата 2019 година. \r\n\r\n \"Изключително натоварено традиционно дежурство в болничното заведение\", отчете тя. \r\n\r\n Петима души са пострадалите от пиратки в Новогодишната нощ, като са хоспитализирани четирима. \r\n\r\n Най-тежката травма е на момче на 16-годишна възраст, което е с ампутиран пръст. Основните поражения на другите пострадали са в областта на ръцете. \r\n\r\n Спешният токсикологчен кабинет също е бил един от най-натоварените кабинети на болницата в Новогодишната нощ. \r\n\r\n През настоящата година тенденцията е да преминават по-малко пациенти, употребили алкохол, но такива през Новогодишната нощ не са липсвали. \r\n\r\n През Спешния токсикологичен кабинет са преминали двама мъже на близо 60 години и две непълнолетни момичета, които се налагат да останат за болнично лечение в резултат на алкохолна интоксикация. \r\n\r\n Най-тежките случаи в страната по празниците са в \"Пирогов\", отбеляза д-р Йорданова. \r\n \n\t\t\t\t\t\t", "date": "2019.01.01", "title": "Момче с ампутиран пръст след \"военното положение\" по Нова година в София"}
{"url": "http://www.bnews.bg/article/254395-pozhar_izgori_chast_ot_zavedenie_na_bul_vitosha_v_sofiya", "text": "\n Пожар изпепели външната част на заведение на столичния пешеходен бул. \"Витоша\". Това се случи минути след полунощ. Най-вероятно огънят е тръгнал заради хвърлена пиратка, съобщи Нова телевизия. \r\n\r\n При инцидента няма пострадали, има нанесени материални щети. \r\n\r\n Към момента на пожара заведението не е работело. Това, което е изгоряло, е допълнителна постройка. През зимата тя се ползва за склад за столове и маси. \r\n\r\n По първоначална информация жилищната сграда над заведението не е засегната. \r\n \n\t\t\t\t\t\t", "date": "2019.01.01", "title": "Пожар изгори част от заведение на бул. \"Витоша\" в София"}
{"url": "http://www.bnews.bg/article/254387-vazhna_novina_za_tehnicheskite_pregledi_koyato_kasae_vseki_nastoyasht_ili_badesht_sobstvenik_na_kola", "text": "\n Всеки шофьор или кандидат-купувач може да провери онлайн дали избраният автомобил има валиден технически преглед. Това може да стане на сайта на Министерство на транспорта, информационните технологии и съобщенията в секцията за справки, пише \"Телеграф\". \r\n\r\n Макар услугата да действа от години, много от гражданите не са наясно , че тя съществува. За целта трябва само да се въведе регистрационният номер на возилото и номерът на стикера, залепен на предното стъкло.  \"Целта е удобство, ако удостоверението за преглед не е във вас, може да си направите справката през сайта\", обясняват от \"Автомобилна администрация.  \r\n\r\n Източници разкриват, че шофьори, които с години не са си плащали данъците на колите и не могат да минат преглед, си поръчват фалшиви стикери. \r\n\r\n Дори изпълнението на ментето да е изключително професионално, измамата също може да лъсне, ако бъде въведен номерът на запаления стикер и този на автомобила. Водачите трябва да са наясно, че от догодина вече няма да могат да минат технически преглед и ако имат неплатена глоба за шофиране без винетка. \r\n\r\n Наказанието да не можеш да минеш проверка за изправността на возилото ще важи до момента, в който водачът погаси задължението си. Междувременно от Пътна полиция предупреждават, че на 1 януари се очаква засилен трафик към столицата.   \r\n  \r\n \n\t\t\t\t\t\t", "date": "2019.01.01", "title": "Важна новина за техническите прегледи, която касае всеки настоящ или бъдещ собственик на кола!\r\n"}
{"url": "http://www.bnews.bg/article/254390-ad_na_gkpp_dunav_most_ruse_rumanski_grazhdani_besni_nyama_otkade_da_zakupyat_vinetka_za_bg_patishtata", "text": "\n На ГКПП “Дунав мост-Русе” е нещо страшно, сигнализираха наши читатели. Румънски гражданки, искащи да преминават в България, се оказаха в клопка. Оказа се, че няма откъде и как да закупят винетка за българските пътища. “Няма кой да обясни на румънците и другите чужденци как да си заплатят таксата”, пише в сигнала си до BNews наш читател. “Ужасът е огромен. Държавата е в колапс”, възмутено заявява той.  \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2019.01.01", "title": "АД НА ГКПП ДУНАВ МОСТ - РУСЕ! Румънски граждани бесни - няма откъде да закупят винетка за БГ пътищата! "}
{"url": "http://www.bnews.bg/article/254385-mazh_se_barikadira_v_doma_si_zaplashi_da_ubie_zhena_si_i_deteto_si_sas_sabya", "text": "\n Врачанин се барикадира в дома си и взе за заложници жена си и детето си. Екшънът се е разиграл броени часове преди настъпването на новата година, съобщават от местната полиция.  \r\n\r\n Малко преди 21 часа бил получен сигнал за семеен скандал в апартамент на жилищен блок в града. На мястото незабавно се отзовал екип от служители на реда. При пристигането си на мястото, ченгетата се натъкнали на заключена врата, зад която се носел миризма на газ. \r\n\r\n Униформените установили, че мъжът - Г.Г., на 45 години, който е в жилището, е отправил закани да убие жена си - Н.Г., на 33 години и дъщеря им, с която живеят на същия адрес. Заради опасността от взрив и кърваво разрешение на разправията, били повикани екипи на пожарната и спешния център. \r\n\r\n При опитите да бъде убеден да отвори вратата, Г.Г. заплашил да заколи заложниците си със сабя, ако някой се опита да влезе в жилището. От полицията съобщават, че драмата е разрешена след отваряне на вратата, като униформените се възползвали от невниманието на 45-годишния врачанин. \r\n\r\n Г.Г. бил обезвреден и отведен в ареста, а по случая има заявителски материал. \r\n \n\t\t\t\t\t\t", "date": "2019.01.01", "title": "Мъж се барикадира в дома си: Заплаши да убие жена си и детето си със сабя"}
{"url": "http://www.bnews.bg/article/254355-emiliya_ne_iska_svetovna_kariera_nyamam_bolni_ambitsii", "text": "\n „Не съм човек, който е с болни амбиции”, сподели Емилия по повод участието й в парчето „Харем”, което е колаборация с Едуард Мая и Кости Йонита. \r\nТова е първият международен проект на пайнерката. Тя се присъединила към него след като получила покана. Така че вероятно, ако не й бяха предложили да се присъедини към колегите си, Емилия и досега нямаше да може да се похвали, че гласът й звучи зад граница. Парчето е насочено към световния музикален пазар и премиерата му бе малко преди концерта на „Планета”. Емилия представи „Харем” на фолк събитието с мащабно шоу, което бе оценено от феновете й. \r\nСлед вероятния успех на парчето, не е сигурно, че звездата на „Пайнер” ще се реши да работи по-усърдно, за да пробие на международния пазар. За разлика от някои свои колежки, Емилия никога не е ламтяла за големи сцени. Блондинката не работи до изтощение дори и у нас, убедиха се за пореден път почиталите й, след като стана ясно, че няма да има участия на Бъдни вечер. Тя предпочита да прекара празниците със семейството си, вместо да обикаля клубовете. \r\n  \r\n \n\t\t\t\t\t\t", "date": "2019.01.01", "title": "Емилия не иска световна кариера: Нямам болни амбиции!"}
{"url": "http://www.bnews.bg/article/254388-ogromna_tragediya_pomrachi_praznika_na_zhitelite_na_sofiyskiya_kvartal_lyulin", "text": "\n Жена на 60 години е скочила от 16-и етаж на блок 431 в столичния квартал \"Люлин\". Тялото е било намерено от неин съсед. Трупът бил точно до козирката на входа. Той повикал и лекари от \"Бърза помощ\", както и полиция. \r\n\r\n Кошмарна нова година посрещнаха жителите на столичния квартал „Люлин”. Празникът им бил помрачен заради трагедията с жената.  Дошлите на място полицаи са проверили дали евентуално не се касае за убийство или самоубийство или пък нещастен случай. \"Изяснено е, че става въпрос за самоубийство\", уточниха от пресцентъра на МВР.  \r\n  \r\n \n\t\t\t\t\t\t", "date": "2019.01.01", "title": "Огромна трагедия помрачи празника на жителите на софийския квартал “Люлин”"}
{"url": "http://www.bnews.bg/article/254381-natovarena_nosht_v_pirogov_mnogo_postradali_ot_piratki", "text": "\n Близо 600 души са минали в новогодишната нощ през спешното отделение на Университетската многопрофилна болница за активно лечение и спешна помощ „Пирогов\". \r\n  \r\nНай-много пациенти имало в травматологията след използване на пиратки, обобщи д-р Кремена Йорданова от болница „Пирогов“. \r\n  \r\nЧетирима от петимата пострадалите остават за лечение. \r\n  \r\nНай-тежко е пострадало момче на 16 години, което е загубило пръста си. \r\n  \r\nПо-малко са прекалилите с алкохол, спрямо миналата година. Две непълнолетни момичета и двама възрастни мъже остават в токсикологията. \r\n  \r\nВ болницата има и транспортирани пациенти от други градове в тежко състояние. \r\n \n\t\t\t\t\t\t", "date": "2019.01.01", "title": "Натоварена нощ в „Пирогов“: Много пострадали от пиратки"}
{"url": "http://www.bnews.bg/article/254378-matis_prizova_voennite_da_zapazyat_vyara_v_stranata_si", "text": "\n Американският министър на отбраната в оставка Джеймс Матис (на снимката вторият отляво - до Тръмп) заяви днес в своето прощално писмо до военнослужещите и служителите на Пентагона, че управлението на военното ведомство на САЩ \"остава във възможно най-добри ръце\", предаде ДПА, цитирана от БТА. \r\n\r\n Шейсет и осемгодишният министър се обърна към намиращите се на активна военна служба над 1 милион американски военнослужещи, както и към резервистите и цивилните служители на Пентагона с призив всеки да остане съсредоточен върху своята мисия. \r\n\r\n \"Уверен съм, че всеки от вас ще продължи да изпълнява неотклонно мисията, която сме положили клетва да изпълняваме, а именно да бъдем опора на конституцията на САЩ и да я браним, както и да защитаваме своя начин на живот\", каза Матис. \r\n\r\n \"Нашето министерство е доказало, че действа най-добре тъкмо когато времената са най-трудни\", допълва той. \r\n\r\n Министърът призова военните \"да запазят вяра в страната си и да бъдат непоклатими и обединени, заедно със съюзниците на САЩ, пред лицето на всеки неприятел\". Матис добавя, че за него е било \"голяма чест\" да работи с представителите на въоръжените сили. \r\n\r\n \"Нека Бог да ви пази и във въздуха, и на сушата, и в морето\", написа той. \r\n\r\n На 20 декември Матис подаде оставка, след като президентът на САЩ Доналд Тръмп обяви, че американските сили в Сирия ще бъдат изтеглени. Прощалното си писмо той разпространи днес, когато е неговият последен ден начело на министерството на отбраната. \r\n\r\n На 23 декември Тръмп обяви, че от 1 януари 2019 г. заместник-министърът на отбраната Патрик Шанахан ще заеме поста на Матис като изпълняващ длъжността. \r\n\r\n Матис, който ръководеше Пентагона в продължение на почти две години, първоначално възнамеряваше да се оттегли през февруари. Тръмп обаче реши да го замени по-бързо, след като о.з. генералът написа язвителна молба за напускането си, в която се говореше за различия с президента по въпроса за изтеглянето от Сирия. \r\n \n\t\t\t\t\t\t", "date": "2019.01.01", "title": "Матис призова военните да запазят вяра в страната си"}
{"url": "http://www.bnews.bg/article/254384-redovnoto_pravitelstveno_zasedanie_shte_e_na_2_yanuari", "text": "\n \r\nРедовното правителствено заседание ще се проведе както обикновено в сряда - 2 януари, от 10.00 часа. \r\n  \r\nТова съобщиха от правителствената информационна служба. \r\n  \r\n \n\t\t\t\t\t\t", "date": "2019.01.01", "title": "Редовното правителствено заседание ще е на 2 януари"}
{"url": "http://www.bnews.bg/article/254383-vlizat_v_sila_elektronite_vinetki", "text": "\n От днес влизат в сила електронните винетки. Цените им остават непроменени. Шофьорите, които имат валидни и през 2019 година хартиени винетки могат да ги конвертират на сайта bgtoll.bg, чрез който се закупуват електронни винетки. Преобразуването не е задължително, а препоръчително. Водачи, които не го направят, няма да бъдат глобявани, стига да запазят стикера на предното стъкло на автомобила си до края на валидността му. \r\n  \r\nЗа камионите над 3,5 тона е-винетките ще са валидни до 15 август 2019 г. включително. От 16 август за тях се въвежда тол и ще заплащат не за време, а за изминато разстояние. \r\nС влизане в сила на е-винетка отпада необходимостта да се залепва хартиен стикер на предното стъкло на автомобила, а при проверка шофьорите не са задължени да представят документ, удостоверяващ купуването й. \r\n  \r\nВсички хартиени винетни стикери, купени през 2018 година, които изтичат след 1 януари 2019 г., запазват валидността си и водачите трябва да ги оставят залепени. Сайтът www.bgtoll.bg дава възможност за конвертиране на валидните хартиени винетки към електронни. Това не е задължително, но се препоръчва за улеснение при пътуването. При спиране от тол контрола, водачите няма да се считат за нарушители, ако имат валидна винетка, залепена на стъклото. До момента вече са конвертирани 47 000 хартиени винетки. \r\nЕлектронна винетка може да се купи чрез сайта www.bgtoll.bg, мобилно приложение и терминалите за самотаксуване на граничните пунктове и в търговските обекти. Запазва се и традиционният начин за продажба - в брой в търговски обекти и в областните пътни управления на Агенция “Пътна инфраструктура”. \r\n\r\n При покупка чрез сайта bgtoll.bg и на терминалите може да се плаща с кредитна и дебитна карта. През уеб сайта е възможен и банков трансфер, но ако шофьорите изберат тази възможност, трябва да предвидят 1-2 дни, които са необходими, за да се отрази плащането в системата, както е при всички банкови плащания. \r\n  \r\nНай-важно при закупуване на електронна винетка е правилното въвеждане на регистрационния номер на автомобила, както и периода и началната дата на валидност. Системата позволява е-винетката да бъде активирана с дата най-късно 30 дни след  момента на купуването ѝ. \r\n\r\n Хората с увреждания ще продължат да получават безплатни винетки, като, според Министерството на труда и социалната политика подаването на заявления може да започне от 2 януари 2019 година. \r\n  \r\nНарушителите без винетка ще могат да заплатят компенсаторна такса, която да им продължи пътуването до края на астрономическия ден. На следващия ден липсата й отново ще се смята за нарушение. \r\n  \r\nВ случай, че водачът не плати компенсаторната такса в 14-дневен срок, влиза в сила наказателно постановление и се налага глоба – за леките автомобили тя е 300 лева, а за камионите над 3,5 тона е 1800 лв. \r\n  \r\nОт началото на продажбата на е-винетки на 17 декември 2018 г., вече са купени 13 000 броя за 1,3 млн. лв. Цените на всички видове винетки остават непроменени и през 2019 г. \r\n \n\t\t\t\t\t\t", "date": "2019.01.01", "title": "Влизат в сила електроните винетки"}
{"url": "http://www.bnews.bg/article/254348-parvite_zheneni_lesbiyki_u_nas_chakat_sin", "text": "\n Първите женени лесбийки у нас – Диляна и Вера, очакват син. Щастливите родителки обявиха радостната новина в навечерието на Коледа във Фейсбук, гневни от поредните писания в пресата срещу социални живот на различните двойки у нас. \r\n„Очакваме първото си дете! И какво, като порасне ще го прокудите в отделно училище или детска градина?! Ние ли сме най-големият проблем в тази държава?!”, питат двете кандидат-майки. Те са убедени, че бащина ласка на хлапето изобщо няма да липсва, защото две жени знаели по-добре да се грижат за бебе, отколкото двама традиционни съпрузи. И се шегуват с култовия лаф на Любен Дилов-син: „В България всъщност всички деца са отгледани от еднополови двойки – мама и баба”. \r\nБиологична майка на малчугана ще бъде 25-годишната Диляна, която вече е навлязла в четвъртия месец и бременността си и е почнала да „лепи” килограми по иначе тънката си талия. С трепет очаква всички вълнения от предстоящото майчинство и е сигурна, че половинката й Вяра, която изпълнява функциите на мъж и съпруг, ще направи всичко възможно нищо да не липсва на мъничето -  нито във финансов, нито в духовен аспект. \r\nЗачатието станало след няколко разговора между влюбените жени. Били единодушни, че връзката им трябва да бъде скрепена освен с църковен брак, както направиха през май тази година, и с потомство. Спрели се на донорска яйцеклетка. И попаднали на читави лекари, които почти веднага успели да забременят Диляна. \r\nБъдещите родителки са се установили в Русе. Отсега мислят за детската стая на хлапето и за евентуалното й обзавеждане. Те са категорични, че малкото ще ги нарича мама 1 и мама 2, вместо майка и татко, защото така би било редно. 41-годишната Вяра е убедена, че ще бъде по-успешен баща, отколкото който и да било друг мъж в страната. Тя има известен отпит от класическо семейство между мъж и жена. От първи си брак с представител на силния пол не била особено очарована за това се стигнало до развод. Единственото хубаво нещо от онова време е 21-годишен син, който което вече имал самостоятелен живот и класическа сексуална ориентация. Той подкрепял майка си във връзката й се жена и се радвал, че тя е щастлива. \r\nСега Вяра с нетърпение очаква втората си рожба от Диляна и този път била доста по-щастлива, защото жените се раздавали по-силно една на друга в любовта и рядко си изневерявали. Мъжете пък били като котараците – не се знаело кой ден на кой покрив ще прескочат. \r\nПо време на брака си с мъж, Вяра имала забежки и с жени. Тогава осъзнала, че слабият пол я привлича истински и когато е с дама, не й се налага да се преструва на влюбена. С времето си изработва и мъжко поведение. Започва да се татуира с огромни картини по ръцете и определени места от тялото си. Диляна е потомствена лесбийка. В рода й има няколко последователки на Сафо, сред тях 70-годишната й леля, която любела мадами тайно по времето на социализма. Лесбийка е и доведената й сестра, която хич не искала да помирише мъжко. \r\nДиляна и Вяра се срещнали в социалните мрежи преди няколко години. Почти 8 месеца се ухажвали взаимно във Фейсбук, споделяли си снимки и разказвали личните житейски истории. На живо се срещнали при поредното завръщане на Диляна у нас след гурбет в чужбина. На първото кафе се харесали още по-силно и решили, че имат шанс да бъдат двойка, защото искрите на Амур се усещали на масата. Установили, че имат общи теми и че е добре да си станат по-близки. Двете взаимно си признали, че имат опит не само с мъжете, но и с жените, но нежният пол бил по-отговорен и по-нежен към партньорите. На брак се решила първо Вяра. Една вечер си пийнала порядъчно. Към 2 през нощта написала есемес на Диляна със съдържание: „Обичам те”.  Месеци по-късно купила годежен пръстен. Без да предупреди любимата си я изненадала, падайки на колене в дома й и поднасяйки бижуто. Когато чула съдбовното „да”, едва не припаднала от умиление. След месец й подарила още един годежен пръстен – ей, така за скрепване на любовта. За сватбата купила халки с гравирани имена. \r\nКъсокосата жена била повече от категорична, че с Диляна ще остане до края на земните си дни. Диляна също се били преситила на мъжете и искала да остарее с жена. „По-добре две добри майки, отколкото един лош баща. Ще дадем всичко на общото си хлапе. Не спираме да обясняваме, че сексуалната ориентация не се придобива, а е вродена, така че няма опасност да насочим вкуса на детето си към определен пол”, хорово разправяли младите жени, пише \"Уикенд\" \r\n  \r\n \n\t\t\t\t\t\t", "date": "2019.01.01", "title": "Първите женени лесбийки у нас чакат син "}
{"url": "http://www.bnews.bg/article/254392-sasht_i_izrael_ofitsialno_napuskat_yunesko", "text": "\n От днес (1 януари 2019 г.) САЩ и Израел вече не са членове на Организацията на ООН за образование, наука и култура (ЮНЕСКО). \r\n\r\n Двете страни за първи път обявиха намерението си да напуснат институцията през октомври 2017 г., като причина за това изтъкнаха \"продължаващите предразсъдъци срещу Израел\". \r\n\r\n САЩ и Израел се противопоставиха особено на решението на ЮНЕСКО да приеме Палестина като страна членка през 2011 г. и да включи в списъка си за Световното културно наследство три обекта, намиращи се на палестинска територия. \r\n\r\n Обвини за пореден път организацията в антисемитизъм  \r\n\r\n Преди датата на официалното оттегляне, външното министерство на Израел заяви, че ЮНЕСКО \"възприе системна дискриминация срещу Израел\" и настоя, че организацията се \"използва, за да се пренапише историята от хора, които мразят еврейския народ\" \r\n \n\t\t\t\t\t\t", "date": "2019.01.01", "title": "САЩ и Израел официално напускат ЮНЕСКО"}
{"url": "http://www.bnews.bg/article/254382-temperaturi_ot_20_do_15_gradusa_prez_yanuari", "text": "\n Най-ниските температури през януари 2019 г. у нас ще бъдат между минус 18 и минус 13 градуса, в котловините - до минус 20 градуса, по Черноморието - около минус 10 градуса, а най-високите температури ще са между 10 и 15 градуса. Това съобщиха за БТА от Сектора \"Метеорологични прогнози\" в Националния институт по метеорология и хидрология. \r\nОчаква се средната месечна температура да бъде около и под нормата, която в Северна България и по високите полета е между минус 3 и 0 градуса, по Черноморието, в Горнотракийската низина и по долината на река Струма - от 0 до 3 градуса, а в планинските райони - между минус 8 и минус 3 градуса. Месечната сума на валежите ще бъде около и над нормата, която е между 30 и 60 литра на квадратен метър, а в планините и в най-южните райони - между 60 и 110 литра на квадратен метър. \r\n  \r\nПрез първите дни от януари се очаква нахлуване на студена арктична въздушна маса у нас и през първото десетдневие температурите ще бъдат по-ниски от обичайните, въпреки че в края на периода относително ще се повишат. Към 3-4 януари и в края на десетдневието ще има повишена вероятност за валежи от сняг. \r\n\r\n През второто и третото десетдневие динамиката на атмосферните процеси ще е повишена. Температурите ще бъдат близки до обичайните. Вероятност за валежи ще има през периода 13-15 януари, около 20 януари, 25 януари и в края на месеца. \r\n\r\n Климатичната справка на НИМХ определя януари като най-студения месец от годината и обикновено той определя характера на зимата - мека, нормална или сурова. Времето обикновено е облачно и мъгливо. При нахлувания на студен въздух от северозапад и североизток вали сняг и се създават условия за снежни виелици, особено в Северна България. Средният брой на дните със снежна покривка в Северозападна България е около 20, а по Черноморието от 2 до 5. \r\nВ планините често духат силни ветрове, обикновено от северозапад и югозапад. През януари са регистрирани и най-големите аномалии на времето в нашата страна. При нахлувания на арктичен въздух след изясняване са достигани най-ниските температури в повечето райони на страната - абсолютният минимум за страната е минус 38,3 градуса, измерен в Трън през 1947 г. През януари има и интензивни затопляния, при които температурите са се повишавали до 20-23 градуса. \r\n  \r\nСпоред астрономическата справка в началото на януари слънцето в София изгрява в 7 часа и 57 минути, и залязва в 17 часа и 03 минути. Продължителността на деня е 9 часа и 06 минути. В края на месеца слънцето изгрява в 7 часа и 43 минути, и залязва в 17 часа и 38 минути. Продължителността на деня е 9 часа и 55 минути. \r\n  \r\nФазите на луната през януари са: на 6 януари е новолуние, на 14 - първа четвърт, на 21 - пълнолуние, а на 27 януари е последна четвърт. \r\n\r\n   \r\n\r\n   \r\n \n\t\t\t\t\t\t", "date": "2019.01.01", "title": "Температури от -20 до 15 градуса през януари"}
{"url": "http://www.bnews.bg/article/254379-zapali_se_hizha_orlovets_kray_karnobat", "text": "\n Пожар е възникнал в хижа \"Орловец\" край карнобатското село Соколово, съобщиха от ОД на МВР-Бургас. \r\n\r\n Инцидентът възникнал около 20.10 снощи. Пожарът тръгнал от покрива на хижата. Към мястото на инцидента се отправили полицейски патрули и екипи на пожарната безопасност и защита на населението. \r\n\r\n В триетажната хижа открили само двама човека - по първоначални данни хижаря и брат му, които се опитвали безуспешно с подръчни средства да потушат огъня. Към момента гасенето на пожара продължава. Няма пострадали хора. \r\n \n\t\t\t\t\t\t", "date": "2019.01.01", "title": "Запали се хижа \"Орловец\" край Карнобат"}
{"url": "http://www.bnews.bg/article/254377-rumen_radev_primirihme_se_sas_zastoya_i_bezvremieto", "text": "\n През изминалата година не сторихме нужното, за да може 2019-а да бъде по-лесна. Напротив: това бе година на корупционни скандали и ерозия на демократичните права и институции. Проблемите бяха отсрочвани, но не и решавани. Примирихме се със застоя и безвремието, с липсата на цели и реформи. Преглътнахме ръста на цените и ниските доходи. Зачеркнахме машинното гласуване и други идеи, гарантиращи честни избори. Продължава отстъплението на закона и справедливостта пред произвола. \r\n\r\n Това каза президентът Румен Радев в новогодишното си обръщение. \r\n\r\n Тази вечер мнозина ще говорят за бъдещето си, а някои ще споделят и планове за емиграция. Други ще пуснат и неканения гост на празничната трапеза - политиката. Но политиката не се прави на масата, а се определя и решава от усилията на милионите осъзнати личности. Вярвам, че за изминалите години българите свикнаха да дишат въздуха на свободата и няма да позволят тя да бъде ограничавана, изтъкна държавният глава. \r\n\r\n Радев изрази убедеността си, че \"нашият народ може да излезе от всяка криза и безпътица, когато надмогне егоизма и страха и обедини усилия в името на справедливостта, законността, суверенитета и просветеното бъдеще\". В това е смисълът на единението. В това е бъдещето ни като народ и държава, подчерта президентът. \r\n\r\n Бог да пази България и да благослови усилията на достойните, които творят добро. Такива винаги е имало. Има и днес, категоричен е Румен Радев. \r\n\r\n  2019-а ще бъде такава, каквато я сътворим с общи усилия. Нека тя да донесе здраве във всеки дом, сила на духа, за да преодолеем трудностите, и дързост в сърцата, за да сбъднем мечтите си, пожела държавният глава. \r\n\r\n  Да ни е честита Новата 2019 година, каза в заключение Румен Радев. \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2019.01.01", "title": "Румен Радев: Примирихме се със застоя и безвремието"}
{"url": "http://www.bnews.bg/article/254391-izvesten_politicheski_pr_za_rechta_na_radev_dobre_che_bog_mi_e_dal_silna_psihika_che_ne_pozhelah_da_si_turya_vazheto", "text": "\n Българският режисьор, бивш изпълнителен директор на БНТ, писател и политически PR Нидал Алгафари коментира възмутетелно речта на президента Румен Радев по повод настъпването на новата година, която потресе всички български граждани.  \r\n\r\n Ето какво написа той в личния си профил във Фейсбук: \r\n\r\n “Приятели, \r\n\r\n снощи след като прехвърлях новогодишните програми на телевизиите ни, защото таз годишните не блеснаха с нещо особено, минути преди настъпването на Новата година чух президента. Добре, че Бог ми дал силна психика, че не пожелах да си туря въжето. Не знам кой мъдрец му пише словата, надявам се все пак да не е сам той - президентът, инак потресът ще е стократен. На нова година, когато човечеството празнува, когато слабите и ощетените имат нужда от добра дума, когато искат макар и за миг да забравятдано тегобите им да излезе по всички телевизии толкова черногледо слово е поредното недоглеждане на съветниците му. Някак ми прозвуча, като да бъркаш в мъката човешка, както го правят злобните мъничета и то в единствените минути в които човеците се опитват да забравят всичко което ще им се стовари след часове. Не съм очаквал, че може президентът да хленчи по този начин. Избраният от много повярвали в него можеше да бъде оптимист. Да вдъхне сила на слабите и на немощните. Ако съветниците му не знаят, а вероятно не знаят и не познават, как трябва да се държи президент, то моля ви от сърце ви моля, прочетете поне словата на други в подобна ситуация инак проваляте и малката светлина в мрака.” \r\n \n\t\t\t\t\t\t", "date": "2019.01.01", "title": "Известен политически ПР за речта на Радев: Добре, че Бог ми е дал силна психика, че не пожелах да си туря въжето "}
{"url": "http://www.bnews.bg/article/254376-palestinets_poluchi_dozhivotna_prisada_za_prodazhba_na_zemya_na_izraelski_evrei", "text": "\n Съд в Рамала осъди палестинец на доживотен затвор и тежък принудителен труд заради това, че продавал земя в Стария град на Ерусалим на израелски евреи, предаде ДПА. \r\n  \r\nСпоред палестинската агенция УАФА Върховният наказателен съд в Рамала е признал мъжа за виновен в нарушаване на наказателния кодекс от 1960 г., забраняващ да се продава земя на чужда страна. \r\n  \r\nЗа подобно престъпление според палестинските закони може да бъде наложена и смъртна присъда, но президентът Махмуд Абас досега никога не е подписвал смъртни присъди. \r\n  \r\nВ израелските медии се появиха публикации, че мъжът се казва Исаам Акел, палестинец с двойно палестинско и американско гражданство и, че е жител на Източен Ерусалим. \r\n  \r\nПрез ноември американският посланик в Израел Дейвид Фридман засегна случая в свое съобщение в Туитър: \"Палестинската власт от близо два месеца държи в затвора американския гражданин Исаам Акел. Изпращането му в затвора противоречи на американските ценности и (на ценностите) на всички, които защитават каузата на мирното съвместно съществуване. Настояваме той незабавно да бъде освободен\". \r\n\r\n По време на арабско-израелската война през 1967 г. Израел отнема от Йордания Западния бряг и Източен Ерусалим. Израел смята Ерусалим за своя \"неделима столица\", докато палестинците искат Източен Ерусалим за столица на своя бъдеща държава. \r\n  \r\nПетдесет и петгодишният Акел е арестуван през октомври и както се твърди, е признал, че е опитал да продаде на израелска заселническа организация земя в Стария град, предаде Асошиейтед прес и отбелязва, че Палестинската власт разглежда продажбите на земя на израелски евреи като държавна измяна. \r\n  \r\nИзраел призова Акел да бъде освободен и в отговор на задържането му арестува няколко палестински официални лица. \r\n \n\t\t\t\t\t\t", "date": "2019.01.01", "title": "Палестинец получи доживотна присъда за продажба на земя на израелски евреи"}
{"url": "http://www.bnews.bg/article/254371-chestita_nova_godina", "text": "\n Честита новата 2019 година! \r\n\r\n BNews Ви пожелава здраве, щастие и късмет! \r\n\r\n Нека 2019-а бъде по-добра и по-успешна за всички българи!  Държавата силна, а бъдещето - добре обмислено, като всички следваме стъпките за успех, просперитет и добро за децата и внуците ни. \r\n\r\n Нека дните Ви бъдат изпълнени с любов, душите Ви да са озарени от Божията светлина, а в домовете винаги да има много топлина!  \r\n\r\n Честита да ви е новата година!  \r\n \n\t\t\t\t\t\t", "date": "2019.01.01", "title": "Честита Нова година!"}
{"url": "http://www.bnews.bg/article/254380-chetirima_sa_zaginali_pri_srutvaneto_na_sgrada_v_magnitogorsk", "text": "\n Четирима човека са загинали при частичното срутване на жилищна сграда в руския град Магнитогорск, телата на двама от тях са извадени изпод развалините, предаде ТАСС, като се позова на министерството на извънредните ситуации. \r\n\r\n \"При издирвателните дейности са открити телата на общо четирима човека под развалините. До момента са извадени двама от тях\", каза представител на министерството. \r\n\r\n Спасителите се опитват да извадят телата на още двама загинали. \r\n\r\n По-рано министърът на извънредните ситуации Евгений Зиничев заяви, че са намерени телата на трима загинали под развалините. Министерството уточни, че тези трима човека влизат в броя на четиримата загинали, открити до момента. \r\n\r\n Петима души са приети в болница след срутването, причинено от взрив на битов газ, а съдбата на над 35 човека остава неизвестна. \r\n \n\t\t\t\t\t\t", "date": "2019.01.01", "title": "Четирима са загинали при срутването на сграда в Магнитогорск"}
