{"url": "http://www.bnews.bg/article/262071-nikolay_barekov_razkri_kakva_e_sadbata_na_ivan_totev", "text": "\n  Николай Бареков разкри каква е съдбата на кмета на Пловдив Иван Тотев . Постави много сериозни въпроси за конгреса на ГЕРБ, които нито една медия не посмя да повдигне. Ето какво сподели той във Фейсбук: \r\nВ Гърция съм на почивка със семейството и приятелите и ми направи впечатление, че кметът на родния ми град Пловдив Иван Тотев беше на плаж на Бяло море по бермудки с узо и рибка по същото време на конгреса на неговата партия ГЕРБ в София. Знаете ли защо? Също така ще бъда благодарен да науча от вас, моите ФБ приятели, какви програмни документи прие управляващата вече 11 -та година партия ГЕРБ по зловещо наболелите теми с корупцията в държавата, демографската катастрофа и тоталния срив в здравеопазването, средното и висшето образование? Благодаря предварително, но никъде по сайтове и телевизии не срещнах подобна информация и съм много учуден, че медиите или ГЕРБ (което е още по-лошо) неглижират тези смъртоностни за българската нация проблеми. \r\n\r\n \r\n\r\n   \r\n \n\t\t\t\t\t\t", "date": "2019.07.08", "title": "Николай Бареков разкри каква е съдбата на Иван Тотев"}
{"url": "http://www.bnews.bg/article/262070-berlin_othvarli_iskaneto_na_vashington_da_izprati_voynitsi_v_siriya", "text": "\n Германското правителство отхвърли искането на САЩ да изпрати сухопътни войски в Северна Сирия, за да помогне в борбата срещу ИДИЛ, предаде БТА. Темата предизвика разногласия в управляващата коалиция на канцлера Ангела Меркел. \r\n\r\n \"Когато казвам, че германското правителство има намерение да запази своите сили в коалицията срещу ИДИЛ, това, както знаем, не включва сухопътни войски\", подчерта говорителят на германското правителство Щефен Зайберт на редовна пресконференция. \r\n\r\n Вчера специалният представител на Вашингтон за Сирия Джеймс Джефри поиска от Германия да предостави сухопътни войски и заяви, че очаква бърза реакция. \r\n\r\n \"Германия има значителен и признат в международен план принос в коалицията срещу ИДИЛ, подчерта в отговор Зайберт. Германското участие обаче се ограничава до разузнавателни полети и обучение на бойци на територията на Ирак, припомня АФП. \r\n \n\t\t\t\t\t\t", "date": "2019.07.08", "title": "Берлин отхвърли искането на Вашингтон да изпрати войници в Сирия"}
{"url": "http://www.bnews.bg/article/262072-lasna_porednata_zavera_v_bnt_vizhte_kak_se_konsumira_vlastta", "text": "\n Новоизбраният генерален директор Емил Кошлуков предлага създаване на дирекция \"Спорт\" в обществената телевизия БНТ, съобщиха от обществената медия. Предложението му е доскорошният му конкурент за поста - Сашо Йовков, да оглави новия отдел. Предложението е внесено за разглеждане от Управителния съвет на БНТ. В сегашната структура на БНТ спортните журналисти и специалисти са обособени в продуцентски център \"Спорт\", който е част от дирекция \"Информация\" и се ръководи от главен продуцент.Според запознати, предложението е сигнал за ревизиране на идеята за закриване на програмата БНТ 3, чийто лиценз е спортно-развлекателен. То предоставя възможност за търсене на допълнителни приходи.Идеята бе свързана с концепцията на Сашо Йовков. Подобна идея е имало и по време на предишното ръководство. За да бъде одобрена, тя трябва да бъде приета от Управителния съвет на БНТ. По този начин до вчерашните противници си поделят по братски баницата наречена обществена телевизия! \r\n \n\t\t\t\t\t\t", "date": "2019.07.08", "title": "Лъсна поредната завера в БНТ! Вижте как се консумира властта!"}
{"url": "http://www.bnews.bg/article/262067-pozhar_zadimi_krasno_selo", "text": "\n Апартамент в жилищен блок в столичния жк. „Красно село” беше унищожен от пожар днес по обед, съобщава репортер на bTV Новините. \r\n\r\n Според живеещи в бл. 194 в квартала, около 13:50 часа техен съсед излязъл от сградата, като викал за помощ. По думите му в апартамента, в който живее, избухнал пожар, който не успял да овладее. \r\n\r\n На мястото пристигнаха два екипа огнеборци, които се справиха с пламъците. Не е ясна причината за избухването на пожара. \r\n\r\n Няма данни за пострадали при инцидента, но кварталът беше силно задимен. \r\n \n\t\t\t\t\t\t", "date": "2019.07.08", "title": "Пожар задими „Красно село”"}
{"url": "http://www.bnews.bg/article/262063-es_e_zagrizhen_ot_saobshteniyata_na_iran_za_narushavane_na_yadrenoto_sporazumenie", "text": "\n Много сме загрижени от изразената от Иран готовност да обогатява уран над разрешените количества по силата на ядреното споразумение. Това заяви днес говорител на Европейската комисия, цитиран от БТА. \r\n\r\n \"Призоваваме Иран да не извършва дейности в разрез със споразумението\", добави говорителят. \r\n\r\n Той отбеляза, че споразумението предвижда възможности за уреждане на спорни въпроси. \"Ясното послание на ЕС е Иран да прекрати дейностите в разрез със споразумението\", посочи говорителят. \r\n\r\n Техеран даде вчера срок от 60 дни за спасяване на споразумението от 2015 г., след като вече наруши ограниченията за обогатяване на уран и за запасите от нискообогатен уран. Говорител на иранското правителство изрази готовност за преговори с ЕС в търсене на възможности за заобикаляне на санкциите на САЩ.  \r\n \n\t\t\t\t\t\t", "date": "2019.07.08", "title": "ЕС е загрижен от съобщенията на Иран за нарушаване на ядреното споразумение"}
{"url": "http://www.bnews.bg/article/262052-borisov_kani_bozhkov_ganchev_i_domuzchiev_na_speshna_sreshta_za_futbola_v_balgariya", "text": "\n Спешна среща с футболните босове се очаква в близките дни. Лично премиерът Бойко Борисов настоява при него да се съберат собствениците на трите гранда ЦСКА, Левски и Лудогорец. Новото първенство стартира в петък и дотогава при министър-председателя заедно ще отидат Гриша Ганчев, Васил Божков и Кирил Домусчиев. Срещата е планирана в кабинета на премиера, пише \"Труд\". \r\n\r\n В четвъртък ЦСКА изпрати ултимативно писмо до БФС заради тв правата. „Армейците“ искат друга телевизия да предава мачовете на отбора и ще отчислява пари към БФС и съперниците на \"червените\". \r\n\r\n Бойко Борисов лично се е заел с босовете на клубовете да гарантират феърплей и не иска завихряне на торнадо още преди старта на сезона. \r\n\r\n За последно собствениците на грандовете седнаха на една маса през 2003 година. Тогава инициативата беше на Божков, който точно бе спечелил първата си титла като шеф на ЦСКА. На срещата в столичния хотел \"Рила\" участваха всички най-мастити босове, но споразуменията на масата не издържаха повече от 100 дни. \r\n \n\t\t\t\t\t\t", "date": "2019.07.08", "title": "Борисов кани Божков, Ганчев и Домузчиев на спешна среща за футбола в България"}
{"url": "http://www.bnews.bg/article/262056-nad_500_dushi_poluchili_nereglamentiran_dopusk_do_darzhavna_tayna", "text": "\n Двама началници от служба „Военна информация” бяха обвинени за престъпление по служба заради издаването на стотици разрешения за достъп до секретна информация в нарушение на закона, съобщиха от пресцентъра на прокуратурата. \r\n\r\n Става дума за бригаден генерал Светослав Даскалов (ръководил структурата от април 2016 г. до 21 май т.г.) и бригаден генерал Пламен Ангелов (който е в момента на поста). \r\n\r\n След проверка на ДАНС е започнало разследване, което е установило, че от април 2016 г. до началото на май т.г. са били издадени 504 разрешения за достъп до информация, класифицирана като държавна тайна с ниво на класификация „Секретно“ и „Строго секретно“ в нарушение на Закона за защита на класифицираната информация. \r\n\r\n Разрешенията се издавали от служител по сигурността във военното разузнаване, а не от ръководителя на службата. След това документите се използвали за издаване на сертификати за достъп до класифицирана информация на НАТО и ЕС. \r\n\r\n В хода на разследването се събират доказателства и за извършени злоупотреби с финансови средства и нарушения на Закона за обществените поръчки в Служба „Военна информация“- МО. \r\n\r\n На 31 май военноокръжната прокуратура в София е сигнализирала министъра на отбраната и е предложила ген. Ангелов временно да бъде с ограничен достъп до класифицирана информация. Ген. Даскалов е с мярка за неотклонение „Подписка”. \r\n\r\n Продължават работата по случая с допуските за класифицирана информация, както и финансовата инспекция във военното разузнаване. \r\n \n\t\t\t\t\t\t", "date": "2019.07.08", "title": "Над 500 души получили нерегламентиран допуск до държавна тайна"}
{"url": "http://www.bnews.bg/article/262055-bomba_nova_drama_s_kupuvacha_na_chez_dokumenti", "text": "\n Агенцията по вписванията към министерството на правосъдието е отказало вписване на Еврохолд България АД, тъй като представения документ по Закона за мерките срещу изпиране на пари не е съдържал номер на нотариалното удостоверение ето и самия документ . \r\n \n\t\t\t\t\t\t", "date": "2019.07.08", "title": "Бомба! Нова драма с купувача на ЧЕЗ - документи"}
{"url": "http://www.bnews.bg/article/262057-nay_malko_29_dushi_zaginaha_pri_avtobusna_katastrofa_v_indiya", "text": "\n Най-малко 29 души са загинали, а множество други са ранени, след като междуградски автобус с 50 пътници е паднал в канал на автомагистрала „Лакнау-Агра” в областта Утар Прадеш, съобщава БГНЕС. \r\n\r\n Инцидентът се е случил, след като шофьорът на автобусът е загубил контрол над превозното средство и блъскайки се в мантинелата се е преобърнал в канал, разделящ двете платна на магистралата. \r\n\r\n Националните служби за спешна помощ оказват спешна помощ на пострадалите. Превозвачът – собственик на автобусът, е заявил, че ще изплати обезщетения на семействата на загиналите и на ранените в катастрофата. В момента на мястото на инцидента се извършват спасителни операции. \r\n\r\n Индия има печалната слава на страната с най-смъртоносни пътища в света, с близо 150 хиляди убити и 470 хиляди ранени годишно, отбелязва БТА. Повечето катастрофи се дължат на неразумно шофиране, зле поддържани пътища и остарели автомобили.  \r\n \n\t\t\t\t\t\t", "date": "2019.07.08", "title": "Най-малко 29 души загинаха при автобусна катастрофа в Индия "}
{"url": "http://www.bnews.bg/article/262058-britanskiyat_poslanik_v_sasht_ne_se_spravya_sas_zadalzheniyata_si", "text": "\n Британският посланик в САЩ Ким Дарък се справя зле със своите задължения. Това заяви американският президент Доналд Тръмп, съобщава БТА. \r\n\r\n По думите на Тръмп Дарък \"не служи добре на Обединеното кралство\". \"Ние не сме фенове на този човек\", заяви Тръмп пред журналисти в Мористаун, щата Ню Джърси, цитиран от телевизия \"Фокс нюз\". \"Бих могъл да ви кажа някои неща за него, но няма да ви губя времето\", добави президентът. \r\n\r\n В събота британският вестник \"Дейли мейл\" публикува откъси от конфиденциални съобщения на Дарък до британското външно министерство, в които той нарича правителството на Тръмп некомпетентно и безпомощно. В един от докладите се казвало: \"Ние не смятаме наистина, че неговата администрация ще стане значително по-нормална, по-малко дисфункционална, по-малко непредвидима, по-малко разделена от разногласия между различни групи или по-малко несръчна и безпомощна в сферата на дипломацията\". Едновременно с това посланикът отбелязвал, че Тръмп може да победи на президентските избори през 2020 година. \r\n\r\n Телевизия Си Ен Ен съобщи в събота, че истиността на представените на \"Дейли мейл\" материали била потвърдена от британски официални представители. \r\n\r\n В неделя британският външен министър Джереми Хънт заяви, че мнението на посланика на Великобритания в САЩ за правителството на президента Доналд Тръмп не съвпада с мнението на британското правителство. \r\n \n\t\t\t\t\t\t", "date": "2019.07.08", "title": "Британският посланик в САЩ не се справя със задълженията си"}
{"url": "http://www.bnews.bg/article/262060-prokuraturata_zapochva_proverka_na_obshtestvenite_porachki_v_ministerstvoto_na_karakachanov", "text": "\n Преди броени дни Би Нюз информира за разхищения чрез обществени поръчки в министерството на отбраната   От Държавната Агенция за Национална Сигурност също са наблюдавали тези процеси и имат информация за извършени злоупотреби. Както вече съобщихме голяма част от договорите по проведените обществени поръчки са подписвани лично от министъра на отбраната Красимир Каракачанов, а много от тях са повече от странни според офицери от министерството. Служители от министерството на отбраната споделят, че е крайно време Каракачанов да бъде привлечен като персонално отговорен за случващото се в институцията, но са скептично настроени, тъй като според тях има наложен чадър от ДПС. Според тях Каракачанов обслужвал перфектно интересите на ДПС и те си го пазели. Освен това министърът си бил осигурил и чадър от американците чрез сделката за бойните самолети Ф-16. Ще има ли смелост прокуратурата да стигне докрай в разследването си остава да видим. \r\n \n\t\t\t\t\t\t", "date": "2019.07.08", "title": "Прокуратурата започва проверка на обществените поръчки в министерството на Каракачанов!"}
{"url": "http://www.bnews.bg/article/262059-prezidentat_nagradi_izyaveni_balgari", "text": "\n Българинът може да постига успехи на световно ниво и то в различни области, предизвикващи човешките възможности. От покоряването на необятния космос до превземането на бурните океани. \r\n\r\n Това заяви президентът Румен Радев по време на тържествена церемония, на която той връчи висши държавни отличия на изтъкнати българи. \r\n\r\n Непокорният български дух и всеотдайност свързва успехите на наградените с високите отличия по думите на Радев. \r\n\r\n Изявеният спортен деятел Христо Меранзов и журналистът и мореплавател Дончо Папазов бяха удостоени с орден \"Стара планина\" първа степен за заслугите му в областта на физическото възпитание, спорта, науката и журналистиката. \r\n\r\n Христо Меранзов изрази благодарност и признателност за удостоена чест. Никога не съм си представял, че спортни величия, научни работници, деятели биха могли да предложат на вниманието на президента награждаването ми с този орден, сподели той. \r\n\r\n Проф. д-р Цекомир Воденичаров получи орден \"Св. св. Кирил и Методий\" огърлие за заслугите му за развитието на медицинската наука и за утвърждаването на факултетите по обществено здраве в системата на висшето образование. \r\n\r\n Държавният глава удостои с орден \"За военна заслуга\" първа степен о. р. генерал-майор Александър Александров. Легендарният ни космонавт получи признание за развитието и укрепването на въоръжените сили и за приноса си за националната сигурност на страната. \r\n \n\t\t\t\t\t\t", "date": "2019.07.08", "title": "Президентът награди изявени българи"}
{"url": "http://www.bnews.bg/article/262062-grisho_vdiga_nebostargach_nasred_parka_s_ok_ot_borisov", "text": "\n 8 дни ,след като кметът на София Йорданка Фандъкова даде за пример за престъпно заграбване на Борисовата градина чрез заменката на апартаменти срещу терен от Юлия Берберян като депутат от СДС при Костов, нейният зет Георги Стоименов и менажираният от него Григор Димитров са получили одобрение на среща с премиера Борисов да строят на мястото на кортовете на Малееви мащабна бизнессграда. Само напомняме, че загубата на Столичната община от заменките на Малееви, довели и до сериозна сеч в парка, е 11 250 000 евро по данни на съветника Орлин Иванов, което прави над 22 млн.лв. или 15 нови детски градини.  \r\n\r\n Иначе най-малката от сестрите Маги е голяма екоактивистка с нейната Горичка, а шефът на Гришо е женен за средната – Катерина. Като яростни антикомунисти, те живеят в блока на Политбюро на ул. Сан Стефано 15 срещу Докторската градина в София. \r\n\r\n \r\nКметът на столицата Йорданка Фандъкова научи от 19 минути за казуса с небостъргача в Борисовата градина и обеща да го провери. \r\nЗа срещата с Димитров издаде самият Борисов, който на конгреса на ГЕРБ се похвали с неговото мнение, че „в България, погледната отвън, нещата се променяли бързо”. \r\n\r\n Това стана в същия уикенд, когато милионерът не си беше пуснал смс за Синята зона на опашката на коня и вдигна чутовен скандал, че служителите на ЦГМ съвестно му туриха скоба, та вместо да спести 2 лв., хасковлията се бръкна с 30 лв. да му я махнат. \r\nРазкритията и за бъдещия небостъргач в парка, и за незаконното паркиране са на агенция Блиц, която спестява важно инфо. \r\n\r\n По информация на 19 минути от изключително добре информиран източник, именно зетят на Юлия Берберян има главна роля в изпокарването на Григор с Българската федерация по тенис, довело до бойкот на турнира в София. Играчът и треньорът просто искали да я изместят от състезанието, за да вземат процент от входа. Което говори за слаба подготовка, защото без федерацията, не би имало лиценз за турнира за участие в който Димитров прибираше солидни суми. \r\n\r\n По информация на Министерството на спорта, Григор е получил над 700 000 лв. субсидия от държавата – по около сто бона годишно, въпреки изявленията на сестри Малееви, според които България нищо не му била дала. Министър Кралев справедливо прекрати практиката например баща му, който от години не му е треньор, да бъде издържан доста щедро от данъкоплатците, сякаш още е наставник на Григор. \r\n \n\t\t\t\t\t\t", "date": "2019.07.08", "title": "Гришо вдига небостъргач насред парка с ОК от Борисов"}
{"url": "http://www.bnews.bg/article/262066-otkriha_choveshki_kosti_kray_madansko_selo", "text": "\n Човешки кости откриха край маданско село, съобщават от полицията. \r\n\r\n Около 10.15 часа в събота при обход на свой имот край село Средногорци 54-годишен мъж открил череп и кости, които наподобявали човешки. Той незабавно сигнализирал в полицията за зловещата находка. \r\n\r\n Пристигналият на мястото екип установил, че вероятно намерените останки са на 80-годишeн мъж, който е бил обявен за издирване през октомври миналата година. Предстои да бъде извършена ДНК експертиза, която да даде окончателни резултати. \r\n\r\n Работата по случая продължава. \r\n \n\t\t\t\t\t\t", "date": "2019.07.08", "title": "Откриха човешки кости край маданско село"}
{"url": "http://www.bnews.bg/article/262054-skandal_sluzhiteli_na_bsp_shte_sadyat_korneliya_za_uvolneniyata_si", "text": "\n Напрежението в БСП расте с всеки изминал час. Останалата без пари партия е принудена да уволнява хора от административния си персонал, а вероятно същата участ ще застигне и голяма част от работещите в телевизията на БСП. Работниците и служителите, обаче се заканили да съдят Корнелия, тъй като считали, че ще бъдат незаконно уволнени. Хората негодували, тъй като много от тях напуснали работата си от други фирми с примамливи оферти за по-високо заплащане в БСП. Особено напрежение се усещало в току що създадена телевизия на партията, където хората са събирани с обещания за светло бъдеще и високо заплащане. Някои от журналистите направо заявявали, че БСП имало страшно много милионери, но били стиснати и не давали и стотинка за партията, въпреки, че бизнесът им се развивал под партийното покровителство. \r\n \n\t\t\t\t\t\t", "date": "2019.07.08", "title": "Скандал! Служители на БСП ще съдят Корнелия за уволненията си!"}
{"url": "http://www.bnews.bg/article/262061-yuzhnokoreets_reshi_da_emigrira_v_severna_koreya", "text": "\n Южнокореецът Чо Ин Гук емигрира в Северна Корея - това е необичаен ход, тъй като масово хора искат да преминат към Сеул, а не обратното, съобщи Би Би Си.  \r\n\r\n Той е роден в семейство на високопоставени южнокорейски дезертьори. Баща му е бивш външен министър, а през 1986 г., заедно със съпругата си бягат към северната част на полуострова. \r\n\r\n Според държавните медии на Северна Корея, емигрантът ще се занимава с казуси, свързани с обединението на двете враждуващи страни. Кадри показаха топло посрещане от страна на севернокорейските власти. \r\n\r\n Пхенян и Сеул на практика са още във война, а южнокорейците трябва да получат правителствено разрешение, за да прекосят границата. \r\n\r\n Въпреки това има вратичка, която позволява на южнокорейски граждани да пътуват без разрешение – ако преминат през Китай. Това може и да даде повод на Сеул да арестува Ин Гук при евентуално негово завръщане. \r\n\r\n В Южна Корея пишат, че Чо Ин Гук не е имал лесен живот в страната и е трябвало да се бори цял живот с това, че е „син на предател”. Той често пътува до северните части, като през 2016 г. присъства на погребението на своята майка. \r\n \n\t\t\t\t\t\t", "date": "2019.07.08", "title": "Южнокореец реши да емигрира в Северна Корея"}
{"url": "http://www.bnews.bg/article/262051-erdogan_likuva_za_zagubata_na_tsipras", "text": "\n \r\nПрезидентът на Турция Реджеп Ердоган е първият чуждестранен лидер, който побърза да честити по телефона изборната победа на Мицотакис. Ердоган му е пожелал успех в управлението на страната. От своя страна Мицотакис е благодарил на Ердоган и е подчертал, че очаква активизиране на гръцко-турските отношения на основата на уважението към международното право и в рамките на откровен диалог в полза и на двата народа. По този начин Ердоган за пореден път демонстрира злорадството си по адрес на Ципрас, с когото нямаха добри отношения. Припомняме, че на вчерашните предсрочни парламентарни избори в Гърция, партията на Алексис Ципрас Сириза понесе тотална загуба и загуби властта.  \r\n \n\t\t\t\t\t\t", "date": "2019.07.08", "title": "Ердоган ликува за загубата на Ципрас!"}
{"url": "http://www.bnews.bg/article/262050-dzhambazki_ne_e_dal_i_stotinka_za_predizbornata_si_kampaniya", "text": "\n Членове на ВМРО възмутено коментират, че евродепутатът Ангел Джамбазки не е дал и една стотинка дарение за предизборната кампания за Европейски парламент. Хората недоумяват как Джамбазки ще брани България, след като е толкова стиснат. Според тях същия не еднократно се е хвалил, че си е оправил състоянието като евродепутат, но когато ставало въпрос за дарение, Джамбазки гузно измествал темата. В имотната декларация си декларация Ангел Джамбазки е декларирал спестявания от заплатата си за стотици хиляди левове    , но явно евродепутата се е научил да брани само собственият си джоб, но не и обществения интерес на българите. \r\n \n\t\t\t\t\t\t", "date": "2019.07.08", "title": "Джамбазки не е дал и стотинка за предизборната си кампания!"}
{"url": "http://www.bnews.bg/article/262053-shte_stava_vse_po_hladno", "text": "\n Днес, с предимно умерен северозападен вятър, през страната преминава студен атмосферен фронт. Ще се развива купеста и купесто-дъждовна облачност и на места ще има краткотрайни валежи и гръмотевици. \r\n\r\n И днес в Южна България температурите ще бъдат много високи – до 35°-36°. В северните райони ще бъде по-хладно от вчера. Максималните стойности там ще бъдат близки до 30 градуса. Днес ще бъде ветровито. В Сливен рано сутринта духаше бурен вятър.  \r\n\r\n И през следващите дни ще има места с валежи и гръмотевици. Температурите ще продължат да се понижават. \r\n \n\t\t\t\t\t\t", "date": "2019.07.08", "title": "Ще става все по-хладно"}
{"url": "http://www.bnews.bg/article/262065-kato_tehen_nachalnik_premierat_sabra_futbolnite_bosove_sred_koito_i_podsadimi_za_da_gi_ubedi_s_tsatsarov_da_ne_kupuvat_sadii_i_machove", "text": "\n След като не успя да се пребори с комарите край Дунав миналата седмица, през тази премиерът Бойко Борисов се захвана да потушава скандалите в българския футбол. В понеделник той привика на среща в Министерския съвет босовете на \"Лудогорец\", \"Левски\" и \"ЦСКА-София\" – Георги Домусчиев, Васил Божков и Гриша Ганчев. След срещата Ганчев обяви, че е постигнат добър резултат – босовете са се уговорили помежду си да не купуват мачове и да не притискат съдии. \r\n\r\n В ролята на нотариати на уговорката са влезли шефът на Българския футболен съюз (БФС) Борислав Михайлов, главният прокурор Сотир Цацаров и заместникът му Иван Гешев, както и вътрешният министър Младен Маринов. \r\n\r\n \"Договорихме се. Дано да е за последен път и да има феърплей. Разбрахме се да не се купуват мачове, да не се купуват съдии, да не се пробиват отбори и тъй нататък, и тъй нататък. Да има пълен феърплей и да победи най-добрият\", декларира след срещата босът на \"ЦСКА - София\" Гриша Гринчев. \r\n\r\n Последната подобна среща между българските футболни босове бе през 2003 година, когато силовите групировки имаха сериозно влияние в \"А\" група, а Бойко Борисов бе главен секретар на МВР. \r\n\r\n Срещата при премиера се състоя няколко дни, след като \"ЦСКА-София\" изпрати ултимативно писмо до БФС заради правата за излъчването на българското първенство. Отборът на Ганчев обвинява Кирил Домусчиев (братът на Георги Домусчиев) в четворен конфликт на интереси като собственик на \"Нова броудкастинг\" (Нова телевизия), \"Футбол Про Медия\" \"Лудогорец\" и член на Изпълкома на БФС. \r\n\r\n \"Нова броудкастинг\" купи правата на първенството от \"Футбол Про Медия\", която на свой ред ги купи от БФС, а \"Лудогорец\" получава дял от тази сума заедно с останалите професионални отбори. \r\n\r\n Президентът на БФС Борислав Михайлов побърза да обясни след срещата, че Комисията за защита на конкуренцията вече е излязла с решение, че конфликт на интереси няма. Гриша Ганчев обаче не се отказва да си търси такъв \r\n\r\n \"Това (дали има конфликт на интереси) ще го решат компетентните органи - български, европейски и така нататък\", каза Ганчев. Борислав Михайлов предпочете да говори за постигната договорка за феърплей. \r\n\r\n Чувал съм и аз за съдиите, но никой не ми е звънял \r\n\r\n \"Разбрахме се да не се притиска съдиите. Чувал съм и аз, че има някакъв натиск върху съдиите. Живеем в една и съща държава, нали така? Но аз съм си дал телефона на всички. А никой не ми е звънял за нищо\", каза Михайлов. \r\n\r\n Той обясни,че инициативата за днешната среща е била на премиера Борисов, към когото не спести суперлативи: \"Той се грижи за цялата държава, част от която е и футболът ни. Опитва да помага. Не мога да кажа кога ще има нова такава среща. Идеята беше на премиера. Не можем да му казваме кога пак да го направи, нали така?\" \r\n\r\n Вътрешният министър Младен Маринов обяви, че МВР също ще вземе мерки да не се допуска купуване на мачове, натиск на длъжностни лица и на футболисти. \r\n\r\n \"Поведението на агитките е до голяма степен функция на това, което се случва в отборите, футболния терен и собствениците на клубовете. Много е важно там да има феърплей. Срещата беше такава, че да има феърплей, а не напрежението да рефлектира върху агитките и върху качеството на спорта\", каза вътрешният министър. \r\n\r\n Младен Маринов не пожела да говори конкретно за купуването на мачове. \r\n\r\n \"Дали има натиск и купуване на мачове? Познавате ме, аз говоря само, когато има факти. Когато това е възможно, след като бъде санкционирано от прокуратурата. Какво се разследва като сигнали за уговорени мачове? Премиерът искаше да седнем на една маса и да начертаем план как да не се стига до това нещо. Има сигнали, те са оповестявани. Би трябвало да говорим само с факти\", каза министърът. \r\n\r\n След срещата Министерският съвет публикува официално съобщение, в което се казва, че на срещата е обсъдено началото на футболното първенство \"с оглед на спокойното му протичане\". \r\n\r\n \"Собствениците на футболните клубове заявиха, че отборите им ще бъдат водени от принципите на честната игра. По думите им няма да се допуска напрежение на терена, което да се пренася към агитките. Няма да се позволят и заплахи към футболните съдии. Президентът на БФС Борислав Михайлов благодари на министър-председателя Бойко Борисов, че спомага за решаването на проблемите в българското първенство\", се казва в официалната информация на правителствената пресслужба. \r\n \n\t\t\t\t\t\t", "date": "2019.07.08", "title": "Като техен началник премиерът събра футболните босове, сред които и подсъдими, за да ги убеди с Цацаров да не купуват съдии и мачове"}
{"url": "http://www.bnews.bg/article/262064-kato_dve_kapki_voda_hertsoginya_keyt_i_madona", "text": "\n Тази събота херцозите на Съсекс Хари и Меган кръстиха първородния си син Арчи на частна церемония. Дворецът разпространи официална снимка от събитието, която за пореден път показа колко стилни могат да бъдат кралските особи, предаде Дарик нюз. \r\n\r\n Херцогинята на Кеймбридж Кейт беше избрала красива рокля в розово на дизайнера Стела Маккартни. По-паметливите й почитатели веднага си спомниха, че са виждали този тоалет и друг път. Със същата рокля Кейт се появи и на предколедния обяд при кралица Елизабет II в Бъкингамския дворец миналата година. \r\n\r\n Те припомниха още, че Кейт се появявала с идентична рокля от същия дизайнер, но изработена от друга сатенена материя още през 2011 г. Херцогинята носеше тази рокля на 90-годишнината на принц Филип през юни 2011 г. \r\n\r\n „Ровенето в гардероба“ припомни и още един интересен факт - първа с тази рокля още през 2008 г. се появява не кой да е, а поп кралицата Мадона. В стилния тоалет тя изгря на червения килим на кинофестивала в Кан преди вече близо 10 години. \r\n\r\n Кейт не за първи път повтаря тоалети от гардероба си. Безспорно е обаче, че и на двете дами роклята стои чудесно. \r\n \n\t\t\t\t\t\t", "date": "2019.07.08", "title": "Като две капки вода: Херцогиня Кейт и Мадона"}
{"url": "http://www.bnews.bg/article/262068-spetsprokuraturata_s_aktsiya_v_mitnitsata_na_sevlievo", "text": "\n Операция под надзора на Специализираната прокуратура се провежда в Севлиево, предаде „Фокус”, като се позова на говорителя на структурата. \r\n\r\n Според БГНЕС части на града са били блокирани от спецполицаи и жандармеристи. \r\n\r\n Според агенцията е арестуван шефът на митническото бюро в града. \r\n\r\n Очаквайте подробности! \r\n \n\t\t\t\t\t\t", "date": "2019.07.08", "title": "Спецпрокуратурата с акция в митницата на Севлиево"}
{"url": "http://www.bnews.bg/article/262069-hvanaha_balgarin_v_rumaniya_karal_palen_s_doping_mikrobus", "text": "\n Полицаи на граничния пункт \"Калафат\" са открили 4 500 таблетки и 2 625 ампули с високорискови допингови вещества в микробус, управляван от български гражданин. Той превозвал различни стоки от България към Унгария, съобщава БТА. \r\n\r\n Шофьор заявил, че е служител на българска куриерска фирма и не е знаел какво има в кутиите в буса му. \r\n\r\n Граничните полицаи са сезирали митническата служба, която е задържала цялото количество фармацевтични продукти на стойност 108 250 леи (44 714 лв.). Българският гражданин е глобен по закон за превенция и борба с незаконния трафик на високорискови допингови вещества.  \r\n \n\t\t\t\t\t\t", "date": "2019.07.08", "title": "Хванаха българин в Румъния, карал пълен с допинг микробус"}
