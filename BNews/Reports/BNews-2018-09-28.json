{"url": "http://www.bnews.bg/article/249464-pokazna_aktsiya_za_narkotitsi_v_doma_na_sher", "text": "\n В четвъртък полицаи нахлуха в имението на Шер в известния квартал Малибу, пише „Daily Mail“. Униформените пристигнали по сигнал за голяма пратка наркотици. Няколко полицейски коли, линейка и пожарна са забелязани пред дома на певицата. В имението е открит и Донован Руиз – син на асистента на известната изпълнителка, по подозрения, че е доставил наркотика на американец, който е починал от свръхдоза в окръг Вентура. Той и баща му Чък Руиз са задържани. \r\n\r\n Според информация на TMZ, Шер не е била в дома си по време на акцията. В момента тя е ангажирана със своето турне, но най-вероятно ще бъде потърсена от органите на реда, за да даде показания по случая. \r\n \n\t\t\t\t\t\t", "date": "2018.09.28", "title": "Показна акция за наркотици в дома на Шер "}
{"url": "http://www.bnews.bg/article/249471-pri_aktsiya_otkriha_ogromno_kolichestvo_heroin_v_dva_tira_na_gkpp_kapitan_andreevo", "text": "\n Заловиха голямо количество хероин на граничен пункт \"Капитан Андреево\", съобщи БНР. \r\n\r\n Наркотикът е заловен в два ирански тира, които са спрени от митничари на влизане в България. Тежкотоварните автомобили са задържани при проверка. \r\n\r\n Досега са открити до 500 килограма хероин. Той е бил укрит в палети. \r\n\r\n Разследващите очакват да открият още количество наркотик. \r\n \n\t\t\t\t\t\t", "date": "2018.09.28", "title": "ПРИ АКЦИЯ! Откриха огромно количество хероин в два тира на ГКПП \"Капитан Андреево\""}
{"url": "http://www.bnews.bg/article/249458-podpiynaliyat_rachkov_mlyaska_mariya_na_rozhdeniya_si_den_pred_oshashaveni_gosti", "text": "\n Димитър Рачков чукна 46 години преди броени дни, а плътно до него бе половинката му Мария Игнатова. Щастливият и приятно почерпен за повода актьор за пръв път дал воля на емоциите си публично и любовта си към блондинката пред препълнено заведение в Плевен, съобщи „Ретро“. \r\n\r\n Точно в момента, в който му поднесли тортата и духнал свещите, Димитър се нахвърлил на Мария и я целувал като ученик в продължение на няколко минути, докато гостите му подвиквали шеговито „Горчиво“! \r\n\r\n Тази година Митко не празнувал с най-близките си, а с организаторите на гостуването на моноспектакъла му в Плевен. Изявата му съвпаднала с рождения ден и веднага след като слязъл от сцената, цялата тайфа се отправила към едно от престижните заведения в града. \r\n\r\n Макар Мария да имала лични ангажименти в столицата, пътувала до Плевен с Рачков, за да бъде до него в празничния ден. Тя го изненадала със специална поръчкова торта, но жестът се дублирал с този на организаторите, както и на екипа на „Господари на ефира“, от които комикът също получил сладкиш. \r\n \n\t\t\t\t\t\t", "date": "2018.09.28", "title": "Подпийналият Рачков мляска Мария на рождения си ден пред ошашавени гости"}
{"url": "http://www.bnews.bg/article/249465-evropeyskata_komisiya_nalaga_sanktsii_na_balgariya_zaradi_chumata_v_bolyarovo", "text": "\n Европейската комисия ще наложи санкции на България, съобщават от Българската агенция по безопасност на храните(БАБХ). Причината е възпрепятстването на ветеринарните власти да ликвидират огнищата на чума по дребните преживни животни в град Болярово и продължаващото разпространение на заболяването извън общината. \r\n\r\n Властите увеличават територията с наложени рестрикции – вместо седем погранични общини, санкциите ще обхванат целите Бургаска, Ямболска и Хасковска области. Според новите ограничения ще бъде забранено излизането извън упоменатите области на животни и добитата от тях продукция. \r\n\r\n От БАБХ съобщават още, че са алармирали за опасността от нови рестрикции, след като стопаните на стадото в Болярово, повече от два месеца възпрепятстваха ветеринарните власти да унищожат огнището на заразата. Там бяха открити положителни проби за чума по дребните преживни животни. Междувременно 11 животни умряха, според стопаните, това се е случило от преяждане. \r\n\r\n Според БАБХ, официалните ветеринарни лекари от Областната дирекция по безопастност на храните са извършили аутопсия на едно от умрелите животни и не е констатирано прехранване с концентриран фураж. \r\n \n\t\t\t\t\t\t", "date": "2018.09.28", "title": "Европейската комисия налага санкции на България заради чумата в Болярово"}
{"url": "http://www.bnews.bg/article/249455-azis_bramchi_s_bentlito_na_bozhinov", "text": "\n Азис не остава незабелязан дори когато се вози в автомобила си, защото возилото е сред най-скъпите у нас. Фолкидолът, макар да не е действащ шофьор, е любител на високите скорости и последното бижу в автопарка му е яркочервено „Бентли“. Със звяра, оценяван на 600 000 лева, ромският славей се сдобил преди малко повече от година, споменава „Ретро“. \r\n\r\n Любопитна подробност е, че преди Азис да брои крупната сума за ултралуксозния автомобил, той е принадлежал на друг известен българин, а именно Валери Божинов. След като обаче кариерата му  тръгна надолу, футболистът се отървал от бентлито и го хариза на дилър на автомобили от Стара Загора, който пък го препродал на Азис. \r\n\r\n Той се вози в колата, разчитайки на услугите на шофьор, който е на негово разположение 24 часа в денонощието. \r\n\r\n Отскоро обаче Васил си позволявал все по-често да обикаля улиците пеша. За да се разхожда на спокойствие и необезпокояван от фенове, Азис се дегизира със слънчеви очила и шапка. \r\n \n\t\t\t\t\t\t", "date": "2018.09.28", "title": "Азис бръмчи с Бентлито на Божинов "}
{"url": "http://www.bnews.bg/article/249472-rusiya_i_kitay_se_dogovoriha_za_savmestno_izsledvane_na_lunata", "text": "\n Руската държавна корпорация \"Роскосмос\" обяви, че по време на заседание в Пекин делегациите на Русия и Китай са представили доклади за космическите деятелности на двете страни. \r\n\r\n Отбелязва се, че след заседанието е подписан протокол, съгласно който двете страни ще предприемат стъпки за сближаване на позициите в рамките на реализацията на съвместни проекти: създаване на ракети-носители и ракетни двигатели, проучване на Луната и далечния космос, дистанционното наблюдение на Земята, сателитна навигация, създаването на електронна компонентна база с космическо приложение, мобилна нискоорбитална комуникационна система, а също така мониторинг на космически отломки. \r\n\r\n По-рано американската компания SpaceX обяви първия в света частен пътнически полет около Луната. \r\n\r\n През април руският президент Владимир Путин обяви намерението на страната да работи активно за изпълнението на лунната програма. \r\n \n\t\t\t\t\t\t", "date": "2018.09.28", "title": "Русия и Китай се договориха за съвместно изследване на Луната"}
{"url": "http://www.bnews.bg/article/249457-dalgiya_hlenchi_nikoy_ne_me_obicha_otblaskvam_zhenite", "text": "\n Максимата, че с пари всичко се купува, явно не важи за шоумен №1 Слави Трифонов. Ако беше така, той щеше да е щастлив човек. Уви, истината за самотата на Дългия лъсва всяка година около неговия рожден ден. Най-високият тв водещ у нас изпада в жестока депресия покрай личния си празник на 18 октомври. Тази година Слави става на 52, писа „Уикенд“. \r\n\r\n Дългия не можел да повярва, че вече е преполовил жизнения си път. Той се плашел от равносметката, която трябвало да си направи, а тя показвала, че заради деспотичния си и чепат характер, той е сам – без любов и с една шепа приятели. \r\n\r\n В едно от последните издания на „Шоуто на Слави” Трифонов за пореден път призна, че се чувства самотен и от 4 години няма сериозна връзка. През октомври 2014 г. водещият се раздели с дългогодишната си половинка – бившата танцьорка от балет „Магаданс” Мартина Огнянова. Близки до шоумена разкриват, че той приел изключително тежко новината за любовта й с нейния треньор по бокс Никола Колев, от когото само за две години роди двама сина. \r\n\r\n Слави е един от най-желаните ергени у нас, но въпреки това е имал едва няколко по-сериозни връзки. Затова пък всички те са бръкнали дълбоко в душата му. За 35 години любовен живот едва 3 са сериозните връзки на шоумена. Психоложката Магдалена Ангелова, бившата беквокалистка в „Ку-ку бенд” Александра Раева и танцьорката Мартина Огнянова – това са трите жени, към които Дългия е изпитвал някога истинска любов.  \r\n\r\n Макар че през леглото на Трифонов са минали стотици жени, най-обичана от него оставала една – сестра му Петя. Слави дори й се обясни в любов по време на грандиозния си концерт в зала „Арена Армеец” преди 2 години. Дългия се разчувства по време на песента си „Ти си” и разкри, че тя е писана за жена, а парчето вече събужда лоши спомени в него, но понеже „Ку-ку бенд” го е помолил горещо, ще изпее тази песен. \r\n\r\n Пред 17 000 души  Слави обяви, че посвещава песента на кака си Петя, която е най-важната жена в живота му. Тя бе тази, която го утеши след драматичната му раздяла с невярната балерина Мартина.  \r\n\r\n „Вероятно изглеждам страшно в очите на някой. С това, че повишавам тон, че съм рязък и безапелационен. Че често съм бесен. Причината е проста - същият съм към себе си и го очаквам от другите. Аз имам много страхове и мании. Затова съм сам като куче!”, откровено е признавал Трифонов.  \r\n\r\n Той крие болезнената си чувствителност зад суров нрав. Безкрайното му мрънкане и повишаване на тон са прокудили не един и двама от екипа на вечерното шоу. Не е тайна, че Дългия обича да унижава хората, както пред камерите, така и зад тях. Причините за тираничното поведение на Слави обаче се таяли дълбоко в детството му.  \r\n\r\n „Не си обичам детството. И не, защото майка ми и баща ми не са дали всичко, което са могли за мен. Те са прекрасни хора, които ме отгледаха с цялата възможна любов и грижа, които едно дете заслужава. Просто не обичах себе си. Сега също не се обичам много, но по друг начин и заради други неща”, изповяда се в мемоарите си шоуменът.  \r\n\r\n Още първият му сблъсък с любовта белязало отношението му към жените. Трифонов бил предаден от първото момиче, по което хлътнал. По ирония на съдбата по-нататък всяка една от неговите големи любови ще го изоставя. \r\n\r\n Стар колега на Трифонов от времето, когато заедно се учели да свирят на виола в Консерваторията разкри друга пазена тайна от миналото на Дългия. Когато дошъл от родния си град в столицата, освен с продажбата на мартеници в подлеза на ЦУМ, Слави се прехранвал няколко месеца като чистач на трамваи. Така той хем изкарвал пари за препитанието си, за да не бъде в тежест на мама Здравка и татко Тодор, хем успявал да спести някой лев.  \r\n \n\t\t\t\t\t\t", "date": "2018.09.28", "title": "Дългия хленчи: Никой не ме обича, отблъсквам жените!"}
{"url": "http://www.bnews.bg/article/249469-povdignaha_obvinenie_na_zadarzhaniya_za_chetvornoto_ubiystvo", "text": "\n Шуменският окръжен съд наложи постоянна мярка за неотклонение „Задържане под стража“ на обвиняемия за четворното убийство в Каспичан. \r\n\r\n Запитан от съдия Нели Батанова каква мярка за неотклонение да му бъде наложена и иска ли да бъде пуснат, обвиняемият Петър Петров уточни, че няма къде да се върне, тъй като домът му е запечатан, а няма и средства за парична гаранция. Защитникът на Петров посочи, че обвиняемият е споделил с него, че изпитва страх от насилие от страна на съселяните си, ако се върне. Защитата на обвиняемия също поиска налагане на тази мярка, тъй като е в интерес на Петър, с оглед на неговата защита. \r\n\r\n Съдът уважи искането на Окръжната прокуратура в Шумен и прие аргументите на обвинението, че е налице обосновано предположение за авторството на четворното убийство, както и че има реална опасност обвиняемият да се укрие и да извърши друго престъпление. Причината е, че умишленото убийство на повече от едно лице, извършено по особено мъчителен за четирите жертви начин и с особена жестокост, се наказва с лишаване от свобода за срок от 15 до 20 години, доживотен затвор или доживотен затвор без замяна. \r\n\r\n Прокурор Румен Рачев обясни, че обвиняемият признава вината си, като е дал лаконични обяснения. \r\n\r\n Жертвите на умишленото убийство са 81-годишният Георги, 70-годишната му съпруга Гуля, 48-годишната им дъщеря им Славка и 46-годишният им син Веселин. Обвиняемият е племенник на възрастния мъж. \r\n\r\n Четворното убийство в Каспичан бе разкрито само за два часа под ръководството на прокуратурата. Сигналът е подаден от дъщерята на убитата Славка, която нямала връзка с майка си от 24 септември. След като била придружена от полицейски служители до дома на дядо си, са намерени две мъртви тела. Малко по-късно са открити и телата на възрастната двойка. \r\n\r\n Обвиненият в квалифицирано умишлено убийство Петър е бил осъждан в Смолян за опит за убийство. Присъдата му е била условна и вече е реабилитиран за това престъпление, извършено още през 1989 г. \r\n \n\t\t\t\t\t\t", "date": "2018.09.28", "title": "Повдигнаха обвинение на задържания за четворното убийство"}
{"url": "http://www.bnews.bg/article/249475-opasno_vreme_v_turtsiya_i_gartsiya", "text": "\n Опасно време в Турция и Гърция. Рейсовете на редица фериботи в Мраморно и Егейско море са отменени заради ураганни ветрове, съобщи телевизия СиЕнЕн-Тюрк. Анулирани са и курсове на \"морските автобуси\" в Истанбул. \r\n\r\n В Гърция се очаква циклонът \"Ксенофон\" да прерасне в още по-силна буря в следващите часове. \r\n\r\n Гърция се готви за нова вълна от лошо време, след като днес временно отслабване на вятъра позволи да бъдат възстановени повечето от фериботните връзки след двудневно прекъсване. \r\n\r\n В цялата страна са обявени кодове – жълт и оранжев, заради вятъра и силните гръмотевични бури. Най-опасно ще е в южната част. \r\n\r\n Очаква се до края на деня, най-късно утре, циклонът да достигне мощта на ураган от първа степен от общо 5 степени, което означава скорост на вятъра над 120 км/ч. Възможни са пориви и до 200 км/ч и вълни до 11 метра. Очакват се и изключително проливни валежи. На места са възможни между 200 и 300 л/кв.м. \r\n\r\n От българското външно министерство предупреждават сънародниците ни, които са в района на бурята да бъдат особено предпазливи. \r\n \n\t\t\t\t\t\t", "date": "2018.09.28", "title": "Опасно време в Турция и Гърция"}
{"url": "http://www.bnews.bg/article/249468-stefan_poryazal_mechtite_na_gala_za_vtoro_dete_ne_iskal_da", "text": "\n Любимият на Гала – Стефан Николов от „ВИП Брадър”, никога не е искал дете от нея. Това призна самият той пред съквартирантите си в Къщата. Водещият на „На кафе” има дъщеря в тийнейджърска възраст от първата си съпруга и това било достатъчно за него. Бебетата и малките хлапета го изнервяли и не желаел да минава през всички трудности на детското израстване отново, писа „Уикенд“. \r\n\r\n Запознати издават, че имало период, в който Гала копнеела да забременее, но Стефан порязал мераците й. Той отсякъл, че не може тепърва да дундурка ревливо бебе, защото бил ангажиран човек, а всяко дете изисквало много време и внимание.  \r\n\r\n В началото водещата посърнала от думите на мъжа си и опитала да го разубеди, но той бил категоричен. Имали сериозни пререкания по темата, но постепенно блондинката свикнала с мисълта, че мъжът й не иска наследник от нея и накрая приела неприятните факти. Плевенчанката вече е на 51 и е преминала приемливата възраст за зачеване, така че вероятността да забременее в бъдеще клони към нула. \r\n\r\n ВИП съквартирантът заряза единствената си дъщеря Никол, когато момиченцето беше едва на 7 месеца. С майката Росица не се разбирали изобщо, а скандалите им били впечатляващи, подхвърлят добре запознати с отношенията им. Палавият Стефан подхванал тайна любовна авантюра с Гала и накрая оставил бившата с бебе на ръце, за да се хвърли в обятията на популярната тв водеща. \r\n\r\n След раздялата Николов плащал едва 70 лева издръжка на Росица и детето. Той искал да натрие носа на измамената съпруга, задето раздухала пикантната история за любовния триъгълник в медиите. Огорчената жена била много разстроена и предприела крайни мерки, за да вразуми Стефан и да запази семейството си. Той обаче бил твърде заслепен от Гала и чертаел грандиозни планове за общото им бъдеще. \r\n\r\n Отношенията на бившите съпрузи дълго били обтегнати, но с течение на време болката на Росица отшумяла и Николов възобновил контактите си с дъщеря си. За второ дете обаче не помислил никога – хлапашките истерии и бебешките ревове открай време го напрягали и му докарвали силно главоболие. „Имам друго виждане за живота си. Ако имам 2-3 деца, ще разпилея силите и енергията си, а не желая това да се случва!”, сподели Стефан със съквартирантите си. \r\n \n\t\t\t\t\t\t", "date": "2018.09.28", "title": "Стефан порязал мечтите на Гала за второ дете, не искал да..."}
{"url": "http://www.bnews.bg/article/249453-bashtata_na_nora_nedkova_v_bolnitsa_sled_zverski_poboy", "text": "\n Скандалите преследват още преди култовата участничка във „ВИП Брадър“ да се  появи под светлините на прожекторите, узна HotArena. \r\n\r\n Произлизащата от богаташко семейство плеймейтка изгряла на страниците на вестниците още докато била ученичка заради атентат срещу баща й. Варненският бизнесмен Николай Недков, дългогодишен директор на „Златни Пясъци“ АД, станал жертва на зверски побой, който го пратил за няколко седмици в болница, писа „Ретро“. \r\n\r\n Инцидентът се случил докато туристическият бос се прибирал от работа с луксозното си ауди. На път за дома си във варненското село Приселци пътят на автомобила му бил пресечен от друга кола, която впоследствие се оказала крадена и обявена за издирване само ден преди да го пребият. \r\n\r\n Шофьорът на Недков слязъл от колата, за да се разбере с другия водач, но насреща си видял дулото на пистолет. Атентаторите били трима души, единият сложил белезници на шофьора и го натъпкал в багажника, а останалите влезли в колата на бизнесмена Недков. Подкарали возилото му по обратния път и влезли в гориста местност, където извадили бащата на Нора от колата и започнали да го налагат. \r\n\r\n Наоколо преминал случаен минувач, който се обадил в полицията и екипите пристигнали бързо, защото иначе изходът и за Недков, и за шофьора му можело да бъде фатален. Полицаите ги намерили пребити и окървавени, а колата на боса била опожарена, за да не могат да бъдат снети улики от нея. Следователите веднага разбрали, че не става дума за грабеж, а за отмъщение, а Николай не могъл да си спомни нито едно от лицата на нападателите. \r\n \n\t\t\t\t\t\t", "date": "2018.09.28", "title": "Бащата на Нора Недкова в болница след зверски побой "}
{"url": "http://www.bnews.bg/article/249462-intsident_mazh_be_izveden_ot_preskonferentsiyata_na_merkel_i_erdogan", "text": "\n Съвместната пресконференция на турския президент Реджеп Тайип Ердоган и германския канцлер Ангела Меркел бе прекъсната за кратко, за да бъде изведен мъж от залата, съобщава ДПА. \r\n\r\n Ердоган, който е на първото си държавно посещение в Германия, се усмихна, когато мъжът бе отведен пред събралите се журналисти. Причината за инцидента засега остава неясна, отбелязва ДПА. \r\n\r\n Агенция Ройтерс предаде, че мъжът е протестирал бурно, докато е бил извеждан от залата. Посещението на Ердоган предизвика протести и демонстрации из Германия, посочва ДПА. \r\n \n\t\t\t\t\t\t", "date": "2018.09.28", "title": "ИНЦИДЕНТ!  Мъж бе изведен от пресконференцията на Меркел и Ердоган "}
{"url": "http://www.bnews.bg/article/249463-zlaten_skunks_za_gospodarite_shte_otide_li_varbanov_v_aresta_zaradi_skandalnoto_podvezhdane_na_borisov_i_politsiyata", "text": "\n Моментално и публично извинение в национален ефир, а също и в шоуто си дължат продуцентите на “Господари на ефира” заради безобразната манипулация на репортера им Димитър Върбанов, който не просто не е бит, ами е нахлул с оператора си и както ПИК съобщи и показа, на тях се вижда, че журналистът сам се просва театрално на земята. \r\n\r\n Скандалната симулация обаче бе превърната в национален проблем след личната намеса на премиера Бойко Борисов, който е бил брутално подведен от процедурите на шоуто и Нова телевиция, че става дума за бит журналист. Министър- председателят нареди скоростни действия на полицията и двамата скандалджии бяпа набедени за нападатели и арестувани, въпреки липсата на обективни доказателства. \r\n\r\n Истината обаче лъсна и се оказа, че жертвата не е Върбанов, а служителите, които си вършат работата, пазейки частната собственост на шефа им, каквито  и са задълженията им. Двамата просто избутват нахалния репортер от склада и затварят след него, какното и се очаква да направят при нахлуване на непоканен в частен имот. Изила, че съвсем невинни хора три дни лежат в ареста след нареждането но премиера Бойко борисов, докато например шофьорът на автобуса- ковчег от Своге, в който загинаха 18 души е на свобода срещу подписка.  Това ли е правосъдие? \r\n\r\n Жертва са не само те, но и премиерът Бойко Борисов, който бе подведен и сега ударът от измамата тегне и на неговия имидж, че толкова лековерно се е доверил на продуцентите на “Господари на ефира” и манирулациите на Нова тв. \r\n\r\n Редно  е сега в ареста да се окаже Върбанов, за лъжесвидетелстване и подвеждане на разследавщи и държавни органи, а “Господарите на ефира” да гушнат по един “Златен скункс” и да се напуснат ефира, който подорят! \r\n\r\n   \r\n \n\t\t\t\t\t\t", "date": "2018.09.28", "title": "\"ЗЛАТЕН СКУНКС ЗА ГОСПОДАРИТЕ\"! Ще отиде ли Върбанов в ареста заради скандалното подвеждане на Борисов и полицията "}
{"url": "http://www.bnews.bg/article/249449-pravnata_komisiya_izslushva_kandidata_za_konstitutsionen_sadiya_krasimir_vlahov_na_3_oktomvri", "text": "\n На 3 октомври правната комисия ще изслуша парламентарната номинация за конституционен съдия - Красимир Влахов. \r\nТой бе предложен от управляващата партия ГЕРБ и получи подкрепата и на Обединени патриоти. \r\nВлахов, който бе доскорошен зам.-председател на Върховния касационен съд, остана единственият кандидат от парламентарната квота, след като номинираният от БСП Янаки Стоилов обяви, че се оттегля, защото по думите му изборът бил предварително договорен. \r\nОбщо трима нови конституционни съдии трябва да бъдат избрани през ноември. \r\nОстаналите две имена ще бъдат излъчени от президента Румен Радев и двете върховни съдилища. \r\n \n\t\t\t\t\t\t", "date": "2018.09.28", "title": "Правната комисия изслушва кандидата за конституционен съдия Красимир Влахов на 3 октомври!"}
{"url": "http://www.bnews.bg/article/249454-obvineniyat_za_chetvornoto_ubiystvo_v_kaspichan_ostava_v_aresta", "text": "\n Шуменският окръжен съд остави за постоянно в ареста обвинения за четворното убийство в Каспичан, предаде кореспондентът на bTV в региона. \r\n\r\n Петър Петров, който уби по особено жесток начин семейството на чичо си с брадва и нож, ще остане в ареста поне до началото на съдебния процес за тежкото престъпление, което е извършил. \r\n\r\n Пред съда днес той сам поиска да не бъде освобождаван, но запази мълчание и не коментира нищо около извършеното четворно убийство. \r\n\r\n Определената най-тежка мярка „задържане под стража“ не е окончателна и може да бъде обжалвана в тридневен срок пред Апелативен съд – Варна. \r\n \n\t\t\t\t\t\t", "date": "2018.09.28", "title": "Обвиненият за четворното убийство в Каспичан остава в ареста "}
{"url": "http://www.bnews.bg/article/249459-tezhka_katastrofa_predizvika_tapa_na_am_trakiya", "text": "\n Тежка катастрофа предизвика километрично задръстване на автомагистрала „Тракия” в петък следобед. Ударили са се тир и две леки коли. \r\n\r\n Все още няма информация за жертви и пострадали при инцидента, станал на 90-ия километър в посока София. \r\n\r\n Тежкотоварният автомобил е спрял така, че е блокирал напълно активната и изпреварващата лента на аутобана. Движението се извършва само в аварийната. \r\n \n\t\t\t\t\t\t", "date": "2018.09.28", "title": "Тежка катастрофа предизвика тапа на АМ „Тракия”"}
{"url": "http://www.bnews.bg/article/249474-trima_naragani_s_nozh_v_germaniya", "text": "\n Трима души са били наръгани с нож в югозападната част на Германия. Атаката е била извършена в Равенсбург, предадоха световните информационни агенции.  \r\n\r\n Съобщава се, че тримата пострадали са в тежко състояние.  \r\n\r\n По информация на полицията, нападателят е един и вече е задържан.  \r\n\r\n Това е публикувано в профила в \"Туитър\".  \r\n\r\n За момента не се съобщават повече подробности по случая.  \r\n \n\t\t\t\t\t\t", "date": "2018.09.28", "title": "Трима наръгани с нож в Германия "}
{"url": "http://www.bnews.bg/article/249470-7_firmi_se_yaviha_na_konkursa_za_prouchvane_na_tunel_pod_petrohan", "text": "\n В агенция \"Пътна инфраструктура\" отвориха седем оферти в откритата процедура за изпълнител на прединвестиционно проучване за трасе по направлението Монтана - София, с тунел под Петрохан, съобщиха от АПИ. \r\n\r\n Стойността на обществената поръчка е 500 000 лв. без ДДС. Срокът за изпълнение е 180 дни. Критерият за оценка на офертите е \"икономически най-изгодна оферта\". \r\n\r\n Бъдещият изпълнител трябва да посочи минимум три варианта за развитие на ново пътно трасе с тунел под Петрохан. \r\n\r\n Проучването ще определи пътния габарит на направлението. Ще бъдат проучени необходимите капиталовложения за реализацията на проекта, както и разходите за поддържане и годишна издръжка на пътя и пътните съоръжения след тяхното реализиране. \r\n\r\n След като приключи прединвестиционното проучване следва процедура за оценка на въздействието върху околната среда (ОВОС). След оценката ще бъде взето решение за одобрение на вариант за бъдещото трасе. След влизането в сила на решението по ОВОС ще бъде изработен и идеен проект по одобреното трасе. \r\n\r\n От АПИ представиха фирмите според реда на постъпването им в деловодството на агенцията. \r\n\r\n ОБЕДИНЕНИЕ \"ЛОГИСТИКА - СВЕКО\", с участници: \"ЛОГИСТИКА 21\" ЕООД И \"СВЕКО ЕНЕРГОПРОЕКТ\" АД; \r\nОБЕДИНЕНИЕ \"ПЕТРОХАН 2019\", в което са: \"ТРАНСКОНСУЛТ-22\" ООД и УНИВЕРСИТЕТ ПО АРХИТЕКТУРА, СТРОИТЕЛСТВО И ГЕОДЕЗИЯ-ЦЕНТЪР ЗА НАУЧНИ ИЗСЛЕДВАНИЯ И ПРОЕКТИРАНЕ ЕООД; \r\n\"ПЪТПРОЕКТ - 2000\" ООД; \r\nДЗЗД \"Петрохан Проект\", в което участват: \"РУТЕКС ООД\", \"МЕТРОПРОЕКТ ПРАГА\" АД и \"ГЕОКОНСТРУКТ\" ООД; \r\n\"ИЛИЯ БУРДА\" ЕООД; \r\n\"ВИЯ ПЛАН\" ЕООД; \r\n\"ПЪТПРОЕКТ\" ЕООД. \r\n \n\t\t\t\t\t\t", "date": "2018.09.28", "title": "7 фирми се явиха на конкурса за проучване на тунел под Петрохан"}
{"url": "http://www.bnews.bg/article/249456-erdogan_i_merkel_dogovoriha_chetiristranna_sreshta_s_makron_i_putin_za_siriya", "text": "\n Канцлерът на Германия Ангела Меркел заяви, че планира среща на върха с лидерите на Турция, Русия и Франция през октомври, на която ще обсъдят ситуацията в Сирия, информират АФП и \"Дейли сабах\". \r\n\r\n \"Ние подкрепяме четиристранна среща с президентите на Турция, Русия, Франция и аз, защото ситуацията в Сирия все още е деликатна\", каза Меркел пред журналисти след разговори с турския президент Реджеп Ердоган, който е на тридневно посещение в Германия. \r\n\r\n \"Възнамеряваме да проведем срещата през месец октомври\", добави тя. \r\n \n\t\t\t\t\t\t", "date": "2018.09.28", "title": "Ердоган и Меркел договориха четиристранна среща с Макрон и Путин за Сирия"}
{"url": "http://www.bnews.bg/article/249452-mariya_ilieva_nauchih_se_da_razlichavam_lyubovta_ot_uvlechenieto", "text": "\n Певицата Мария Илиева мечтаела да стане пластичен хирург, когато била малка. Вместо да заляга над учебниците по химия и физика обаче, певицата завършила Математическа гимназия. „Това ми желание е от ранните ми детски години. Сръчна съм и исках да правя хората щастливи. Мисля, че и сега успявам чрез музиката“, казва красавицата, като допълва, че не вижда нищо лошо в естетическите корекции, писа „Телеграф“. \r\n\r\n Още на 5 годинки Мария започва уроци по пиано и солфеж във Велико Търново. Година по-късно започва да развива певческите си умения във формациите на хоровата школа „Петко Стайнов“. Когато семейството й се мести в София, певицата продължава образованието си там, но в Математическа гимназия, а малко по-късно записва и завършва висшето си образование специалност „Застрахователен бизнес“. Междувременно става вокал на групата „Високо“, където прави първите си крачки на клубна сцена. \r\n\r\n В началото на тази година Мария стана майка, а бебето Александър е било абсолютно планирано. За връзката й с бащата на детето – Георги, и до днес се спекулира дали са заедно или не. \r\n\r\n „Любовта винаги идва неочаквано. Когато я търсиш и живееш в напрежение, защото си мислиш, че губиш време, се случват някакви заблуди. Чувствам се обичана. С Георги се запознахме на едно парти. Не беше среща на фен с певица. Той в началото май не ме позна“, разказва още Мария. \r\n\r\n Певицата признава, че през живота си е правила грешки при изобра си на половинки, но това я научило да различава любовта от увлечението. \r\n \n\t\t\t\t\t\t", "date": "2018.09.28", "title": "Мария Илиева: Научих се да различавам любовта от увлечението"}
{"url": "http://www.bnews.bg/article/249447-samolet_sas_119_patnitsi_katsna_avariyno_na_letishte_v_shvetsiya", "text": "\n Самолет на Скандинавските авиолинии със 119 пътници на борда направи аварийно кацане в Швеция заради технически проблем в петък, съобщава БТА. \r\n\r\n Машината „Боинг 737-600” летяла от град Кируна, Северна Швеция, за Стокхолм преди да му се наложи да се отклони от маршрута си. \r\n\r\n Говорителката на Скандинавските авиолинии Фрея Анамац заяви, че не може да потвърди разпространената от медиите информация, че двигател на самолета се е възпламенил, но призна, че пилотите са изключили единия от двигателите. \r\n\r\n Самолетът кацнал на летището в Люлео, а впоследствие пътниците били откарани до Стокхолм с друг полет, каза още Анамац.  \r\n \n\t\t\t\t\t\t", "date": "2018.09.28", "title": "Самолет със 119 пътници кацна аварийно на летище в Швеция"}
{"url": "http://www.bnews.bg/article/249460-katedrata_po_anglitsistika_na_su_praznuva_90_godishen_yubiley", "text": "\n Катедрата „Англицистика и американистика” на Софийския университет „Свети Климент Охридски” чества своя 90-годишен юбилей. Събитието съвпада с честванията на 130-годишнината от създаването на самия университет. \r\n\r\n Първоначално обучението по англицистика се предлага в рамките на Катедрата по германистика на СУ, но през 1928 г. университетската англицистика се обособява в самостоятелна специалност. \r\n\r\n Официалното честване е в петък и започва с конференция, озаглавена „Традиции и преходи”. В нея ще вземат участие повече от 80 учени от цял свят, а целта й е да се обменят идеи и да се разгледат промените, свързани с английския език. \r\n \n\t\t\t\t\t\t", "date": "2018.09.28", "title": "Катедрата по англицистика на СУ празнува 90-годишен юбилей"}
{"url": "http://www.bnews.bg/article/249451-preya_svali_20_kg_zaradi_gadzhe", "text": "\n Екзотична мулатка Прея Осасей посрещна рожден ден на 22-и септември с чисто нова визия и ново гадже. Певицата се е залюбила с двуметровия джаз музикант Евден Димитров, който е бивш баскетболист. Любовта тотално е преобразила 23-годишната изпълнителка, която нашумя преди 5 години с участието си в риалити шоуто „Музикална академия”. Гласовитата певица с шоколадов тен доста затрудняваше стилистите, които се чудеха в какъв тоалет да я издокарат, за да прикрият наднорменото й тегло. Лъчезарната Прея изхвърча на крачка от финала, но кариерата й потръгна. Музикалният продуцент на шоуто Владимир Ампов – Графа забелязал гласовите й данни и й предложил договор. \r\n\r\n Именно музиката я събрала с Евден, с когото заедно ходят по участия из страната. 2 месеца след старта на връзката им, двамата заживели под един покрив. Макар че не била от хората с желязна воля, пухкавата Прея ограничила вредните храни в менюто си, записала се на йога, започнала да пие много вода и да кара колело. Така само за няколко месеца стопила 20 кг. от наднорменото си тегло.  \r\n  \r\n \n\t\t\t\t\t\t", "date": "2018.09.28", "title": "Прея свали 20 кг. заради гадже"}
{"url": "http://www.bnews.bg/article/249440-chalga_intelektualkata_tsvetana_maneva_osamna_varhu_kofi_za_bokluk", "text": "\n Столичният квартал „Лозенец“ осъмна с кофи за боклук, окичени с лика на родната актриса Цветана Манева. Това действие бе породено от участието й в клипа на фолкпевеца Азис към песента „Позна ли ме“. \r\n\r\n На част от контейнерите бяха разлепени само нейни снимки, на едните пишеше „Чалга свят“, на другте – „Сеса“. Имаше и фотос, на който е с Азис. Там „доброжелатели“ я нарекоха „чалга интелектуалка“, цитира „Телеграф“. Негативното отношение към актрисата не спира, въпреки че от излизането на клипа мина почти месец. Някои от най-запалените театрали заявиха, че за пари Цветана се е продала на чалгата у нас и на фалшивия свят. \r\n\r\n „Доволна съм, че участвам в такава кауза“, от своя страна заяви Манева в предаването „Тази неделя“ по bTV. Тя призова хората да се замислят как се отнасяме помежду си. „Енергията ни на взаимоотнасяне е отвратителна – тя е отблъскваща, отхвърляща, заличаваща. Как  се отнасяме към животните, към растенията – това определя позитивизма и негативизма. Като от теб блика негативна енергия, тя е защото отношението ти към всичко наоколо е лошо. А това не е вярно, цветята продължават да цъфтят, деца се раждат, има хора, които се усмихват, има хора, които вярват и се надяват“, посочи актрисата. \r\n \n\t\t\t\t\t\t", "date": "2018.09.28", "title": "\"Чалга интелектуалката\" Цветана Манева осъмна върху кофи за боклук "}
{"url": "http://www.bnews.bg/article/249450-trus_ot_7_5_po_rihter_kray_indoneziyski_ostrov", "text": "\n Земетресение с магнитуд 7,5 беше регистрирано днес край централния индонезийски остров Сулавеси, предаде Ройтерс, като се позова на Геофизичния институт на САЩ. \r\n\r\n Индонезийските власти издадоха предупреждение за вълни цунами за провинциите Западно Сулавеси и Централно Сулавеси, което по-късно беше отменено. \r\n\r\n Няколко часа по-рано същият район бе разлюлян от земетресение с магнитуд 6,1. Трусът разруши няколко къщи, убивайки един и ранявайки най-малко 10 души. \r\n\r\n Индонезия се намира в Тихоокеанския огнен пръстен – един от най-сеизмичните райони на Земята. \r\n\r\n Поредица земетресения през юли и август причиниха смъртта на близо 500 човека на индонезийския остров Ломбок – популярна туристическа дестинация на няколкостотин километра югозападно от Сулавеси, отбелязва Ройтерс, цитирана от БТА. \r\n \n\t\t\t\t\t\t", "date": "2018.09.28", "title": "Трус от 7,5 по Рихтер край индонезийски остров"}
{"url": "http://www.bnews.bg/article/249448-obvineniyat_za_tragediyata_v_kaspichan_ostava_za_postoyanno_v_aresta", "text": "\n Съдът остави за постоянно в ареста обвиняемия за четворното убийство в Каспичан. \r\nОбвиненият за четворното убийство Петър е бил осъждан в Смолян за опит за убийство. Присъдата му е била условна и вече е реабилитиран за това престъпление, извършено още през 1989 г., допълват от пресцентъра на прокуратурата.   \r\nНа 26 септември в къща в Каспичан бяха открити четири трупа - на възрастни мъж и жена и техните син и дъщеря. За престъплението беше задържан 63-годишен мъж, роднина на семейството. Извършителят направи пълни самопризнания и съдейства на полицията. \r\n  \r\nВчера окръжният прокурор на Шумен Маргарита Георгиева окачестви престъплението като изключително брутално. \r\n \n\t\t\t\t\t\t", "date": "2018.09.28", "title": "Обвиненият за трагедията в Каспичан остава за постоянно в ареста"}
{"url": "http://www.bnews.bg/article/249446-barovets_ostavi_plachkov_i_mariana_popova_na_ulitsata", "text": "\n Мариана Попова и Веселин Плачков са били принудени да напуснат дома си дни преди влизането на актьора във „ВИП Брадър“.  Двамата обитаваха огромна къща с разкошен двор в казанлъшкото село Тъжа, която им бе безвъзмездно подарена  от дългогодишния благодетел на Плачков – местния бос на розовото масло Стоян Христов. Последният дори финансира лично от джоба си филма „Роза Дамасцена“, в който Веско изигра главната роля, писа „Ретро“. \r\n\r\n Баровецът се разгневил от решението Весо да влезе в сеирджийското риалити и буквално го натирил, заедно с бременната тогава в деветия месец Мариана и двете им дъщери от предишни връзки. \r\n\r\n Сега положението било още по-сложно, защото през миналата седмица изпълнителката роди общата им щерка Екатерина. Скандалът между бизнесмена и актьора бил жесток и думите, които двамата мъже си разменили, преминали далеч отвъд границите на благоприличието. \r\n\r\n Заради участието си във „ВИП Брадър“ Плачков се оказал без къща, без кола и без заплата, която му била обещавана от неговия спонсор, при условие да стопанисва етнографския му комплекс край Казанлък и му прави реклама в светските среди. \r\n\r\n Първият голям подарък, който Весо получил от бизнесмена, бил чисто нов джип на марката КИА, с който също се наложило да се раздели. Мариана и Плачков искали щерките им да започнат училище в Казанлък, но предвид създалата се ситуация, се наложило спешно да ги върнат в старите и училища. \r\n\r\n Певицата роди в софийска болница и засега живеела в моминския си апартамент, който е извънредно тесен и със сигурност няма да може да побере и петимата. Плачков пък напусна снощи шоуто заради клаустрофобията си, поради което е съмнително, че ще вземе обещания за участието си хонорар. \r\n \n\t\t\t\t\t\t", "date": "2018.09.28", "title": "Баровец остави Плачков и Мариана Попова на улицата"}
{"url": "http://www.bnews.bg/article/249466-obshtinskite_savetnitsi_na_vetovo_zasedavaha_na_patya_video", "text": "\n Общинският съвет във Ветово проведе заседанието си на пътя извън града. По този начин общинарите изразиха протеста си срещу разбитите пътища в региона. За да наблюдават заседанието се събраха и десетки жители от околните селища. Става дума за участък от 35 километра, който е в много лошо състояние. Единствената реакция на Пътната агенция по сигналите от Ветово била да се поставят табели за участък с много неравности. Общинските съветници настояват за незабавен ремонт на пътищата и ограничаване преминаването на тежкотоварни автомобили. \r\n\r\n „Най-хубавото е, че още няма нещастен случай”, казва д-р Мехмед Мехмед, който е председател на общинския съвет. \r\n\r\n „Това не може да се нарече пътища, просто плащаме за винетки и пътища няма”, възмущава се жител на града. Друг показва разбитата си кола. \r\n\r\n \r\n\r\n   \r\n \n\t\t\t\t\t\t", "date": "2018.09.28", "title": "Общинските съветници на Ветово заседаваха на пътя(ВИДЕО)"}
{"url": "http://www.bnews.bg/article/249473-dozhivoten_zatvor_za_bivsh_politsay_ubil_roditelite_si", "text": "\n Пловдивският окръжен съд осъди бившия полицай Венцеслав Караджов на доживотен затвор без право на замяна при специален режим, съобщава БТА. Той е признат за виновен за двойното убийство на родителите си - Цветан и Божурка Караджови, извършено предумишлено на 15 май 2016 г. в дома им. \r\n  \r\n\r\n Спрямо Караджов е взета мярка за неотклонение \"задържане под стража\" от 17 май 2016 г. \r\n  \r\nПрисъдата подлежи на обжалване и протест пред Апелативният съд в Пловдив. \r\n \n\t\t\t\t\t\t", "date": "2018.09.28", "title": "Доживотен затвор за бивш полицай, убил родителите си"}
{"url": "http://www.bnews.bg/article/249461-richi_izvestnoto_dalzhi_uspeha_si_na_bogati_geyove", "text": "\n Фитнес инструкторът Ричард Величков го раздава голям мачо в къщата на „ВИП Брадър” на фона на Валентин Кулагин и Константин Трендафилов, но всъщност дължи успеха си на богати „меки китки\". \r\n\r\n „Уикенд” пише, че мъжагата с плочките е муза на мнозина гейове, на които дължи и титлата си от конкурса „Мистър София”.  След като се окичи с лентата, стана ясно, че Величков е цакал 3000 лева за първото място. Наши хора не само потвърдиха съмненията, че титлата е уредена, но добавиха и пикантна подробност – не Ричард, а бизнесмен на средна възраст, е извадил солидната сума. Апропо, самия организатор на конкурса бил виден столичен гей, макар да не успял да се облажи с инструктора. \r\n\r\n Величков започнал да вдъхновява платежоспособни господа още като дошъл в София преди няколко години. Повечето му клиенти са именно хомосексуални, а сред защитниците му във „ВИП Брадър” преди дни цъфна и гримьора Цецо Андреев, за когото едва ли е нужно да уточняваме каквото и да било. \r\n\r\n „Не знам дали Ричи спи с мъже, но определено се възползва от техния интерес към него. Той се държи като типична златотърсачка – усмихва им се, демонстративно флиртува с тях, не отказва да го черпят с протеинов шейк. Всеки ден в залата идват поне по 10 педерасти, които търсят именно него. Май наистина ще стане милионер до 2 години, ама не с труд и акъл”, смеят се колеги на Величков от залата, в която работи – „Пулс”. \r\n\r\n Самият Ричи призна в Къщата, че никога не е имал сериозна приятелка. Причината била, че тя щяла да го разсейва от заветната му мечта да стане богат мъж. Щял да си наемери гадже чак като стане милионер. \r\n \n\t\t\t\t\t\t", "date": "2018.09.28", "title": "Ричи Известното дължи успеха си на богати гейове "}
{"url": "http://www.bnews.bg/article/249431-madam_multi_nalazi_shefa_na_versache", "text": "\n Какво е да прегръщаш човек извадил 2 милиарда долара, все едно са джобни пари за кафе, за да си купи „Версаче”? Дарина Павлова знае най-добре. Милионерската вдовица се щракна в прегръдките на модния дизайнер Майкъл Корс минути след като той сложи ръка на италианската модна къща, пише „България днес”. \r\nНа кадъра двамата се прегръщат като стари приятели с любовна тръпка. „Виж какво си купих току-що в Ню Йорк! Едно „Версаче”! Казах ти, че един ден ще го направя”, пише Дарина под снимката. \r\nИ изглежда сякаш самият магнат и моден гуру споделя точно с нея новата си придобивка.  Да му е честита! \r\n  \r\n \n\t\t\t\t\t\t", "date": "2018.09.28", "title": "Мадам Мулти налази шефа на \"Версаче\""}
{"url": "http://www.bnews.bg/article/249444-trima_moldovtsi_sa_zadarzhani_za_vzriveniya_bankomat_v_stara_zagora", "text": "\n Трима молдовски граждани са задържани за обира на банкомат в Стара Загора. Това потвърди в Нова Загора министърът на вътрешните работи Младен Маринов, цитиран от Радио \"Фокус\"- Сливен\".  \r\n\r\n \"По първоначални данни те са взели около 50 000 лева. Предстои банката, чиято е машината, да направи разчети точно колко пари липсват\", уточни министърът.  \r\n\r\n „Това е поредният случай, който доказва добрата съвместна работа на различни полицейски дирекции“, посочи министър Младен Маринов. Днес той присъства на откриването на обновената сграда на РСПБЗН в Нова Загора. Сградата е ремонтирана по проект на Община Нова Загора по програма „Региони в растеж\".  \r\n \n\t\t\t\t\t\t", "date": "2018.09.28", "title": "Трима молдовци са задържани за взривения банкомат в Стара Загора"}
{"url": "http://www.bnews.bg/article/249445-upravlyavashtite_ottegliha_zakonoproekta_za_mestnata_vlast", "text": "\n Политическа интрига в парламента. За втори пореден ден депутатите не успяха да съберат кворум. При повторното преброяване обаче кворум имаше. Осигуриха го депутатите на ДПС. Условието за това беше управляващите да оттеглят законопроекта за местната власт. Той предвижда в общините да се създадат контролни органи, които да могат да изискват лични документи и да ограничават движението на граждани до пристигането на полицията, когато това се налага. От ДПС смятат, че такива органи могат да се ползват като „наказателни отряди”. \r\n\r\n „За да не слагаме допълнително напрежение в пленарната зала, предлагам тази точка да отпадне от дневния ред, защото това ще ни върне към градивността в залата”, каза от парламентарната трибуна председателят на групата на ГЕРБ Цветан Цветанов. \r\n \n\t\t\t\t\t\t", "date": "2018.09.28", "title": "Управляващите оттеглиха законопроекта за местната власт"}
{"url": "http://www.bnews.bg/article/249442-piyana_shofyorka_pomete_6_koli_vav_varna", "text": "\n 24-годишна пияна шофьорка помете с джипа си шест коли, паркирани на улица във Варна. Инцидентът станал около 00.30 ч. в нощта срещу петък. \r\n\r\n От снимки, публикувани в социалните мрежи се вижда, че щети са нанесени на автомобили с варненска, плевенска и добричка регистрации. Те били спрени от двете страни на ул. „Струга”, съобщава Дарик. \r\n\r\n Джипът на причинилата катастрофата също бил потрошен. Тест с дрегер показал, че тя седнала зад волана с 1.2 промила алкохол в кръвта. \r\n\r\n При инцидента няма пострадали хора.  \r\n\r\n   \r\n \n\t\t\t\t\t\t", "date": "2018.09.28", "title": "Пияна шофьорка помете 6 коли във Варна "}
{"url": "http://www.bnews.bg/article/249439-verizhna_katastrofa_obrazuva_se_tapa_na_okolovrastnoto_v_sofiya", "text": "\n Верижна катастрофа на детелината на Околовръстния път и бул. “България“ в София образува огромно задръстване в района. \r\n\r\n Самата катастрофа се е случила на Околовръстния път, но тапата по бул. “България“ е още от преди бул. \"Тодор Каблешков\". \r\n \n\t\t\t\t\t\t", "date": "2018.09.28", "title": "ВЕРИЖНА КАТАСТРОФА: Образува се тапа на Околовръстното в София!"}
{"url": "http://www.bnews.bg/article/249441-mezhdunarodna_konferentsiya_obsazhda_blokcheyn_tehnologiite_v_plovdiv", "text": "\n Международна конференция \"Балканско блокчейн сътрудничество\" стартира в конгресния център на Пловдивския панаир днес. \r\n\r\n Събитието е организирано от \"Етик Финанс\" АД, \"Тех парк Оптела\", \"Орфей клуб уелнес\" и ИТ \"Академия\" АД. Участват представители на България, Хърватия и Сърбия. Гостуват и представители на Индийската икономическа търговска организация (ИИТО) от Бангалор, Индия. \r\n\r\n Конференцията е посветена на приложенията на блокчейн технологиите в икономиката, туризма, финансите, политиката и други сфери на стопанския и обществен живот. Сред участниците са проф. д-р Михаил Константинов от \"Информационно обслужване\" АД, проф. д-р Ганчо Ганчев от ЮЗУ, Горан Йерас, председател на Задруга за етично финансиране - Хърватия, Васил Дъбов - главен блокчейн съветник в \"Тех Парк Оптела\" и един от IT ветераните в България и д-р Асиф Икбал, президент на ИИТО. \r\n\r\n Дискусиите са посветени на особеностите на блокчейн технологиите и тяхното приложение в икономиката, политиката и обществения живот. Проф. Константинов говори за връзката между блокчейн технологията и електронното гласуване. Горан Йерас посвети изказването се на приложението на блокчейн във финансите и особено на етичния елемент, който технологията добавя към банковите операции. \r\n\r\n Особен интерес предизвика дискусията за новите туристически платформи, базирани съща на блокчейн технологии. \r\n\r\n \r\n \n\t\t\t\t\t\t", "date": "2018.09.28", "title": "Международна конференция обсъжда блокчейн технологиите в Пловдив!\r\n"}
{"url": "http://www.bnews.bg/article/249438-holandskata_politsiya_predotvrati_atentat", "text": "\n Холандската полиция предотврати голям терористичен акт. Арестувани са 7 души по подозрение, че са планирали атака с автоматични оръжия и колани с експлозиви. \r\n\r\n Трима от заподозрените вече са били задържани по-рано, след като се опитали да се присъединят към екстремисти в чужбина. \r\n\r\n В операцията са участвали близо 400 тежковъоръжени полицаи. \r\n \n\t\t\t\t\t\t", "date": "2018.09.28", "title": "Холандската полиция предотврати атентат"}
{"url": "http://www.bnews.bg/article/249436-uzhas_futbolna_vrata_premaza_dete_lekarite_se_boryat_za_zhivota_mu", "text": "\n Футболна врата е паднала върху 13-годишно дете на игрище в Пазарджик, предаде Дарик. Момчето е прието в изключително тежко състояние в интензивното отделение на Областната болница.  \r\n\r\n Инцидентът е станал още в почивните дни, но до момента от ресорните институции не е изнесена никаква информация. \r\n\r\n Вече няколко дни пострадалото момче е в безсъзнание, на командно дишане. Опасността за живота му не е отминала, лекарите продължават да се борят за живота му.  \r\nДетето е с тежка черепно-мозъчна травма, множество кръвоизливи, друга тежка травма на гръдния кош и белия дроб, съобщават от Областната болница. От направените консултации със специалисти е станало ясно, че не може да се приложи оперативно лечение. Единствено може да се чака момчето само да се възстанови. \r\n  \r\nДетето е пострадало на спортно игрище, намиращо се близо до бул. „Мария Луиза“ в града. Не е известно как се е стигнало до злополучното падане на тежката врата.  \r\n  \r\nИменно този инцидент е причината за масовите проверки на спортни и детски площадки, разпоредени лично от шефа на Областната дирекция на МВР Йордан Рогачев. \r\n \n\t\t\t\t\t\t", "date": "2018.09.28", "title": "УЖАС! Футболна врата ПРЕМАЗА дете! Лекарите се борят за живота му!"}
{"url": "http://www.bnews.bg/article/249435-samolet_izleze_ot_pistata_i_se_ozova_vav_vodata", "text": "\n Инцидент със самолет. Боинг 737-800 се озова във водата след като излезе от пистата при кацане на международното летище на остров Уено в Микронезия. \r\n\r\n На борда на машината са се намирали 35 пътници и 12 души екипаж, но за щастие никой не е пострадал сериозно. \r\n\r\n Засега не са известни причините за инцидента. \r\n \n\t\t\t\t\t\t", "date": "2018.09.28", "title": "Самолет излезе от пистата и се озова във водата"}
{"url": "http://www.bnews.bg/article/249429-bret_kavano_otreche_pred_senata_obvineniyata_v_seksualni_posegatelstva", "text": "\n Брет Кавано, предложен от американския президент за съдия във Върховния съд, отрече категорично пред сенатската Комисия по правосъдие да е извършвал някога сексуално посегателство и заяви, че няма да се поддаде на сплашвания и да се оттегли, предадоха световните агенции. \r\n\r\n Той говори пред комисията в присъствието на съпругата си, веднага след преподавателката по психология в университета в Пало Алто, Калифорния, Кристин Блази Форд, която го обвини в посегателство преди 35 години, когато били гимназисти. \r\n\r\n Запитана дали не е възможно да се заблуждава за личността на нападателя си, по време на емоционално изслушване Форд каза, че е \"100%\" сигурна, че това е бил Брет Кавано. Пред комисията тя каза, че в паметта й се е запечатал завинаги спомена за смеха на двете момчета, които се опитали да я насилят. \r\n  \r\nВидимо ядосан и силно развълнуван, 53-годишният магистрат консерватор заяви, че процедурата по утвърждаването му се е превърнала в национален позор. \"Семейството и репутацията ми са унищожени завинаги\", каза Кавано, цитиран го АФП. \r\n\r\n \"Цялата тази двуседмична кампания е добре изчислен и организиран политически удар, каза магистратът, който на моменти едва сдържаше сълзите си, а в други повишаваше тон. \r\nНикой не може да ме накара да се оттегля от тази процедура. Може да надделеете при заключителното гласуване, но никога няма да ме накарате да се откажа. Никога, заяви Кавано пред съставляващите комисията 21 сенатори. \r\n\r\n \"Невинен съм\", каза Кавано. \"Никога не съм извършвал сексуално посегателство срещу никого, нито в гимназията, нито в университета\", добави той и обвини демократите, че искат да го съсипят. \r\n  \r\nСлед осем часа, започналото вчера изслушване приключи. Днес се очаква комисията по правосъдие да гласува дали да препоръча кандидатурата на Кавано да бъде разгледана от самия Сенат. \r\n\r\n \r\n  \r\n \n\t\t\t\t\t\t", "date": "2018.09.28", "title": "Брет Кавано отрече пред Сената обвиненията в сексуални посегателства"}
{"url": "http://www.bnews.bg/article/249432-barekov_s_razmazvasht_kontra_komentar_kam_traycho_i_prokopiev_kradetsat_kreshti_drazhte_kradetsa_bezdarno_tova_e_vashiyat_moralen_kray", "text": "\n Евродепутатът Николай Бареков реагира остро по повод подхвърлени обвинения срещу него от Трайчо Трайков и Иво Прокопиев. \r\n\r\n Ето какво написа той: \r\n\r\n   \r\n\r\n \"Хванати по бели гащи от прокуратурата и КОНПИ с милиони евро с неясен произход - Капитал, Трайчо Трайков (Крадеца) и Прокопиев - си намериха виновник. Бареков! Колко оригинално само. Бил съм виновен, защото съм ги издал в сигнал до прокуратурата, че са откраднали парите от продажбата на миноритарните дялове от ЕРП-тата. 100 милиона. По-голямо малоумие не можеха да измислят тиквениците. Хванати натясно, вместо да обяснят от къде са намерените им милиони, сочат този, който ги е разкрил за виновни. Стара изпечена тактика на Капиталци. Крадецът крещи Дръжте крадеца! Бездарно. Тези номера минават един, два пъти, но после няма кой да им се върже. Мен също ме разкостиха по компромат от тяхната Протестна мрежа, но бях проверен по същия начин и излязох абсолютно чист без да пискам и да обвинявам прокопиевци. А те вече са ОБВИНЯЕМИ за корупция в особено големи размери като министри и консултанти. Чака ги затвор и конфискация на милионите. Така, че да запазят спокойствие и да спрат да ползват бившата ми телевизия БТВ да бълват с лайномета срещу почтени и изстрадали от техните мръсотии граждани. Като мен и много други, които не смеят да им го извикат в очите. Спрете, Баста, това е вашият морален край! Вече не можете да бъдете в ролята на морален ментор на обществото. Не може вълк в овча кожа да ни чете морала, като същинска Талмуда от амвона на две сайтчета и една малотиражка, печатана на кенефна хартия. Просто Коледа за вас дойде малко по-рано и неочаквано, добре охранени розовобузковци.\" \r\n \n\t\t\t\t\t\t", "date": "2018.09.28", "title": "Бареков с РАЗМАЗВАЩ контра - коментар към Трайчо и Прокопиев: Крадецът крещи \"Дръжте крадеца!\" Бездарно! Това е вашият морален край! \r\n"}
{"url": "http://www.bnews.bg/article/249426-soleni_globi_za_miyachite_na_avtostakla_i_ulichnite_muzikanti", "text": "\n Нови строги правила и санкции, ако нарушаваме обществения ред в София. \r\n\r\n Според  нова наредба, ако вдигаме шум между 14:00 и 16:00 часа или след 22:00 часа в жилищните сгради, ще бъдем глобени. През почивните дни по-силният шум ще бъде разрешен след съгласие на съседите.  \r\n\r\n Шумът от строителни обекти също е забранен в часовете за почивка, както и от забавите на обществени места. \r\n\r\n Ще бъде забранено и използването на фойерверки от 22:00 до 08:00 часа, а на нова година след 01:00 часа през нощта.  \r\n\r\n Край слагат и на миячите на стъкла по светофарите, а уличните музиканти ще могат да свирят само с разрешение от районните кметове. \r\n\r\n „Най-много са жалбите за шум, особено през лятото”, обясни столичният кмет Йорданка Фандъкова. \r\n\r\n Ако не се спазва забраната за шум от домашни дейности, глобите ще са между 100 и 200 лева. При повторно нарушение  до 300 лева. \r\n\r\n И тук идва въпросът как ще се контролира спазването на наредбата. \r\n\r\n „Основните оплаквания, които получаваме е на кого да се обадим и кой ще санкционира, като вдигат шум след 22:00 часа. Ние трябва да сме по-взискателни към прилагането на тази наредба”, заяви Калоян Паргов, общински съветник БСП. \r\n\r\n Въпреки съмненията, че наредбата трудно ще бъде прилагана, кметът на София увери, че тя ще сложи ред дори и по кръстовищата на столицата. \r\n\r\n „Имат нужда контролните органи от запис и механизъм, по който ще могат да се контролират дейностите специално за това, което най-много притеснява шофьорите по кръстовищата - миенето на стъкла и събирането на пари”, заяви Фандъкова. \r\n\r\n Глоба се очаква да има обаче не само за тези, които мият стъклата, но и за шофьорите, ако им дават пари. \r\n \n\t\t\t\t\t\t", "date": "2018.09.28", "title": "Солени глоби за миячите на автостъкла и уличните музиканти"}
{"url": "http://www.bnews.bg/article/249423-vlazhnite_zoni_izchezvat_tri_pati_po_barzo_ot_gorite", "text": "\n Международната конвенция за влажните зони предупреди, че тези екосистеми, които са сред притежаващите най-голямо биоразнообразие в света, изчезват с тревожни темпове под въздействието на климатичните промени и урбанизацията, предаде БТА. \r\n\r\n Въпросната конвенция, подписана през 1971 г. в иранския град Рамсар и влязла в сила през 1975 г., е най-старото международно споразумение в областта на защитата на околната среда. Ратифицирана е от 170 държави.  \r\n\r\n \"Влажните зони изчезват 3 пъти по-бързо от горите\", заяви генералният секретар на конвенцията Марта Рохас Урего във връзка с доклад за глобалните перспективи на тези екосистеми.  \r\n\r\n Авторите му отбелязват, че между 1970 г. и 2015 г. около 35 процента от влажните зони на планетата - езера и реки, подпочвени води, мочурища, оазиси, торфени блата, естуари, мангрови гори, коралови рифове, както и рибарници и оризища, са изчезнали. Темповете на изчезването са се ускорили от началото на века. \r\n\r\n Ускореното изчезване е свързано с тенденции, като например климатични промени, демографски срив, урбанизация, влияние на моделите за консумация върху използването на земи и вода в земеделието. \"Това е тревожен зов - влажните зони снабдяват директно или индиректно с почти цялото количество сладка вода, консумирана в света\", поясни Марта Рохас Урего. \r\n\r\n Според експертите, влажните зони понастоящем обхващат 12,1 милиона кв.км площ, т.е. по-голяма площ от тази на Гренландия. Между 13 и 18 процента от тези зони са включени в Рамсарския списък с влажните зони с международно значение и са защитени. Над 40 процента от видовете живеят и се размножават във влажни зони. Съществуването на над 1 милиард души зависи от тези зони. \r\n \n\t\t\t\t\t\t", "date": "2018.09.28", "title": "Влажните зони изчезват три пъти по-бързо от горите"}
{"url": "http://www.bnews.bg/article/249428-nasa_zabelyaza_povredeniya_si_robot_oportyuniti_na_mars", "text": "\n Бяла точица в средата на кратер в долина на Марс. Това е роботът \"Опортюнити\", от който няма вест от 10 юни. Точицата се вижда на снимка, направена от космически апарат, който се намира на 267 км над марсианската повърхност, предаде АФП. \r\n  \r\nНАСА оповести, че на 20 септември камера с висока резолюция на космическия апарат \"Марс рикънисънс орбитър\" заснела района, където \"Опортюнити\" е в хибернация от появата на голяма прашна буря през юни. Тя бе толкова голяма, че обхвана за месеци цялата Червена планета. \r\n\r\n Без блокираните от прашната буря слънчеви лъчи, които да захранят слънчевите му панели, \"Опортюнити\" започна зимен сън през юни. Инженери от НАСА се надяваха, че батериите ще продължат да функционират достатъчно дълго, за да разбудят робота, след като отмине бурята. \r\n  \r\nТя обаче утихна, а НАСА все още не е възстановила контакта си с робота, който бе смятан за безсмъртен, тъй като мисията му, започнала през 2004 г., първоначално бе 90-дневна. \r\n\r\n На направената от \"Марс рикънисънс орбитър\" снимка марсианската повърхност е ясно различима. Забелязва се релефът на долината, където се намира \"Опортюнити\". \r\n\r\n На 31 август НАСА си даде срок до средата на октомври, за да възстанови комуникациите с робота. След това мисията му би трябвало официално да се смята за приключена. \r\n  \r\n \n\t\t\t\t\t\t", "date": "2018.09.28", "title": "НАСА забеляза повредения си робот „Опортюнити“ на Марс"}
{"url": "http://www.bnews.bg/article/249443-zastrelyaha_mis_bagdad_v_kolata", "text": "\n Иракската моделка Тара Фарис, обявена за „Мис Багдад 2015“, е била застреляна в столицата на Ирак, съобщава Kurdistan24, позовавайки се на местната полиция \r\n\r\n 22-годишната красавица е била убита в колата си на 27 септември. Фарис живяла в град Ербил в населяваната от кюрди част на страната, но пътувала често до Багдад. От полицията съобщиха, че убийството се разследва. Моделката, която е и звезда в социалните мрежи, е била простреляна 6 пъти. В Туитър се появиха снимки от автомобила, по които личат следите от кръв.  \r\n\r\n Фарис има над 2,6 млн. последователи в Инстаграм, където често публикува свои манекенски снимки. В YouTube я следват над 87 000 души. Фейсбук я избира за кралица на красотата в Багдад за 2015 година. След новината за смъртта ѝ в Инстаграм беше публикувана нейна черно-бяла снимка, а под нея шокираните ѝ почитатели изразиха своите съболезнования. \r\n \n\t\t\t\t\t\t", "date": "2018.09.28", "title": "Застреляха „Мис Багдад“ в колата ѝ"}
{"url": "http://www.bnews.bg/article/249434-borisov_se_sreshtna_s_donald_tusk_v_nyu_york", "text": "\n Премиерът Бойко Борисов се срещна с председателя на Съвета на Европейския съюз. \r\n\r\n \"Двамата имахме дълга среща. С него обсъдихме речите, които ще изнасяме на тема „ООН за всички хора: глобално лидерство и споделени отговорности за мирни, равнопоставени и устойчиви общества“. От една страна всички сме концентрирани върху процесите, които текат, но в същото време виждаме колко разединени и несигурни стават отношенията в света\", написа Борисов в профила си във Facebook. \r\n\r\n Министър-председателят е в Ню Йорк за 73-та среща сесия на Общото събрание на ООН. \r\n\r\n \"Приносът на България за Западните Балкани се оценява от всички много високо. Това посочиха лидерите по време на конференцията за Западните Балкани в рамките на форума на ООН\", заяви той.  \r\n\r\n \"Очакват от нас и занапред да продължим да подкрепяме този път, тази перспектива и темпото да не спада до финалната фаза\", допълни премиерът.  \r\n \n\t\t\t\t\t\t", "date": "2018.09.28", "title": "Борисов се срещна с Доналд Туск в Ню Йорк!"}
{"url": "http://www.bnews.bg/article/249420-lom_i_tri_sela_v_regiona_na_protest_zaradi_loshi_patishta", "text": "\n Лом и три села в региона се вдигат в петък на протест заради лошото състояние на пътищата. Единият протест ще се проведе в Лом хората ще изразят в Лом, а другият - в ломското село Добри дол. \r\n\r\n Те ще започнат в 10 часа и се очаква да се блокират всички пътища за крайдунавския град. Това означава, че и трафикът за \"Дунав мост\" 2 ще бъде спрян по второкласния път между Видин и Лом. \r\n\r\n Междувременно от Агенция \"Пътна инфраструктура\" съобщиха, че ремонт и на двата пътя започва още в понеделник.  \r\n \n\t\t\t\t\t\t", "date": "2018.09.28", "title": "Лом и три села в региона на протест заради лоши пътища"}
{"url": "http://www.bnews.bg/article/249424-8_dushi_sa_arestuvani_v_slovakiya_za_ubiystvoto_na_zhurnalista_yan_kutsiyak", "text": "\n 8 души бяха арестувани в Словакия за убийството на журналиста Ян Куцияк. \r\n\r\n Той и годеницата му бяха разстреляни преди седем месеца. Престъплението потресе страната и доведе до най-големите улични протести след падането на комунизма през 1989 г. \r\n\r\n Преди да бъде убит, Куцияк разследваше близък до управляващите бизнесмен, вероятно замесен в измами и корупция. \r\n \n\t\t\t\t\t\t", "date": "2018.09.28", "title": "8 души са арестувани в Словакия за убийството на журналиста Ян Куцияк"}
{"url": "http://www.bnews.bg/article/249422-pochina_oshte_edna_zhena_sled_katastrofata_s_avtobus_kray_svoge", "text": "\n Почина още една жена от ранените в катастрофата край Своге, потвърдиха от \"Пирогов\" за NOVА. След повече от месец усилия, лекарите, за съжаление, не успяха да спасят живота й. Така жертвите на жестоката катастрофа стават 18. \r\n\r\n Тежкият инцидент стана на 25 август. Тогава пълен с пътници автобус излезе от пътя и се преобърна на асфалтова площадка под нивото на пътното платно на изхода на града. \r\n\r\n Разследването на фаталното произшествие продължава. Към момента единственият обвиняем е шофьорът на автобуса, който е на свобода под гаранция.  \r\n \n\t\t\t\t\t\t", "date": "2018.09.28", "title": "Почина още една жена след катастрофата с автобус край Своге\r\n"}
{"url": "http://www.bnews.bg/article/249419-sluzhitelite_na_rayanear_protestirat", "text": "\n Повече от 40 хиляди души ще бъдат засегнати от поредната стачка на служителите на ирландския нискотарифен авиопревозвач \"Райънеър\". \r\n\r\n Компанията отменя 250 от общо 2400 полета заради стачки на кабинния персонал в Белгия, Италия, Холандия, Португалия, Испания и Германия, както и на германските пилоти. \r\n\r\n Това е втори протест с подобни мащаби за \"Райънеър\", след като през август стачка в пет европейския страни засегна 55 хиляди пътници. \r\n \n\t\t\t\t\t\t", "date": "2018.09.28", "title": "Служителите на \"Райънеър\" протестират!"}
{"url": "http://www.bnews.bg/article/249430-dilyana_i_blatechki_se_sabraha_miskata_go_nagrabi_za_rozhdeniya_si_den", "text": "\n Дни след като медиите гръмнаха, че Блатечки и Диляна Попова са се събрали, за да отпразнуват  кръщенето и рождения ден на сина им Борил, актьорът е присъствал и на личния празник на моделката \r\nНа 24 септември Диляна навърши 36 години и си подари компанията на детето й, когото обсипа с целувки.  На скромното тържество присъстваха само няколко приятелки на Диляна, а единствения мъж бе Асен, пише „България Днес“. \r\nМанекенката и плейбоят крият дали са заедно като щастливо семейство, но приближени до тях коментират, че ако ги свързваше само детето актьорът нямаше да бъден поканен на партито на Попова, която очевидно е все още влюбена в него.   \r\n \n\t\t\t\t\t\t", "date": "2018.09.28", "title": "Диляна и Блатечки се събраха, миската го награби за рождения си ден "}
{"url": "http://www.bnews.bg/article/249433-gavryat_se_s_nedorazumenieto_kulagin_sravniha_go_s_luna", "text": "\n Валентин Кулагин лъсна на колаж с фолк певицата Луна. При това не един до друг, а в общ кадър. Изпълнителката на „Бягайте крачета” е заела тялото си, а гримьорът — лицето си за уникалното умотворение на феновете на „ВИП Брадър”, пише „България днес”. Мнозина дори откриват голяма прилика помежду им. \r\nКулагин е същият дразнител за съквартирантите, каквато беше и Луна. Освен всичко останало, двамата побъркват съквартирантите до краен предел. \r\nМеждувременно колажът се превърна в абсолютен хит в интернет. Феновете обаче още се колебаят за име на творението си–Колуна или Лунагин. \r\n  \r\n \n\t\t\t\t\t\t", "date": "2018.09.28", "title": "Гаврят се с недоразумението Кулагин, сравниха го с Луна "}
{"url": "http://www.bnews.bg/article/249425-limuzinata_na_tramp_hladilnik_s_krav_orazhiya_i_sistema_za_noshtno_vizhdane", "text": "\n Американският президент има нова лимузина. „Кадилак”-ът струва 1,5 млн. долара и е оборудван дори с хладилник с кръв. \r\n\r\n Подобно на предшествениците си, и тази лимузина е наречена „Звярът\". Тя дебютира в Ню Йорк, където Тръмп е за форума на високо равнище на ООН. Основната задача на суперколата е да предпази президента от всяко възможно нападение, включително с химическо и биологично оръжие. В случай че държавният глава бъде ранен, „Звярът” има огромен набор от медицинско оборудване и продукти, включително и хладилник с кръв и кръвна плазма от кръвната група на Тръмп. \r\n\r\n В колата е монтирано различен вид оръжие, готово да се справи с всяка една заплаха. Колата има и система за нощно виждане, може да изстрелва сълзотворен газ, да изхвърля масло, върху което преследващи я автомобили да се подхлъзнат и излязат от контрол. \r\n\r\n Корпусът е брониран и дебел 20 сантиметра, а прозорците - поне 15. Така вратата на „Звярът” тежи колкото тази на самолет „Боинг 757”, а на дръжките й има и електрошокова система срещу евентуални нападатели. \r\n\r\n Комуникационната система също е високотехнологична и от нея дори има достъп до кодовете, с които президентът може да нареди изстрелването на ядрени оръжия. \r\n \n\t\t\t\t\t\t", "date": "2018.09.28", "title": "Лимузината на Тръмп: Хладилник с кръв, оръжия и система за нощно виждане "}
{"url": "http://www.bnews.bg/article/249427-borisov_sanktsiite_na_sasht_shte_napravyat_neraboteshto_sporazumenieto_na_evropa_s_iran", "text": "\n Доналд Тръмп обяви Иран за враг номер едно на САЩ. Пред Общото събрание на ООН американският президент поиска светът да изолира Иран и да спре търговията със страната. Тръмп обяви, че нови санкции срещу режима ще влязат в сила от 5 ноември. \r\n\r\n Европейските лидери обаче решиха да останат в споразумението, съгласно решението на Европейския съвет. Но според българския премиер Бойко Борисов американските санкции ще направят споразумението неработещо. \r\n\r\n „При тези санкции, при това отношение на Щатите... Знам, че когато бъдат наложени санкции за фирмите, на компаниите, които работят с Иран, ще видите как една по една държавите ще започнат да се отдръпват, защото са най-големите им компании”, коментира министър-председателят. \r\n \n\t\t\t\t\t\t", "date": "2018.09.28", "title": "Борисов: Санкциите на САЩ ще направят неработещо споразумението на Европа с Иран"}
{"url": "http://www.bnews.bg/article/249421-izgoreliyat_blok_v_bozhurishte_nyakolko_semeystva_ostavat_bez_pokriv", "text": "\n Пожар остави семейства без дом в Божурище. Сигналът на 112 бил подаден малко след 22 часа. На място се отзовават 4 пожарни екипа, които борят стихията с часове.  \r\n\r\n По първоначална информация огънят тръгва от апартамент на втория етаж в блока. \r\n\r\n Част от живеещите в сградата разказват, че апартамента е на психично болен мъж, който заплашил по-рано през деня да се самозапали и по думите им го сторил. Според други пък той не е показвал признаци да има психични проблеми.  \r\n\r\n Кметът на Божурище осигури хотел за хората, които останаха на студено заради пожара. Никой не се е възползвал от това предложение, тъй като хората са се притеснявали от набези на мародери. Те са останали да пазят жилищата си цяла нощ. \r\n\r\n Огънят напълно е унищожил покрива на блока. От общо 7 апартамента, 3 са изцяло изпепелени. Част от тях не са застраховани.  \r\n \n\t\t\t\t\t\t", "date": "2018.09.28", "title": "ИЗГОРЕЛИЯТ БЛОК В БОЖУРИЩЕ: Няколко семейства остават без покрив!"}
{"url": "http://www.bnews.bg/article/249437-startira_festivalat_kapana_fest_v_plovdiv", "text": "\n Емблематичният за Пловдив фестивал “Капан фест“ се открива в петък. Този сезон организаторите се концентрират над двете основни сцени на фестивала: главната сцена - The Stars Stage, и рок сцената.  \r\n\r\n Музикални групи от пет държави ще забиват на есенното издание на фестивала, уточняват организаторите. Много заведения, работилници и забавления ще очакват посетителите през следващите три дни в града под Тепетата.  \r\n \n\t\t\t\t\t\t", "date": "2018.09.28", "title": "Стартира фестивалът “Капана фест“ в Пловдив"}
{"url": "http://www.bnews.bg/article/249408-poshlo_vizhte_esil_dyuran_kato_porno_aktrisa_snimka_za_vazrastni", "text": "\n Есил Дюран скандализира социалната мрежа. Певицата реши да пуснe снимка, на която е позирала с доста палаво гащеризонче преди 15 години. Кадърът е наистина шокиращ, защото облеклото й е като от порно филм - с огромна дупка точно на задните части, чиято голота се отличава значително от сребристия плат на дрехата. \r\n\r\n \"СЪПЕРНИЦА”-15 years ago...доста смело от моя страна..\", коментира сама кадъра изпълнителката.  \r\n\r\n Фотосът натрупа стотици харесвания, а коментарите бяха палави и положителни. Повечето потребители в социалната мрежа хвалеха ретро парчетата на Есил и се радваха на провокативната й визия. Снимка вижте  \r\n  \r\n \n\t\t\t\t\t\t", "date": "2018.09.28", "title": "ПОШЛО! Вижте Есил Дюран като порно актриса (Снимка за възрастни)"}
{"url": "http://www.bnews.bg/article/249416-prodalzhava_li_da_raboti_hotel_marinela", "text": "\n Запечатаха административно хотел „Маринела” на бизнесмена Ветко Арабаджиев. В петък сутринта в сградата не цареше обичайното оживление, но в същото време от хотела казват, че всички стаи са заети за дни напред.  \r\n\r\n От управата заявиха, че административната санкция е наложена заради друга фирма. При проверка от НАП не е бил представен документ за сертификация на софтуера за резервации в хотела. Според управата на „Маринела” всички необходими документи са били внесени към НАП на 17 септември и хотелът продължава да функционира. А запечатването от НАП може да бъде обжалвано.   \r\n\r\n По-рано спецсъдът запорира банкови сметки, имоти и дружествени дялове на Ветко и Маринела Арабаджиеви, по искане на Специализираната прокуратура. Семейството е обвинено в данъчни престъпления и пране на пари. Те бяха обявени за издирване чрез Интерпол.  \r\n\r\n За постоянно в ареста е техния син Вълчо Арабаджиев, както и двете счетоводителки Ромелия Кирилова и Елена Караянева. Те бяха задържани при акция в хотелите на Арабаджиеви и обвинени, че са част от престъпна група, занимавала се с укриване на данъци и пране на пари. \r\n\r\n Съдебни заповеди за запор са издадени за 12 банкови сметки на Ветко и Маринела Арабаджиеви в различни трезори. Точната сума на запорираните средства ще бъде уточнена след представянето на офциални данни от всички банкови институции. Със съдебни заповеди са запорирани дялове на Маринела Арабаджиева в пет търговски дружества за общо 165 000 лева, както и дялове на Ветко Арабаджиев в две търговски дружества за 114 000 лева. Запор е наложен и над четири имота, собственост на Маринела Арабаджиева, намиращи се в Пловдив, София и с. Свежен. \r\n\r\n От прокуратурата уточняват, че в официалните регистри Ветко Арабаджиев не фигурира като собственик на недвижим имот, както и на моторно превозно средство. Като физическо лице Маринела Арабаджиева също не притежава автомобил. \r\n \n\t\t\t\t\t\t", "date": "2018.09.28", "title": "Продължава ли да работи хотел \"Маринела\"?"}
{"url": "http://www.bnews.bg/article/249418-ostavat_dva_dni_za_razmisal_predi_refereduma_v_makedoniya", "text": "\n В полунощ приключи кампанията за референдума за смяната на името на Македония. \r\n\r\n Премиерът Зоран Заев избра населения предимно с албанци място, а именно град Тетово за заключителния митинг с призив “Излез ЗА Македония”. А в центъра на Скопие, пред парламента се събраха хора с призив за бойкот на вота. \r\n\r\n Сега в Македония има не един, а два дни за размисъл. Забранени са агитации, разрешена е единствено кампанията на Държавната изборна комисия с призив хората да гласуват. \r\n\r\n Припомняме, че македонските граждани трябва да отговорят на въпроса - “Подкрепяте ли членство в НАТО и ЕС с договора за промяна на името между Република Македония и Гърция”. \r\n \n\t\t\t\t\t\t", "date": "2018.09.28", "title": "Остават два дни за размисъл преди рефередума в Македония\r\n"}
{"url": "http://www.bnews.bg/article/249417-nov_tsiklon_shte_udari_gartsiya_v_sledvashtite_dni", "text": "\n Опасен циклон вилнее в съседна Гърция. Бурята \"Ксенофон\" удари южната част на Йонийско море, полуостров Пелопонес, остров Крит и областта Атика. Има опасност от силни валежи и бурни ветрове. Гръцките власти забраниха трафика от пристанищата Пирея и Рафина.  \r\n\r\n Очаква се времето да се влоши още повече в петък. Нов силен циклон на име “Зорба“ ще премине през страната в почивните дни. Здравните заведения и противопожарните служби са в пълна готовност. Според Националната метеорологична служба бурята ще се движи на изток през Пелопонес, а в събота се очаква да стигне Крит. Много от фериботните линии между континентална Гърция и островите са спрени. \r\n\r\n Външното ни министерство съветва българите в Гърция да бъдат внимателни и да изпълняват инструкциите на местните власти. При нужда от съдействие сънародниците ни могат да се свържат с посолството в Атина на телефон: +30 693 70 96 220. \r\n\r\n Властите призовават хората да не излизат, ако това не е крайно наложително. \r\n \n\t\t\t\t\t\t", "date": "2018.09.28", "title": "Нов циклон ще удари Гърция в следващите дни"}
{"url": "http://www.bnews.bg/article/249415-babh_produktite_s_iztekal_srok_stoyat_v_sklada_zashtoto_nie_nyamame_myasto", "text": "\n \"Нашите инспектори също са подложени на агресия. Не физическа, a вербална\". Това заяви за пред Нова д-р Станимир Спасов, директор на Областната дирекция по безопасност на храните във Велико Търново. \r\n\r\n Преди дни репортерът на \"Господари на ефира\" Димитър Върбанов беше пребит заради поредица от репортажи за продажба на храни с изтекъл срок на годност.  \r\n\r\n \"Първият сигнал дойде от господин Върбанов, от \"Господари на ефира\". Извършихме съвместна проверка. Констатираните количества храни с изтекъл срок са възбранени. Ставаше въпрос за голямо количество, чиято стойност беше доста по-висока от моите правомощия да налагам възбрана - става дума за 9 тона на стойност над 25 хиляди лева, затова пуснахме докладна записка. Издадена е заповед за спиране на реализацията и унищожаване от изпълнителния директор\", посочи той, като подчерта, че всички документи за тяхното унищожаване са издадени.  \r\n\r\n Спасов обясни, че продуктите още не са унищожени, защото тече съдебно разследване:\"Докато то продължава, тези храни не трябва да се унищожават\".  \r\n\r\n \"Срещу нашите наказателни постановления има заведени две дела, в които се твърди, че това, което намираме, или част от него всъщност са мостри\", допълни той.  \r\n\r\n По-рано от БАБХ обявиха, че прокуратурата и разследващите не са дали некачествените храни да бъдат закарани до екарисаж, а от прокуратурата контрираха, че те нямат такива правомощия. \r\n\r\n Д-р Спасов обясни, че БАБХ не разполага със складове, в които да може да съхрани толкова голямо количество продукти, затова ги е оставил в склада. По думите му  всяка седмица там са се извършвали проверки и не са били установени нарушения.  \r\n\r\n \"С тези храни те не търгуват. За да бъде затворен складът, ние трябва да имаме законово основание за това\", изтъкна той.  \r\n\r\n Кой не си е свършил работата и защо институциите си прехвърлят отговорността? Отговора гледайте във видеото. \r\n \n\t\t\t\t\t\t", "date": "2018.09.28", "title": "БАБХ: Продуктите с изтекъл срок стоят в склада, защото ние нямаме място"}
