{"url": "http://www.bnews.bg/article/265352-bez_iznenadi_vlastta_podkrepi_simeonov_da_natsionalizirat_lotariyata_ot_vasil_bozhkov_i_tsekite_zasega", "text": "\n Финансовият министър Владислав Горанов ще предложи Комисията по хазарта да стане едноличен орган, в който да се концентрира отговорността. Това стана ясно в парламента след срещата между министъра и Валери Симеонов. \r\n\r\n Лидерът на НФСБ внесе вчера промени в Закона за хазарта, които предвиждат забрана на частните лотарии. Малко след разговорите между Горанов и Симеонов, лидерът на участващата в управлението НФСБ заяви, че премиерът Борисов е подкрепил идеята. \r\n\r\n   \r\n \n\t\t\t\t\t\t", "date": "2020.01.17", "title": "Без изненади: Властта подкрепи Симеонов да национализират лотарията от Васил Божков и Цеките! Засега!"}
{"url": "http://www.bnews.bg/article/265346-tervel_pulev_s_parvi_komentar_za_iznevyarata", "text": "\n „Цял ден близки, приятели и журналисти ме занимават с някакъв скандал, който е скалъпен. Някой си прави ПР на наш гръб”, това заяви Тервел Пулев, няколко часа след материала на TrafficNews, в който  пловдивски боксьор - Боньо Робовски обвини в изневяра съпругата си и то именно с известния боксьор. \r\n\r\n „Нека хората сами да си решават семейните проблеми без да ни намесват. Ние сме едно прекрасно семейство, с две прекрасни деца. Това не може да ни бутне изобщо”, пък заяви съпругата на Пулев. \r\n\r\n   \r\n\r\n Двамата любовници водят разговори във вайбър и месиджър, но не след дълго истината излиза наяве. В чатовете те постоянно си казват колко много се обичат и че това между тях не е временна авантюра, а нещо наистина истинско.  \r\n\r\n Подарявам ти я, да сте живи и здрави!!!Аз продължавам напред!!!! Колега си ми и искам да знаеш - коя жена пуска жалба да те затворят 24ч за домашно насилие и на следващият ден си идва вкъщи и прави секс, след което и аборт. Да си имаш едно наум.\" - пише разгневеният съпруг, който  е бивш боксьор.  \r\n \n\t\t\t\t\t\t", "date": "2020.01.17", "title": "Тервел Пулев с първи коментар за изневярата \r\n"}
{"url": "http://www.bnews.bg/article/265351-zhurnalistat_dimitar_bayraktarov_sas_skandalni_razkritiya_za_ogromni_krazhbi_na_voda_dokumenti", "text": "\n Журналистът Димитър Байрактаров публикува скандални документи от заседание на КЕВР, от които се разяснява за огромни кражби на вода във ВиК Шумен. Всичко това е станало преди една година и за кражбите са били сезирани омбудсмана Мая Манолова и Сотир Цацаров. Ето и публикацията на Байрактаров: \r\n\r\n \r\n\r\n   \r\n \n\t\t\t\t\t\t", "date": "2020.01.17", "title": "Журналистът Димитър Байрактаров със скандални разкрития за огромни кражби на вода!-документи"}
{"url": "http://www.bnews.bg/article/265354-blizkata_do_vlastta_gbs_shte_stroi_pediatriyata", "text": "\n С решение на министъра на здравеопазването Кирил Ананиев са класирани участниците и е определен изпълнителят на обществена поръчка  за извършване на инженеринг (проектиране, строителство и авторски надзор) на Национална многопрофилна детска болница\". \r\n\r\n Определеният от министъра на здравеопазването изпълнител е ДЗЗД „ДЕТСКО ЗДРАВЕ“ с участници в обединението \"Главболгарстрой\" АД, \"ГБС – Пловдив\" АД и \"Главболгарстрой Интернешънал\" АД. \r\n\r\n Обществената поръчка за строеж на сграда за Национална детска болница е на стойност 95, 5 млн. лв., а изпълнителят ще трябва да възстанови и подсили 40-годишното железобетонно скеле в двора на Александровска болница.  \r\n \n\t\t\t\t\t\t", "date": "2020.01.17", "title": "Близката до властта ГБС ще строи Педиатрията"}
{"url": "http://www.bnews.bg/article/265353-prokuraturata_i_geshev_atakuvaha_tets_bobov_dol_zaradi_opasniya_italianski_bokluk_predstoi_arest_na_oligarha", "text": "\n Районна прокуратура - Дупница води разследване за престъпление против народното здраве и против околната среда в ТЕЦ \"Бобов дол\", съобщиха от прокуратурата. \r\n\r\n Сигналът е подаден от Национална и Икономическа полиция, областната дирекция на МВР в Кюстендил, както и представители на РИОСВ - Перник. \r\n\r\n Разследването се извършва за съхранение и горене на опасни отпадъци. От прокуратурата посочват, че това би могло да доведе до евентуално замърсяване на околната среда и да създава опасност за здравето на хора, животински и растителни видове. \r\n\r\n Освен протести срещу топлоцентралата се водят и съдебни битки \r\n\r\n В хода на разследването е бил извършен оглед на местопроизшествие, иззети са множество веществени доказателства, разпитани са свидетели, изискани са писмени документи за осъществяване на дейността. \r\n\r\n На място три мобилни лаборатории извършват необходимите изследвания. \r\n\r\n Разследването продължава. \r\n\r\n Припомняме, че на 27 декември миналата година над 100 души протестираха в центъра на града с искане тежкотоварните камиони с въглища за ТЕЦ-а да спрат да минават по главната улица и през селата им, защото от силните вибрации къщите на им се рушат. \r\n\r\n Лидерът на БСП Корнелия Нинова заяви, че ще поиска от главния прокурор Иван Гешев да разследва нередностите в ТЕЦ \"Бобов дол\". \r\n\r\n След разпореждане на на тогавашния главния прокурор Сотир Цацаров МОСВ започнапроверки на място в четири ТЕЦ-а - \"Топлофикация - Перник\" АД, ТЕЦ \" Боб \r\n \n\t\t\t\t\t\t", "date": "2020.01.17", "title": "Прокуратурата и Гешев атакуваха ТЕЦ Бобов дол заради опасния италиански боклук! Предстои арест на олигарха!\r\n"}
{"url": "http://www.bnews.bg/article/265355-klana_karakachanovi_narezhda_kartite_v_zdravnata_kasa", "text": "\n Служители от НЗОК се свързаха с нас, за да разкажат, че всичко в Националната Здравно Осигурителна Каса (НЗОК) се диктува от сестрата на Красимир Каракачанов Светлана. От години същата заема ключов пост в най-важната структура на НЗОК Правна дирекция. На практика Светлана Дончева Каракачанова-Немска е участвала в назначаването на хората, заемащи ключовите постове в НЗОК. Служителите ни представиха цяла папка с протоколи за провеждани конкурси, като заявиха, че повечето са нагласявани, за да бъде назначен определен човек. Специалистите ни обръщат внимание на   \r\n\r\n                                                                                  ПРОТОКОЛ \r\n\r\n                                                                          №  48/17.04.2019 г. \r\n\r\n От проведен изпит чрез тест за длъжността „Директор на дирекция” в дирекция „Договаряне на лекарствени продукти, медицински изделия и отстъпки“ в ЦУ на НЗОК. \r\n\r\n Хората ни обясниха, че тази длъжност е пряко свързана със скандала, който избухна преди дни за огромните разлики в цените на лекарствата на частни и държавни болници. Те ни представиха и  \r\n\r\n НАРЕДБА № 10 ОТ 2009 Г. ЗА УСЛОВИЯТА, РЕДА, МЕХАНИЗМА И КРИТЕРИИТЕ ЗА ЗАПЛАЩАНЕ ОТ НАЦИОНАЛНАТА ЗДРАВНООСИГУРИТЕЛНА КАСА НА ЛЕКАРСТВЕНИ ПРОДУКТИ, МЕДИЦИНСКИ ИЗДЕЛИЯ И НА ДИЕТИЧНИ ХРАНИ ЗА СПЕЦИАЛНИ МЕДИЦИНСКИ ЦЕЛИ, ДОГОВАРЯНЕ НА ОТСТЪПКИ И ПРИЛАГАНЕ НА МЕХАНИЗМИ, ГАРАНТИРАЩИ ПРЕДВИДИМОСТ И УСТОЙЧИВОСТ НА БЮДЖЕТА НА НЗОК (ЗАГЛ. ИЗМ. - ДВ, БР. 67 ОТ 2011 Г., ИЗМ. И ДОП. - ДВ, БР. 48 ОТ 2014 Г., ДОП. - ДВ, БР. 62 ОТ 2015 Г., В СИЛА ОТ 14.08.2015 Г., ИЗМ. - ДВ, БР. 17 ОТ 2019 Г.) \r\n\r\n В тази наредба точно и ясно е описано всичко и според специалистите няма как да има такива огромни разлики, ако в дирекция \"Правна\", която се ръководи от сестрата на Каракачанов и от дирекцията за договаряне на лекарствени продукти. Според тях финансовите ресурси, които се контролират са за милиарди левове, а сестрата на Каракачанов често демонстрирала, че брат ѝ е вицепремиер и е недосегаема. Освен това същата често казвала, че съвсем скоро съпругата на Каракачанов Росица Слабакова ще бъде назначена за шеф на Софийската Апелативна Прокуратура, за което Каракачанов вече бил предявил претенции. За последното ще следим и то ще е доказателство дали между Гешев и Каракачанов има топла връзка и гаранции за прокурорски чадър.  \r\n\r\n   \r\n \n\t\t\t\t\t\t", "date": "2020.01.17", "title": "Клана Каракачанови нарежда картите в Здравната Каса"}
{"url": "http://www.bnews.bg/article/265348-bremenna_zhena_i_5_ot_detsata_y_sa_otkriti_martvi", "text": "\n Телата на 7 души бяха открити в масов гроб в област в Северозападна Панама в област, която е контролирана от религиозна секта, съобщи Би Би Си. \r\nСред мъртвите са й бременна жена и пет от децата ѝ. \r\n\r\n Според властите сектата е приложила ритуал по екзорсизъм, за да изгони демоните от жертвите. \r\n\r\n Хората са задържани против волята им, малтретирани са и ако не признавали за греховете си, ги обивали. \r\n15 души, които са били вкючени насилствено в ритуала, са с наранявания, но вече са освободени. \r\n\r\n 10 души са арестувани по подозрения в убийство. Сред тях има и непълнолетен. Задържаните трябва да се явят пред съда. \r\n\r\n Гробът бил открит, след като местни хора сигнализирали властите за семейства, задържани против волята им. \r\n\r\n Мястото се намира на около 250 км от Панама сити. Районът се контролира от религиозна секта, наречена \"Нова светлина от Бог\". \r\n\r\n Според АФП един от задържаните е бащата на бременна жета, открита в гроба. \r\n \n\t\t\t\t\t\t", "date": "2020.01.17", "title": "Бременна жена и 5 от децата й са открити мъртви\r\n"}
{"url": "http://www.bnews.bg/article/265345-kyuloti_i_chorapi_na_kralitsa_viktoriya_otivat_na_targ", "text": "\n Долно бельо под формата на огромни памучни кюлоти, дълги копринени чорапи, боти, елече и пола на кралица Виктория отиват на търг, пише в. \"Дейли мейл\". \r\n\r\n Ценните кралски лотове могат да бъдат продадени за над 13 хиляди британски лири. \r\n\r\n Аукционът се организира следващия вторник от \"Хенсънс окшъниърс\" в град Етуол, графство Дарбишър. Кралските вещи принадлежат на 63-годишния електроинженер Родерик Уилямс , който след дълги колебания решил да ги предложи на търг. Колекцията представлява една почти пълна премяна на кралицата - от бельото до обувките. \r\n\r\n Същата аукционна къща успя да продаде през 2008 година кюлоти на кралица Виктория за 4500 лири, риза за спане за 3800 и нощница за 5200 паунда. \r\n\r\n Ценната колекция с кралски одежди електроинженерът Уилямс наследил от пра-пра дядо си Александър Ламонт Хендерсън. Той бил кралски фотограф до смъртта на Нейно Величество през 1901 година.  \r\n\r\n Фотографът получил одеждите от прислужниците на кралицата като бартер срещу портрети и снимки, които им направил навремето. \r\n \n\t\t\t\t\t\t", "date": "2020.01.17", "title": "Кюлоти и чорапи на кралица Виктория отиват на търг"}
{"url": "http://www.bnews.bg/article/265350-arestuvat_i_hristo_kovachki_zaradi_bokluka", "text": "\n Енергийният олигарх Христо Ковачки може скоро да прави компания на бившия министър Нено Димов, твърдят пред „Уикенд” два независими източника. Те припомнят, че разработката срещу аферите в екологията – за водната криза и вноса на токсичен италиански боклук, започва през ноември, броени дни след като Иван Гешев и Сотир Цацаров, тогава главен и зам.-главен прокурор, както и шефовете на ДАНС Димитър Георгиев, Националната разузнавателна служба Атанас Атанасов и служба „Военна информация” Велко Атанасов се връщат от командировка в САЩ. \r\n\r\n Последва нещо нечувано досега – министър беше арестуван и хвърлен в килията, като Нено Димов по този начин оставя името си в модерната ни история. С това обаче няма да свършат нито арестите, нито разпитите, допълват източниците на \"Уикенд\", които са капацитети по темата, която определено е свързана с националната сигурност. \r\n\r\n След задграничната командировка на шефовете от прокуратурата и спецслужбите Христо Ковачки е поставен на мушката на прокуратурата. Неговият ТЕЦ „Сливен” има разрешително за изгаряне на неопасни отпадъци, очаква се с такъв документ да се сдобият ТЕЦ „Бобов дол”, „Топлофикация – Перник” и „Брикел”. Източниците са категорични, че в тях и досега къде с разрешение, къде без разрешение през нощта се горят отпадъци, а а местните хора разбират за това по нетърпимата воня. \r\n\r\n Самият Христо Ковачки обаче от години е изпратил семейството си да живее в Кан и редовно ги посещава през уикендите. Ако тук отговорни фактори си затварят очите пред екологичните безобразия, отвъд океана били наясно и дали знак, че това не може да се търпи повече. В противен случай се развързват ръцете на мафиотски структури от типа на калабрийската ндрангета, в чието портфолио е боклукът, да се поставят над държавните структури. \r\n\r\n Ковачки, чието първоначално натрупване на капитала се губи в мътните години на ВИС, обаче няма да е единственият разследван енергиен бос. Покрай него ще изгорят и високопоставени служители от министерството на екологията, които са разписвали вноса на чужди боклуци за изгаряне в нашите циментови заводи и ТЕЦове и са си затваряли очите пред надвисналата водна криза. \r\n\r\n Както казва самият лидер на ВМРО, партията поела екологичното министерство: „Не приемаме Нено Димов да бъде изкупителна жертва.” Тъмни облаци са надвиснали над зам.-министъра Николай Кънчев, чиито ресори са доходоносните сектор „ВиК” и Предприятието за управление на дейностите по опазване на околната среда, което има свой годишен бюджет от десетки милиони лева. Кънчев, който иначе е сред босовете на ВМРО, в същото време, както „Уикенд” вече писа, е в несъвместимост. \r\n\r\n С думи прости – той хем е шеф на неправителствената организация „Гоце Делчев”, хем е зам.-министър на екологията. Инспекторатът на Министерския съвет е институцията, която трябва да разбули това потъпкване на закона, но досега необяснимо мълчи. Иначе Кънчев е завършил история, има професионална квалификация по финансов мениджмънт от Стопанската академия в Свищов, известен е като „дясната ръка” на Красимир Каракачанов във ВМРО, но не е ясно доколко разбира от екология. Но така или иначе той е част от политическия кабинет. \r\n\r\n Да видим какво правят обаче експертите, до които се допитва този политически кабинет? Веселин Теофилов, например, е политически съветник на министъра, а Георги Балчев е шеф на Агенцията по околна среда, като и за тях се твърди, че представляват интерес за прокуратурата. Двамата имат доста сходни политически биографии – те са лансирани от движение „БГ патриот” с шеф прословутия Бате Харо - Петър Харалампиев, който беше арестуван, понеже като председател на Агенцията за българите в чужбина, продава българско гражданство. Неговата малка партийка от години се подвизава под крилото на ВМРО. \r\n\r\n През 2015 г. Георги Балчев е бил кандидат за районен кмет на софийския район „Средец”, а Теофилов – на район „Илинден”, но и двамата без успех. Те не са избрани и за общински съветници с листата на ВМРО, но им е намерена друга блага служба – в екологичното министерство. Интересно е обаче каква точно работа е вършел министерският съветник Веселин Теофилов! Защитата на Димо Ненов твърди, че той нищо не разбирал от ниво на води и се доверявал на сътрудниците си. Тогава е редно да се проследи какви съвети е давал на министъра г-н Теофилов, каква е била неговата компетентност. Може би прокуратурата, наред с всичко друго, трябва да разследва и разхищение на средства за заплати на чиновници, които нямат професионална експертиза! \r\n\r\n Теофилов обаче, казват, че подобно на Николай Кънчев, се явявал касичка за партията си. Когато през 2017 г. Бате Харо натиска Веселин Теофилов да стане съветник в екологията, той в началото се дърпал и дори бил казал: „Хабер си нямам от тази работа!” Партийният му шеф обаче успял да го склони да приеме. Преди това Веселин Теофилов е вкаран пак по линия на войводите в борда на директорите на общински пазари „Възраждане”. А като министерски съветник получава допуск, който му позволява да се разхожда из кабинетите, да разгръща документите и т.н. \r\n\r\n Шефът на Агенцията по околна среда Георги Балчев източниците на \"Уикенд\" описват като счетоводител по образование и зам.-председател на партията на Бате Харо „БГ Патриот”. От сайта на Агенцията, която оглавява, научаваме, че е бил в частния бизнес и е работил по някаква младежка програма. А структурата, която той оглавява не само, че прави мониторинг на опазването на природата, но и издава редица разрешителни и лицензи. Как се връзва това с досегашния му професионален опит, не е ясно. Затова пък източниците подчертават, че първата работа на новоизлюпените началници и съветници в министерството и неговите агенции е била да уволнят професионалистите. На тяхно място слагат удобни лица, които са временно изпълняващи длъжността. По закон те могат да работят така до 6 месеца, но ако се направи проверка, става ясно, че срокът в много случаи е надвишен. ю \r\n\r\n Задачата на тези послушковци е да разписват документите, които им се поднесат. От друга страна, екологичното министерство е в ресора на вицепремиера Мариана Николова, която зае поста по предложение на Валери Симеонов. Досега не стана ясно каква отговорност носи тя за водната криза и горенето на боклука. Затова пък информирани напомнят, че началник на нейния кабинет е Мануела Георгиева. Тя би трябвало да разбира от екология, понеже още по времето на царската политичка Долорес Арсенова, тя е неин зам.-министър в МОСВ. Какво е свършено оттогава досега в ресора, не е ясно, но например в Шумен, който също като Перник е заплашен от водна криза, се оказва, че над 20 предприятия точат вода, без да се отчитат. Нещо повече, някои от тях продават водата като „частен оператор”. Няма съмнение, тежки дни чакат новия шеф на екологичното министерство – Емил Димитров-Ревизоро. Впрочем, той е роден в Перник – градът, който от седмици се гърчи във водна криза. \r\n \n\t\t\t\t\t\t", "date": "2020.01.17", "title": "Арестуват и Христо Ковачки заради боклука? "}
{"url": "http://www.bnews.bg/article/265347-grigor_dimitrov_izliza_sreshtu_londero_vizhte_koga", "text": "\n Най-добрият български тенисист Григор Димитров стартира участието си на Откритото първенство на Австралия в понеделник. Мачът на поставения под номер 18 Димитров от първия кръг на надпреварата срещу аржентинеца Хуан Игнасио Лондеро е трети в програмата на \"Мелбърн Арина\" и се очаква да започне след 6.00 часа българско време. \r\n\r\n Победителят от него ще играе във втори кръг срещу Леонардо Майер или Томи Пол. \r\n\r\n Аустрелиън Оупън е най-успешният за 28-годишния хасковлия от четирите турнира от Големия шлем, като в Мелбърн той има един полуфинал (2017 година) и два четвъртфинала (2014 и 2018), а при последните си шест участия е достигал най-малко до третия кръг. \r\n\r\n Димитров не се е срещал досега с 26-годишния Лондеро, който е 51-и в световната ранглиста. \r\n \n\t\t\t\t\t\t", "date": "2020.01.17", "title": "Григор Димитров излиза срещу Лондеро! Вижте кога! "}
{"url": "http://www.bnews.bg/article/265340-sofiya_osamna_potanala_v_magla_i_mrasen_vazduh", "text": "\n Мъгливо и студено ще е времето и през днешния ден, с предпоставки за замърсяване на въздуха. Рано тази сутрин стойностите на фини прахови частици бяха отново над нормите в Южните квартали на столицата – Овча купел, Хиподрума, Красна поляна, Младост, Дружба и Люлин. \r\n\r\n Според измервателните станции на Столична община два пъти над нормата са праховите частици в района на станциите в Павлово, Хиподрума и около 1.5 пъти в района на Младост. От общината призовават гражданите да изберат градския транспорт и продължават с извънредните проверки за изгаряне на отпадъци. \r\n\r\n Според платформата AirBG прахови частици над нормата се отчитат и в Пловдив, Пазарджик, Хасково, Русе, Враца и Свищов. В събота съществена промяна на времето не се очаква, остава мъгливо в ниските части на страната, с температури през деня до около 4-5 градуса, за София около 3 градуса. \r\n \n\t\t\t\t\t\t", "date": "2020.01.17", "title": "София осъмна, потънала в мъгла и мръсен въздух"}
{"url": "http://www.bnews.bg/article/265339-skandal_boksyor_razoblichi_zhena_si_che_mu_slaga_roga_s_tervel_chatove_i_snimki", "text": "\n Известният пловдивски боксьор Боньо Робовски хвана жена си в изневяра и то не с кого да е, а с известния боксьор Тервел Пулев. За скандалната ситуация разказва Trafficnews.bg, като се позовава на свой читател. Той изпрати и публикация от профила на мъжа, когото спортистът направил рогоносец.  \r\n\r\n \"Подарявам ти я, да сте живи и здрави!!! Аз продължавам напред!!!! Колега си ми и искам да знаеш - коя жена пуска жалба да те затворят 24 часа за домашно насилие и на следващия ден си идва вкъщи и прави секс, след което и аборт. Да си имаш едно наум.\" - пише разгневеният съпруг, който е бивш боксьор. Той изнесе публично и серия от скрийншоти с пикантни разговори между съпругата му, от която има 10-годишен син, и Тервел Пулев, който също е баща на две деца.  \r\n\r\n Дамата от Пловдив е на 37 години и е от 12 години със съпруга си. Тя също е запалена по спорта, като е треньорка по тенис на кортовете на Локомотив.  \r\n\r\n Любовта между Тервел Пулев и пловдивчанката пламва на галавечерта в Колодрума. Там двамата се запознават и си правят обща снимка заедно. Малко след това започват тайните чатове и срещите помежду им.  \r\n\r\n Двамата любовници водят разговори във Вайбър и месинджър, но не след дълго истината излиза наяве. В чатовете те постоянно си казват колко много се обичат и че това между тях не е временна авантюра, а нещо наистина истинско.  \r\n\r\n В един от многото разговори Пулев дори споделя, че е подхвърлил на адвоката си за случващото се и как трябва да действа при евентуален развод. Той споделя още, че е способен да направи големи рокади в живота си заради нея.  \r\n\r\n Читателят на изданието, който е и близък приятел на измамения съпруг, споделил , че в момента Боньо и Мирослава са разделени. Мъжът е изгонил съпругата си, а детето им е оставало при него.  \r\n\r\n \r\n \n\t\t\t\t\t\t", "date": "2020.01.17", "title": "СКАНДАЛ! Боксьор разобличи жена си, че му слага рога с Тервел (ЧАТОВЕ и СНИМКИ)"}
{"url": "http://www.bnews.bg/article/265341-prokuraturata_dimov_e_bil_informiran_za_sastoyanieto_na_vodniya_obem_v_yazovira", "text": "\n Спецпрокуратурата предостави нови доказателства за водната криза в гр. Перник и други селища в региона. \r\n\r\n На 16 януари 2020 г. Апелативният специализиран наказателен съд потвърди определената от първата съдебна инстанция най-тежка мярка за неотклонение „Задържане под стража“ на Нено Димов. \r\n\r\n Съдът разгледа събраните от Специализираната прокуратура доказателства, в това число и представените на 15 и 16 януари 2020 г. нови доказателства по делото. От тях категорично се установява, че министърът на околната среда не е положил достатъчно грижи за управлението и стопанисването на водния ресурс на язовир „Студена“, с което допринесъл за недостиг на вода за питейни и битови нужди за населението на гр. Перник. \r\n\r\n От материалите по делото се вижда, че Нено Димов - в качеството си на министър на околната среда и водите, е бил надлежно и редовно информиран за актуалното и прогнозно състояние на водния обем в язовира. Въпреки резкия спад на притока и бързото намаляване на водното количество в язовира, той е разрешавал разходване на вода за промишлени нужди в поисканите от предприятията обеми, макар те да са разполагали и с други водоизточници. По този начин Нено Димов не спазил нормативното изискване за преимуществено подаване на вода от язовир „Студена“ за питейни и битови нужди на населението в региона. \r\n\r\n Специализираната прокуратура продължава детайлната проверка на дейността на всички длъжностни лица от държавната и общинската администрация, които имат отношение към управлението и ползването на вода от язовир „Студена“. \r\n \n\t\t\t\t\t\t", "date": "2020.01.17", "title": "Прокуратурата: Димов е бил информиран за състоянието на водния обем в язовира\r\n"}
{"url": "http://www.bnews.bg/article/265343-balgarin_e_otkrit_martav_s_mnozhestvo_naranyavaniya_v_london", "text": "\n Българин е открит мъртъв в дома си в Лондон, образувано е разследване за убийство, съобщи в. „Дейли мейл“. Установено е, че това е на 60-годишния Красимир Къртиков. Полицията е била извикана на мястото на престъплението в Кройдън от „Бърза помощ“ в понеделник сутринта.  \r\n\r\n По-късно мъж е бил арестуван по подозрения за извършване на убийството.  \r\n\r\n Полицията веднага започна разследване и в четвъртък вечерта е задържан 44-годишен мъж, потвърдиха разследващите. \r\n\r\n При аутопсията на тялото на българина е установена като причина за смъртта \"множество наранявания\". \r\n\r\n Главен инспектор детектив Хелън Ранс, която ръководи разследването по случая, заяви, че семейството на жертвата \"очаквано е покрусено от новината\". \r\n\r\n \"Разследването се движи бързо, но бихме искали да разговаряме с всеки, който е виждал Красимир след 16 часа в събота (11 януари)\", казва още тя. \r\n\r\n \"Също така бихме искали да призовем всеки, който е бил в района на улицата, да се замисли дали е чул или забелязал нещо необичайно събота вечерта или през нощта в неделя\", коментира още детектив Ранс. \r\n\r\n \"Близките на Красимир са съкрушени, но ние имаме задачата да разберем какво точно се е случило през онази нощ и да приведем виновниците под съдебна отговорност\", допълни още тя. \r\n \n\t\t\t\t\t\t", "date": "2020.01.17", "title": "Българин е открит мъртъв с множество наранявания в Лондон\r\n"}
{"url": "http://www.bnews.bg/article/265344-vizhte_kolko_voda_ima_v_yazovir_studena_snimki", "text": "\n Фотографът Радослав Първанов засне с дрон язовир Студена. На кадрите можете да видите колко вода има там. \r\n\r\n Засега Нено Димов остава единственият отговорен за водната криза в Перник, а прокуратурата, която разсекрети част от доказателствата по делото, е категорична - ако ексекоминистърът не беше разрешавал вода от язовир Студена да отива за промишлени нужди, до режим нямаше да се стигне. \r\n\r\n \r\n\r\n \r\n\r\n \r\n \n\t\t\t\t\t\t", "date": "2020.01.17", "title": "Вижте колко вода има в язовир Студена (СНИМКИ)\r\n"}
{"url": "http://www.bnews.bg/article/265342-trima_maskirani_obraha_benzinostantsiya_kray_dolni_bogrov", "text": "\n Трима маскирани са обрали оборота на бензиностанция миналата нощ. \r\n\r\n МВР информира, че маскираните нападатели заплашили служителката на бензиностанцията само вербално, не са ползвали оръжие. Така взели парите. \r\n\r\n Инцидентът станало в 2.45 ч близо до Долни Богров, предаде БТА. \r\n\r\n След като взели парите, обирджиите избягали с кола. \r\n \n\t\t\t\t\t\t", "date": "2020.01.17", "title": "Трима маскирани обраха бензиностанция край Долни Богров\r\n"}
