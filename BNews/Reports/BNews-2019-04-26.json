{"url": "http://www.bnews.bg/article/260137-kzp_preporachva_potrebitelite_da_sledyat_tsenite_na_stokite_po_praznitsite", "text": "\nПредседателят на Комисията за защита на потребителите Димитър Маргаритов препоръчва потребителите да следят дали има разминаване на цените на стоките при пазаруването по Великден. \r\n\r\nРазминаване между обявени и прилагани цени най-често се среща при промоции и кампании за намаления. То може да се дължи, както на умишлено поведение, но също и на небрежност от страна на представители на търговеца, пояснява Маргаритов. \r\n\r\nТой подчертава, че при проблем е важно потребителите да подадат сигнал към контролен орган.\r\n \r\nСпоред председателя на КЗК има два възможни случая за разминаване на цените. Единият е по-скоро небрежност и става дума за административно нарушение, тогава се санкционира търговеца с глоба от 500 до 3000 лв. При другият случай ако пък бъде установено, че това е масова практика, намалени стоки да не са чак толкова намалени, тогава случая се определя като нелоялна търговска практика и глобата може да достигне до 30 000 лв. \r\n\r\nДимитър Маргаритов е категоричен, че никой няма право да анонсира фалшиви намаления или да подменя информация, която касае цената на стоката. \r\n\r\n\"Спазването на правилата при обявяването цените на стоките в търговските обекти е основна характеристика на коректния и лоялен пазар\", допълва председателят на КЗП.  \n\t\t\t\t\t\t", "date": "2019.04.26", "title": "КЗП препоръчва потребителите да следят цените на стоките по празниците"}
{"url": "http://www.bnews.bg/article/260138-stotitsi_avtomobili_zadrastiha_kapitan_andreevo", "text": "\n Огромни опашки от автомобили се образуваха на граничен пункт \"Капитан Андреево\", информира bTV. \r\n\r\n Стотици автомобили чакат да преминат българо-турската граница. \r\n\r\n Задръстването се е образувало не само заради пътуващите за празниците, а и заради тръгналите на пазар до съседна Турция. \r\n\r\n По-късно от Министерството на външните работи съобщиха, че ситуацията с трафика на на ГКПП \"Капъкуле\" към входа за Турция се усложнява заради срив в системата на турските гранични власти.  \r\n\r\n Предприети са мерки за отстраняване на проблема.  \r\n\r\n Отворени са всички трасета на влизане в страната за леки автомобили и 3 трасета за автобуси. \r\n\r\n Понастоящем трафикът се обслужва ръчно, като турските гранични власти ще заработят на максимален капацитет след отстраняване на техническия проблем. \r\n\r\n При необходимост от съдействие българските граждани могат да се обадят на 0090 284 214 06 17, 0090 533 7396140 или на 0090 533 6298164.  \r\n \n\t\t\t\t\t\t", "date": "2019.04.26", "title": "Стотици автомобили задръстиха \"Капитан Андреево\""}
{"url": "http://www.bnews.bg/article/260139-vseki_deseti_evropeets_e_tvardo_krayno_desen", "text": "\n Всеки десети европейски избирател е убеден поддръжник на крайнодесните партии, според проучване на 12 страни от ЕС, публикувано в петък преди парламентарните избори през май, съобщава ДПА. \r\n\r\n Проучването, проведено от агенция за онлайн проучвания YouGov от името на германската фондация \"Бертелсман\", установи, че 10,3 на сто от гласоподавателите се идентифицират положително с популистки или крайно десни партии. \r\n\r\n Проучването установява, че 6,2% положително се идентифицират с радикалната левица и 4,4% с Зелена партия. Но крайно десните партии също имат и най-високите отрицателни стойности, като 52,8% отхвърлиха радикалните десни, малко над 52,2%, които никога не биха гласували за радикалната левица. \r\n\r\n \"Популистките партии успяха да създадат стабилна избирателна база в сравнително кратък период от време. Но техните едновременно високи ценности на отхвърляне показват и колко опасно би било за други партии да имитират популистките партии\", коментира Робърт Веркамп, автор на изследването. \r\n\r\n Като цяло анкетата установява много по-високи отрицателни, отколкото положителни стойности, което предполага, че повечето граждани на ЕС ще гласуват против, вместо да декларират себе си за някакво конкретно политическо движение. \r\n\r\n Като цяло, едва 6,3% от анкетираните заявяват, че имат положителна политическа идентичност, докато 48,8% посочват партия, за която \"никога\" не биха могли да гласуват. \r\n\r\n Но водят \"вчерашна война\" с нестабилен пейзаж и 97 милиона объркани избиратели \r\n\r\n От положителна гледна точка, проучването установява интерес към изборите в ЕС през май, като 68% от анкетираните казват, че ще вземат участие. В Германия тази цифра е 73%. \r\n\r\n \"Много граждани вече не избират партия, а гласуват срещу онези партии, които те най-силно отхвърлят\", допълва Веркамп. \r\n\r\n Проучването установява, че 50,7% отхвърлят либералните партии, 47,8% отхвърлят Християндемократите или консерваторите, 47% никога не биха гласували за Зелените, а 42% отхвърлят социалдемократите или социалистите. \r\n\r\n Изследването твърди, че хората са най-възприемчиви към екстремните партии, когато чувстват, че техните възгледи не са представени от мейнстрийм. \r\n\r\n \"Бертелсман\" тества тази идея чрез представяне на платформи на партиите на участниците в изборите за ЕС. \r\n\r\n Тези, които не могат да намерят обща основа с платформите, е по-вероятно да обявят подкрепа за популистка партия, дори и да не са го направили в преди това. \r\n \n\t\t\t\t\t\t", "date": "2019.04.26", "title": "Всеки десети европеец е твърдо крайно десен"}
{"url": "http://www.bnews.bg/article/260134-tramp_naredil_da_se_podgotvi_nov_yadren_dogovor_s_rusiya_i_kitay", "text": "\n Президентът на САЩ Доналд Тръмп е наредил на администрацията си да подготви нови договори за контрол над въоръжението с Русия и Китай, пише \"Вашингтон пост\", позовавайки се на източници. \r\n\r\n Наскоро държавният глава на САЩ е предприел действия с цел да наложи нови ограничения върху ядрения арсенал на Русия и безпрецедентни ограничения и проверка на програмата на Китай. \r\n\r\n Директивата идва след решението на Тръмп едностранно да изтегли Щатите от Договора за ликвидиране на ракетите със среден и малък обхват, който има за цел ограничаване на вероятността от ядрена война в Европа. Русия предприе реципрочна мярка. \r\n\r\n Договорът за ликвидиране на ракетите със среден обсег е подписан през 1987 г. от президента на САЩ Роналд Рейгън и последния съветски лидер Михаил Горбачов. Договорът от 1987 г. ограничава производството, използването и съхраняването на балистични ракети с наземно базиране със среден (от 1000 до 5500 километра) и малък обхват (от 500 до 1000 километра). \r\n\r\n Американският лидер многократно разкритикува договора преди да извади страната, като твърди, че Русия не изпълнява задълженията си и Китай няма ограничения в разработването на оръжия. \r\n\r\n Не е ясно дали усилията на Тръмп ще дадат някакъв резултат, също така дали ще търси двустранни споразумения с Китай и Русия или тристранен договор. Ще отнеме години да се постигне споразумение при всеки един от вариантите. \r\n\r\n Белият дом в момента подготвя разговори между суперсилите, които могат да доведат до споразумение, пише \"Вашингтон пост\". \r\n\r\n Представители на американската администрация коментираха пред Си Ен Ен, че Белият дом провежда интензивни разговори между ведомствата за разработване на варианти за президента в търсене на ново ядрено споразумение с Китай и Русия, тъй като договорът Нов СТАРТ изтича през 2021 г. \r\n\r\n \"Президентът заяви ясно, че той смята, че контролът над оръжията трябва да включва Русия и Китай и трябва да включва всички оръжия, всички бойни глави, всички ракети\", разкри високопоставен представител на Белия дом. \r\n\r\n \"Амбицирани сме да предоставим на президента вариантите възможно най-скоро, за да има възможно повече време в календара\", добави източникът. \r\n \n\t\t\t\t\t\t", "date": "2019.04.26", "title": "Тръмп наредил да се подготви нов ядрен договор с Русия и Китай"}
{"url": "http://www.bnews.bg/article/260141-vodata_v_general_toshevo_e_zamarsena_s_pestitsidi_i_herbitsidi", "text": "\n Първите проби от водата на кв. „Пастир“ в Генерал Тошево са готови и показват, че става дума за замърсяване с пестициди и хербициди. \r\n\r\n Това стана ясно по време на заседанието на Областният щаб за изпълнение на Областния план за защита при бедствия, провело се извънредно днес в Добрич, съобщи БНР. \r\n\r\n В момента се извършва промиване на водопреносната мрежа.  \r\n\r\n На заседанието на щаба за реагиране при бедствия от Областната дирекция на МВР и Пожарната безопасност са заявили, че всички домакинства са били обиколени и предупредени за опасността при използването на водата в квартал „Пастир“. Инж. Павел Павлов от ВиК дружеството е информирал, че в момента се извършва промиване на водопреносната мрежа и домовите отклонения, като водата, изразходвана за това, ще бъде приспадната от партидите на абонатите в квартала. От дружеството подчертават, че водата, доставяна с водоноска, не е годна за пиене и жителите трябва да консумират бутилирана вода. Водоподаването ще се възстанови едва след като лабораторните анализи гарантират безопасността ѝ.  \r\nЗамърсяването на водопреносната мрежа в „Пастир“ на Генерал Тошево е станало, след като в системата е влязла вода от цистерна, която била пълна с пестициди. Според Окръжната прокуратура в Добрич, която разследва инцидента, натравянето се дължи на ниско налягане заради отстраняване на авария, като опасната течност е била засмукана в мрежата.  \r\nЗапочналото още вчера разследване от Окръжната прокуратура е установило източника на отравянето на водата в квартал „Пастир“ на Генерал Тошево. Днес по време на огледа на мястото на произшествието окръжният прокурор Пламен Николов заяви: „Иззети са веществени доказателства, които са относими към предмета на разследване. Действията по разследването продължават, има ли виновно лице и ако има такова ще бъде повдигнато обвинение за извършено престъпление“.  \r\nВодата не е годна за употреба, както за битови, така и за стопански нужди. В момента се извършва пречистване на системата. Случаят се наблюдава и от министерството на здравеопазването.  \r\nПо-рано стана ясно, че двама души, които са пили от отровената с пестициди вода в Генерал Тошево, са приети в Спешното отделение на болницата в Добрич. Те са получили кожни обриви, по-късно са изписани за домашно лечение.  \r\nВзети са проби от Регионалната здравна инспекция в Добрич от замърсената с пестициди вода. На 300 домакинства е забранено ползването на вода за битови и стопански нужди.  \r\nПървият сигнал за проблем с водата бе подаден вчера следобед от кметския наместник на Пастир Снежана Станева, според която водата е имала силен мирис и се е пенела.  \r\nКметът на община Генерал Тошево Валентин Димитров заяви, че паника сред населението няма, засега няма да се обявява и бедствено положение.  \r\n„Хората са предупредени два пъти вчера, тази сутрин - за трети път. Всички мерки са предприети, за да предпазим хората от нещо по-лошо. ВиК не са виновни. Има няколко последователни нелепи ситуации. По най-бързия начин трябва да излезем от тази ситуация“.  \r\nВсе още не е ясно с какво точно е отровена водата, но подозренията са, че става дума за фунгицид.  \r\n \n\t\t\t\t\t\t", "date": "2019.04.26", "title": "Водата в Генерал Тошево е замърсена с пестициди и хербициди"}
{"url": "http://www.bnews.bg/article/260135-dzhambazki_praznuva_s_blizak_do_sartseto_si_voyvoda_parviyat_si_milion_evro_v_bankova_smetka", "text": "\n Свидетели на билайф разказаха, че са засекли евродепутата със странна ориентация Ангел Джамбазки да празнува с шампанско и свещи в изискан брюкселски ресторант в компанията на по-млад от него господин. \r\n\r\n Двамата се държали особено приятелски и вдигали нежни наздравици с кристални чаши, пълни с изискана френска пенлива напитка на стойност 100 евро бутилката. Колкото взимат за един месец бедните български пенсионери, които така и не дочакаха ВМРО да им вдигне пенсиите до 300 лева, както ги излъга шефа на Джамбазки Каракачанов преди президентските избори. \r\n\r\n За сметка на тънещите в нищета пенсионери стиснатият брюкселски войвода вече натрупа тлъсти пачки в банковата си сметка, която удари 1 милион евро в края на мандата му. \r\n\r\n Това е бил повода за дискретното празненство на Джамбазки. На изпроводяк от Брюксел той е поканил мъжа на сърцето си, за да отпразнуват заедно статута му на официален евро милионер. \r\n\r\n Шушука се, че господинът не е анонимен и се е водил фиктивно пет години по ведомост служител на Ангел в Европарламента. \r\n\r\n Което е леко незаконно и дори неморално. Двамата делели и едно жилище в европейската столица. Джамбазки обеща да дарява заплатата си през 2014, но бързо забрави кой го е избрал щом стъпи на червения брюкселски килим. \r\n\r\n Сега нежният войвода, който подкрепи Истанбулската конвенция, се готви за втори мандат с помощта на кампания за милиони, платени от олигарси. \r\n\r\n Ако прекара още пет години като политически гурбетчия по европейските институции, Джамбазки официално ще има 2 милиона евро на влог и още на 45 години старият ерген ще се подсигури до дълбоки старини. Още повече него, че не го интересуват жени, а те биха могли бързо да стопят милионите му. \r\n \n\t\t\t\t\t\t", "date": "2019.04.26", "title": "Джамбазки празнува с близък до сърцето си войвода първият си милион евро в банкова сметка!"}
{"url": "http://www.bnews.bg/article/260129-razpeti_petak_nay_tazhniyat_den_ot_strastnata_sedmitsa", "text": "\n Велики петък е най-тъжният, най-тежкият ден за Божия син Иисус Христос. Хиляди миряни изпълниха православните храмове, за да преминат под плащаницата, която символизира плата, в който е било увито божието тяло. Минавайки под масата, вярващите съпреживяват смъртта на Христос и се прекланят пред саможертвата му. На този ден в храмовете се извършва неговото опело и се отслужва богослужението, наречено Царските часове. \r\n\r\n На Разпети петък Божият син е бил разпитван, вменили му вина, а римският наместник Пилат Понтийски, подстрекаван от тълпата, която ревяла \"Разпни Го\", му издал тежка присъда. \r\n\r\n Разпети петък е най-тъжният и драматичен ден за всички християни. Иисус трябва да отговаря на подстрекателските въпроси на Синедриона, за да бъде обвинен в богохулство и съден според юдейските закони. След като не успяват с тази стратегия, съдиите Го обвиняват, че се е нарекъл Цар юдейски и подготвя бунт срещу римското управление на провинция Юдея. Така те Го предават на съд на римския легат в провинцията Пилат Понтийски. Той също смята обвиненията за неверни и предлага да Го освободи, но тълпата, която се е събрала пред двореца му крещи: \"Разпни Го, разпни Го\". Това е същата тази тълпа, която в неделя е скандирала в екстаз \"Осанна, Осанна\". \r\n\r\n Боядисват рекорден брой яйца в Бачковския манастир \r\n\r\n Пилат си измива ръцете, за да не падне кръвта на Христа върху него и Го предава на войниците. За присмех те възлагат на главата Му трънен венец вместо корона и Го повеждат към Голгота - лобното място за разпъване на кръст на разбойниците и враговете на империята. \r\n\r\n Нарамил тежкия кръст, с изранени нозе и обляно в пот и кръв лице, Иисус поема последния си път към хълма Голгота. Състрадателната Вероника изтрива лицето Му с кърпата си и я хвърля върху керемидите на оградата покрай, която минават. Така се появяват първите неръкотворни образи на Спасителя - \"Свети Убрус\" /\"Светото покривало за глава\"/ и \"Светата Тигла\" /от латинското тегула - керемида/. \r\n\r\n На лобното място Христос е прикован към Кръста и разпнат между двама престъпници. Погребан е в каменен саркофаг в пещера, пред която поставят стража и огромен камък на входа.  \r\n \n\t\t\t\t\t\t", "date": "2019.04.26", "title": "Разпети петък - най-тъжният ден от Страстната седмица"}
{"url": "http://www.bnews.bg/article/260132-shefat_na_politsiyata_na_shri_lanka_podade_ostavka_sled_atentatite", "text": "\n Шефът на полицията на Шри Ланка подаде оставка след извършените навръх Великден атентати, отнели живота на 253 души, съобщи президентът Маитрипала Сирисена, предаде БТА. \r\n\r\n Пуджитх Джаясундара е вторият високопоставен държавен служител, който напуска поста си заради неспособността на властите да предотвратят масовото убийство. Вчера вечерта бе отстранен най-високопоставеният чиновник в министерството на отбраната. \r\n\r\n Шриланкийският екстремист Захран Хашим е извършил самоубийственото нападение в луксозния хотел \"Шангри-ла\" в Коломбо с още едно камикадзе, съобщи още президентът. \r\n\r\n Хашим се появява във видео, публикувано от джихадистката групировка \"Ислямска държава\", поела отговорност за кървавата атака. Във видеото той води церемония по полагането на клетва за вярност от седем мъже на лидера на \"Ислямска държава\" Абу Бакр ал Багдади. \r\n\r\n Мюсюлманите в страната бяха призовани да се молят днес у дома и да не се посещават джамии или църкви, тъй като държавната служба за сигурност предупреди за опасност от атентати с коли бомби, предаде Ройтерс.  \r\n \n\t\t\t\t\t\t", "date": "2019.04.26", "title": "Шефът на полицията на Шри Ланка подаде оставка след атентатите"}
{"url": "http://www.bnews.bg/article/260124-badzhakat_na_btv_vekilska_izostavila_detsata_si_i_mazha_si_zaradi_lyubovnik_v_bryuksel", "text": "\n От 304 години журналистът от \"БГ Радио\" Симеон Колев е самотен баща и преживява най-големите турболенции в живота си. Преди година и половина дългогодишната му спътница в живота - бившата тв водеща Мариана Векилска, го изоставила и му тропосала 14-годишния им син Момчеил, който в момента на раздялата им бил едва на 10, пише \"Уикенд\". През февруари звездата на \"Тази събота\" и \"Тази неделя\" по bTV  обяви изненадващо, че напуска телевизията и заминава за Брюксел, за да прави международна кариера. \r\n\r\n Векилска преминала през обучението за експерт към преговорен екип по въздухоплаването в столицата на Белгия. Раздялата й с бившия й съпруг обаче се случила, преди да приеме новото поприще.  Новината, че едно от най-хармоничните телевизионни семейства у нас вече не е заедно, бе изненада за мнозина, но не и за най-близките им хора. Двамата журналисти изкараха почти 15 години преди да разкрият, че с брака им е свършено. \r\n\r\n Вината за решението им не пое нито един от тях, а това още повече засили слуховете, че раздялата им е била доста драматична. Неотдавна Симеон изля душата си пред женското списание и откровено призна колко му е трудно да бъде самотен родител.  \"Мариана ми каза: \"Симо, мерси, ама чао! Трудно се живее с такъв човек. Няма да забравя нито едно найно изречение на тръгване: \"Ти си перфектният мъж и това е най-големият ти проблем\", спомня си нараненият Колев.  \r\n\r\n След като Мариана напуснала дома му, той станал самотен баща, но отлично се справял с тази роля. Водещият обаче определя края на отношенията им като труден и унизителен. Решението на Векилска да го изостави сам с невръстния им син озадачило мнозина, тъй като самата тя дълги години, преди да го срещне, бе самотна майка. От първия си брак с футболиста Георги Донков Мариана има щерка Габриела. Бившата водеща неведнъж го е упреквала публично, че ги е изоставил, в продължение на 14 години не е виждал дъщеря им, а тя е била и баща и майка за детето.  \r\n  \r\n \n\t\t\t\t\t\t", "date": "2019.04.26", "title": "Баджакът на БТВ Векилска изоставила децата си и мъжа си заради любовник в  Брюксел"}
{"url": "http://www.bnews.bg/article/260125-ofitsialno_startira_predizbornata_kampaniya_za_evrovota_na_26_may", "text": "\n Официален старт на предизборната кампания за изборите за Европейски парламент на 26 май.  \r\n\r\n В сряда в централната избирателна комисия бяха изтеглени с жребий номерата, по които ще бъдат вписани участниците за вота в бюлетината. \r\n\r\n И една новост на тези избори – избирателите трябва да знаят, че номерата за преференциите ще бъдат от 101 до 117. \r\n\r\n За участие на евровота са регистрирани 13 партии, 8 коалиции и шестима независими кандидати. \r\n\r\n От днес участниците в изборите също така трябва да подават в Сметната палата данни за приходите от дарители. Глобата за неподадена информация е от 3 до 10 хил. лв. \r\n \n\t\t\t\t\t\t", "date": "2019.04.26", "title": "Официално стартира предизборната кампания за евровота на 26 май"}
{"url": "http://www.bnews.bg/article/260142-totalno_bezochie_mestan_se_pravi_na_zhertva_napadna_bashtata_na_pochinaloto_bebe", "text": "\n Срещу мен се води преднамерена кампания, тенденциозно ми се създава образа на убиец на едно невинно дете. Скърбя за бебето, но не мога да допусна да бъда обвинен неоснователно. Това обяви днес на пресконференция в Кърджали лидерът на ДОСТ Лютви Местан. Повод за изявлението му стана тежката катастрофа с негово участие от преди седмица, при която загина шестмесечно бебе. \r\n\r\n Лютви Местан обяви, че иска да разсее манипулации и лъжи, които се мултиплицират около този тежък инцидент преднамерено и тенденциозно. Неверни са твърденията на единия от родителите на пострадалото при катастрофата семейство, че съм стоял в колата си и съм отказал да помогна на пострадалите. Този човек пристигна на мястото на инцидента, след като пострадалите бяха вече откарани в болница, обясни Местан. \r\n\r\n Той е категоричен, че няма разумно обяснение, как кола, която е престроена в дясното платно по посока Кърджали, е ударена не отляво, а от дясната страна?  От ляво моята кола е абсолютно непокътната, ударен бях челно-дясно от автомобила, който идва от Кърджали по посока Маказа. Но почти всички медии избраха най-лесното - да представят катастрофата като причинена от мен. \r\n\r\n Две трети от медиите показваха стрелка за посока, че колата идва от Маказа и пътува към Кърджали, а ситуацията беше точно обратната. Така се внушава грях. Моята кола се обърна от удара на 90 градуса, а платното, в което се движеше Юсеин със семейството си, остана свободно, въпреки че моята кола е изместена почти три метра. Никоя медия не отрази, че платното на Юсеин остана свободно, и празно, това беше истината. Но експертите трябва да установят, защо Юсеин е напуснал неговата лента, като е навлязъл в моето и се е ударил в колата ми. Важно е да се изясни и с каква скорост се е движел другият участник в катастрофата. Важен е и фактът, че от неговия автомобил няма дори и сантиметър спирачен път. За мен нещата са ясни, но няма да ги коментирам и ще изчакам експертите да си свършат работата. Надявам се да не бъдат подложени на натиск, но ме изпълват  съмнения, заяви Местан. \r\n\r\n Подозренията му идвали от изявлението на говорителя на главния прокурор Румяна Арнаудова, че от 2013 година на Местан са били съставени няколко акта и фишове с глоби за превишена скорост. Информацията им била подадена от Пътна полиция. Това е клевета за, която се носи наказателна отговорност и аз ще я потърся. От 2013 година нямам извършено нито едно нарушение на Закона за пътищата. В продължение на 4 години бях със статут на охранявано лице от НСО и дори за една секунда не съм управлявал превозно средство, това е протоколирано, не съм се качвал зад волана, за да е възможно да съм карал с превишена скорост и да съм имал нарушения. Когато чух тази клевета, изпаднах  в огромно изумление, но успешно беше създаден образът на рецидивиста Местан. Питах съпругата си, брат си, племенника си, дали когато са карали автомобила ми, не са им налагани наказания от КАТ. Но те бяха категорични, че нямат нарушения, а освен това от 2015 г. аз нямам кола.  \r\n  \r\n \n\t\t\t\t\t\t", "date": "2019.04.26", "title": "ТОТАЛНО БЕЗОЧИЕ! Местан се прави на жертва, нападна бащата на починалото бебе "}
{"url": "http://www.bnews.bg/article/260123-otkriti_sa_pestitsidi_vav_vodata_na_kvartal_v_general_toshevo", "text": "\n Открити са пестициди във водата на квартал „Пастир” в Генерал Тошево, предаде кореспондентът на bTV в региона. \r\n\r\n Окръжната прокуратура в Добрич е започнала досъдебно производство срещу неизвестен извършител заради отравянето на водата, съобщи БНР. \r\n\r\n Водата не е годна за пиене и  за употреба за битови нужди. \r\n\r\n Днес на място ще бъдат вземат проби, които ще бъдат изследвани в лаборатория във Варна.  \r\n\r\n По случая се води разследване. \r\n \n\t\t\t\t\t\t", "date": "2019.04.26", "title": "Открити са пестициди във водата на квартал в Генерал Тошево"}
{"url": "http://www.bnews.bg/article/260128-kakvo_shte_e_vremeto_okolo_velikden_i_gergyovden", "text": "\n Сух, слънчев и доста топъл петък, обещава климатологът проф. Георги Рачев. Но за събота и неделя трябва да си приготвим чадърите.   \r\n\r\n В петък температурите ще стигнат до 25-27 градуса в Западна България. \r\n\r\n В събота сутринта ще е слънчево, но следобед ще се развие купеста облачност, ще има превалявания и прегърмявания, главно в Западна България. \r\n\r\n „Има възможност да има и слаба градушка”, обясни климатологът. „След 1 седмица настъпваме в максимума на градушките”. \r\n\r\n В събота срещу неделя в полунощ в Западна и Централна България може да вали. \r\n\r\n В неделя следобед ще има слабо захлаждане и валежи. \r\n\r\n „От 1-ви започва типичен май месец – слънце преди обед, следобед гръмотевици”, обясни проф. Рачев. \r\n \n\t\t\t\t\t\t", "date": "2019.04.26", "title": "Какво ще е времето около Великден и Гергьовден?"}
{"url": "http://www.bnews.bg/article/260131-shampion_po_boks_napusna_sas_skandal_evrolistata_na_valeri_simeonov_bil_zabluden", "text": "\n Ден след регистрацията на листата на НФСБ един от  кандидатите на Валери Симеонов избяга. Най- атрактивният в списъка – боксьорът Даниел Асенов- Тайсъна, обяви, че нито се вълнува от политика, нито ще се кандидатира за евродепутат. Младежът от ромски произход бе ложен четвърти, а Симеонов разгласи шумно кандидатурата му. В емоционалното писмо обаче Тайсъна обави, че не желае да бъде заместван. \r\n\r\n “Грешката е може би в младостта ми, защото подходих прибързано! Не бях достътчно добре запознат с отправеното предложение, но след като разгледах подробно фактите, помолих да бъде изключен от партията на г-н В. Симеонов НЕ СЕ ИНТЕРЕСУВАМ ОТ ПОЛИТИКА! АЗ , ДАНИЕЛ АСЕНОВ, НЯМА ДА СЕ КАНДИДАТИРАМ ЗА ЕВРОДЕПУТАТ! Нямам интерес към политиката, не желая да бъде замесвано името ми в скандали. Много хора се свързаха с мен, получих доста хапливи коментари. НИКОГА НЕ СЪМ ОТРИЧАЛ, ЧЕ СЪМ ОТ РОМСКИ ЕТНОС”, написа бившият кандидат за Брюксер. \r\n \n\t\t\t\t\t\t", "date": "2019.04.26", "title": "Шампион по бокс напусна със скандал евролистата на Валери Симеонов! Бил заблуден"}
{"url": "http://www.bnews.bg/article/260133-naum_shopov_hvarli_v_smut_fenkite_si_s_tova_priznanie", "text": "\n Наум Шопов, който гледаме в момента като д-р Тасев в хитовия медицински сериал „Откраднат живот”, призна нещо, което определено хвърли в смут многобройните му фенки, пише show.blitz.bg. \r\n\r\n Няколко дни, след като екранната му половинка Ина Фотева (Ирина Митева, б.а.) се самоуби, принудена от обстоятелствата и бившия си съпруг Иво Фотев (Васил Бинев, б.а.), д-р Тасев направи много емоционално признание в социалните мрежи. \r\n  \r\n \n\t\t\t\t\t\t", "date": "2019.04.26", "title": "Наум Шопов хвърли в смут фенките си с това признание!"}
{"url": "http://www.bnews.bg/article/260126-samo_edin_raboten_den_ostava_sled_velikden_za_podavane_na_danachni_deklaratsii", "text": "\n Само един работен ден след Великден остава за подаване на декларациите за физическите лица и плащането на данъка върху доходите, напомнят от НАП.  \r\n\r\n Заради започващите великденски празници крайният срок изтича на 30 април, като от приходната агенция очакват повече от 50 хиляди формуляра в следващите дни. \r\n\r\n Запазва се тенденцията повече от половината данъчни декларации за доходите на физическите лица да са подадени по интернет. \r\n\r\n 5 календарни дни преди края на кампанията в приходната агенция са получени малко над 450 хиляди формуляра. Също до края на април се декларират авансовите данъци за първото тримесечие на 2019 г., най-често от  упражняващи свободни професии, земеделци и наемодатели.  \r\n \n\t\t\t\t\t\t", "date": "2019.04.26", "title": "Само един работен ден остава след Великден за подаване на данъчни декларации"}
{"url": "http://www.bnews.bg/article/260136-obviniha_18_godishen_za_ubiystvoto_na_dyado_mu_vav_vrachansko", "text": "\nОбвиниха 18-годишен младеж за убийството на дядо му, съобщи \"24 часа\". \r\n\r\n \r\n\r\n59-годишният мъж от врачанското с. Крива Бара е пребит с бухалка от внука си.\r\n \r\nМладежът е криминално проявен и осъждан. Той се скарал с дядо си и при разправията му нанесъл два удара с дървена бухалка в областта на главата. \r\n\r\nОт побоя 59-годишният мъж изпаднал в кома, заради счупен череп и с кръвоизлив в мозъка, а малко по-късно починал. \r\n\r\nОбвиняемият е познат на полицията от акция за отглеждане на канабис в двора на баба си и дядо си в Крива бара. \r\n\r\nТогава са изкоренени 43 стръка с канабис, всеки с дължина около два метра, като е иззет и плик с готова продукция. Иззетото количество било с общо тегло над килограм и половина и на обща стойност 6 429 лв. \r\n\r\nТогава все още непълнолетният Александър сключил споразумение с прокуратурата и бил осъден на пробация за срок от шест месеца. \n\t\t\t\t\t\t", "date": "2019.04.26", "title": "Обвиниха 18-годишен за убийството на дядо му във Врачанско"}
{"url": "http://www.bnews.bg/article/260130-opashki_na_gkpp_kapitan_andreevo", "text": "\n Опашки от автомобили се образуваха на граничен пункт „Капитан Андреево”. \r\n\r\n Стотици автомобили чакат да преминат българо-турската граница. \r\n\r\n Огромното задръстване се образува не само заради пътуващите за празниците, а и заради тръгналите на пазар до съседна Турция. \r\n\r\n Сутринта след застъпването на новата смяна на турската граница митническата система на съседите изключи и спря работа за повече от половин час. \r\n \n\t\t\t\t\t\t", "date": "2019.04.26", "title": "Опашки на ГКПП „Капитан Андреево”"}
{"url": "http://www.bnews.bg/article/260127-pravoslavnite_hristiyani_da_se_vdahnovyat_ot_podviga_na_spasitelya", "text": "\n Православните християни трябва да се вдъхновят от подвига на Исус Христос и да го имат като пример. Това послание отправи Негово Светейшество патриарх Неофит на Разпети петък, предаде БГНЕС. \r\n\r\n „На Разпети петък си спомняме страданията на Господа Исус Христос и се стараем да следваме Господа в неговия трънлив път към Голгота и Възкресението. Нека да се вдъхновим от Величието на Спасителя и Неговия подвиг, за който сме честити като православни християни да го имаме като пример на живот“, обърна се патриарх Неофит към православните християни.  \r\n\r\n Преди службата за Разпети петък Неофит съобщи, че все още не е обсъждана визита в Македония, но този въпрос предстои да бъде обсъден, предаде още агенцията. \r\n\r\n „Засега не сме обсъждали този въпрос. Ще има обсъждания и тогава ще се реши кое как да се отрази и да се направи“, заяви българският патриарх и добави: „Сега мълчим пред страданията Господни. И на вас пожелавам много духовни настроения и светли предстоящи празници“. \r\n\r\n На 27 април, събота, за пръв път епископ на Македонската православна църква-Охридска архиепископия /МПЦ-ОА/ ще пътува заедно с българския митрополит Киприан, за да вземат Благодатния огън от Йерусалим. Те ще летят с правителствения самолет. \r\n\r\n Тази година Благодатният огън ще бъде донесен от старозагорския владика Киприан, който е и ръководител на Комисията за уреждане на статута на Македонската православна църква-Охридска архиепископия. Решението македонски епископ да се присъедини към нашата делегация беше взето на 3 април по време на среща на митрополит Киприан с министър-председателя Бойко Борисов. За пръв път Република Северна Македония получи Благодатния огън от България миналата година.  \r\n \n\t\t\t\t\t\t", "date": "2019.04.26", "title": "Православните християни да се вдъхновят от подвига на Спасителя"}
{"url": "http://www.bnews.bg/article/260140-evrokomisar_balgariya_ostava_pod_evromonitoring_zaradi_katastrofata_s_pravosadieto", "text": "\n Тенденцията не е удовлетворяваща, усещането за независимост на съдебната система е третото най-ниско в ЕС според последните проучвания на Евробарометър, цитира тя \r\n\r\n Еврокомисарят по правосъдието Вера Йоурова отхвърли възможността мониторингът върху съдебната система на България да отпадне до края на мандата на комисията Юнкер, който приключва наесен. \r\n\r\n Новината съобщи БНР. \r\n„Личното ми мнение е, че това е неосъществимо при тази комисия. Нямаме много време пред нас. Тенденцията не е дотам удовлетворяваща, за да можем ясно да заявим, че можем да спрем механизма за сътрудничество и проверка. Специално в България, усещането за независимост на съдебната система е третото най-ниско в ЕС според последните проучвания на Евробарометър. Така че хората все още имат доста изразено недоверие към съдебната система“, каза тя в Брюксел.  \r\n„Все още има конкретни неща, които трябва да бъдат направени, конкретни базови мерки, конкретни цели да бъдат постигнати. Особено такива, които са свързани с устойчивостта и необратимостта“, добави Йоурова.  \r\nПредседателят на ЕК Жан-Клод Юнкер бе изразил преди време надежда, че механизмът за сътрудничество и проверка за България и Румъния би могъл да отпадне до края на мандата на тази Европейска комисия. \r\n \n\t\t\t\t\t\t", "date": "2019.04.26", "title": "Еврокомисар: България остава под евромониторинг заради катастрофата с правосъдието!"}
