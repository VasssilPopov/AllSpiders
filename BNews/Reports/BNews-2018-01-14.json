{"url": "http://www.bnews.bg/article/235235-v_stolipinovo_vri_i_kipi_politsai_zakopchaha_tsyala_romska_familiya_vizhte_podrobnosti", "text": "Органите на реда натръшкаха цяла фамилия в Столипиново, съобщи трафикнюз. Пред къщата има патрулки, хората в нея са задържани, домът се претърсва. Горещото място е на улица „Сокол“ номер 39. По непотвърдена информация става дума за разпространение на наркотични вещества. Очаквайте подробности!", "date": "2018.01.14", "title": "В СТОЛИПИНОВО ВРИ И КИПИ! Полицаи закопчаха цяла ромска фамилия! Вижте подробности!"}
{"url": "http://www.bnews.bg/article/235218-leonardo_di_kaprio_stana_zastaryavasht_bezraboten_aktyor", "text": "Леонардо Ди Каприо ще играе ролята на застаряващ безработен актьор в нов филм на Куентин Тарантино за Чарлс Мансън. Това съобщава Variety. Във филма може би ще участва и актрисата Марго Роби, която играе също във филмите \"The Squad of Suicides\" и \"The Wolf от Wall Street\". Тя би трябвало да влезе в ролята на съпругата на режисьора Роман Полански Шарън Тейт, който през 1969 г. бил убит от последователите на сектата на Чарлс Менсън. Тарантино все още не е дал заглавие на новата си работа. Предполага се, че продуктът ще бъде пуснат през лятото на 2019 г. Филмът ще разказва за събитията от 1969 г., когато членовете на така нареченото семейство на Чарлс Мансън извършват серия от брутални убийства. По-специално, те се занимават със Шарън Тейт и гостите й. Тарантино отбеляза, че филмът не е биографичен. \r\n ", "date": "2018.01.14", "title": "Леонардо Ди Каприо стана застаряващ безработен актьор "}
{"url": "http://www.bnews.bg/article/235243-8_bona_na_mesets_lapa_adelina_koyato_zapalni_praznoto_stolche_na_tsolova_v_nova", "text": "Новата екранна партньорка на Виктор Николаев, която ще седне на стола на устатата Ани Цолова – Аделина Радева, е открадната от БНТ срещу 8000 лева заплата. Доскоро журналистката бе водещ на публицистичното предаване „Още от деня” на телевизията майка, но от 1 февруари ще се изявява в Нова. Според запознати Аделина получила оферта за рокада от шефката на дирекция „Информация” Вяра Анкова. Само допреди 3 месеца съпругата на Томас Лафчис бе генерален директор на БНТ1, а от октомври е шеф в частната телевизия, съобщава secret.bg. Анкова имала одобрението на Виктор Николаев, тъй като с Аделина си партнирали в сутрешния блок на БНТ „Денят започва” по БНТ1 от 2008 до 2010 г. Радева пък изобщо не се поколебала дали да приеме, тъй като Анкова й предложила заплата от 8000 лв. – сума, която надхвърляла близо три пъти предишното й възнаграждение. Освен това не виждала повече перспектива за себе си в държавната телевизия. На всеки 3 месеца водещите на „Здравей, България” получавали и бонуси, а сумите варирали в зависимост от рейтинга, който постигали. На мястото на Аделина пък застана програмният директор на БНТ1 Емил Кошлуков, пише „Уикенд“. Дебютът си като ководеща в сутрешния блок на Нова телевизия Радева щяла да направи заедно с новите промени в „Здравей, България”, които подготвяло ръководството. Николаев изобщо не криел от колегите си задоволството си от новата си екранна половинка. За разлика от властната Ани Цолова, която често го прекъсваше в ефир, мачкаше самочувствието му и рядко му даваше думата, Аделина се държала далеч по-професионално с колегата си, когато си партнирали в ефира на БНТ1 преди 7 години. \r\n ", "date": "2018.01.14", "title": "8 бона на месец лапа Аделина, която запълни празното столче на Цолова в Нова"}
{"url": "http://www.bnews.bg/article/235242-seks_skandal_trese_tramp_vtora_pornozvezda_tvardi_che_e_bila_pokanena_v_hotelskata_mu_staya", "text": "Втора порнозвезда твърди, че е била поканена в хотелската стая на Доналд Тръмп през 2006 г., по време на турнир по голф, пише днес сайтът \"Дейли бийст\", цитиран от ДПА. Вчера в. \"Уолстрийт джърнъл\" написа, че адвокат на Тръмп платил през 2016 година 130 000 долара на бившата порно актриса Стефани Клифърд, за да си мълчи за сексуална връзка с магната на недвижими имоти по време на същия турнир. Порнозвездата Алана Еванс заяви пред сайта, че се засякла през 2006 г. с Клифърд, която й казала, че по-късно вечерта ще ходи при Тръмп и я поканила да се присъедини. След това, по думите й, Клифърд й се е обадила. \"Звъня ми пет пъти, последните два от които бе с Доналд и аз го чух да казва по телефона \"О, хайде, Алана, нека се позабавляваме! Хайде да се позабавляваме! Ела на купона, чакаме те\", каза Еванс. \r\n ", "date": "2018.01.14", "title": "СЕКС СКАНДАЛ ТРЕСЕ ТРЪМП! Втора порнозвезда твърди, че е била поканена в хотелската му стая \r\n"}
{"url": "http://www.bnews.bg/article/235225-azis_pak_na_dieta_yade_samo", "text": "След като месеци наред са хвалеше, че яде пици и пържоли, Азис пак мина на диета. \r\nМузикантът показа какво включва закуската му и по този начин озадачи всички свои фенове. Оказва се, че сутрин той слага в уста само сурови белтъци и протеинови шейкове. Певецът преди няколко месеца обяви, че не го интересува колко килограма тежи, защото не е манекен. Явно обаче пак се е притеснил за фигурата си и се опитва да влезе във форма, пише \"Уикенд\".  \r\n ", "date": "2018.01.14", "title": "Азис пак на диета, яде само.... "}
{"url": "http://www.bnews.bg/article/235230-ugovorkata_e_politsaite_da_saberat_dopalnitelnite_100_mln_lv_ot_kontrabanda", "text": "Допълнителните пари за заплатите в МВР не са подарък. Това заяви в ефира на bTV зам.-председателят на Синдикалната Федерация на служителите в МВР - Илия Кузманов. Даването на обещаните 100 млн. лв. е обмислена стъпка, смята Кузманов. По думите му парите не се дават безусловно. Кузманов изтъкна, че освен за повече пари има договорка и за промени в Закона за МВР. Служителите на реда трябва да се справят по-добре с контрабандата в замяна на 100-те млн. лв. допълнителни пари. \"Условията са ние да участваме в тяхното събиране с по-добра работа по контрабандата и трафика и при добри резултати те дори ще се увеличат от 1 януари 2019 г.\", каза Кузманов. Илия Кузманов акцентира, че се надява диалогът с политическия кабинет на МВР да се подобри значително. Зам.-председателят на СФСМВР подчерта, че синдиката не иска смяна на министъра. Припомняме, полицаите ще получат 100 млн. лв. допълнително за възнаграждения. Това стана ясно след продължилата повече от час среща между полицейските синдикати, ръководството на МВР и премиера Бойко Борисов в четвъртък. Премиерът Борисов лично се е ангажирал със сумата. Но това не било пазарлък за спирането на протестите.  ", "date": "2018.01.14", "title": "Уговорката е полицаите да съберат допълнителните 100 млн. лв. от контрабанда"}
{"url": "http://www.bnews.bg/article/235231-pri_aktsiya_razbiha_mashtabna_shema_za_kontrabandni_tsigari_vav_vrachansko", "text": "Схема за продажба на нелегални цигари беше разбита в две врачански села, съобщиха от полицията. Вчера при проверка на полицаи в хранителен магазин в Борован са открити 24 кутии с цигари без акцизен бандерол. Магазинът е собственост на жител на Борован с инициали Ц.С. Служители на митницата в Лом са съставили акт за установяване на административно нарушение. Врачанин, собственик на друг подобен магазин в Соколаре, е хванат с 10 кутии цигари без бандерол. Схемата за контрабанда е установена и тук. Митничарите са иззели нелегалната стока и са глобили врачанина С.Д. по същия належащ ред.", "date": "2018.01.14", "title": "ПРИ АКЦИЯ! Разбиха мащабна схема за контрабандни цигари във Врачанско"}
{"url": "http://www.bnews.bg/article/235238-skandalno_mishki_izyadoha_parite_ot_bankomat_video", "text": "\r\n ", "date": "2018.01.14", "title": "СКАНДАЛНО! Мишки изядоха парите от банкомат (ВИДЕО) \r\n"}
{"url": "http://www.bnews.bg/article/235236-galena_pak_pokaza_zarna_na_uchastie", "text": "Галена отново показа, че е царица на купона. Фолк фурията избухна на участие преди ден в столичния Club Illuzion. Певицата се появи на сцената с черна впита рокля, която ясно очертаваше силиконовия й бюст и… зърна. Галена превърна в своя запазена марка да се явява пред феновете си без сутиен. В разгара на купона звездата започна да танцува и да вдига крака, с което разкриваше прекрасна гледка към интимните си части, с което успя да изпоти мъжката част от феновете си. За почитателите си в Club Illuzion Галена спретна як купон, който се вихри до сутринта. Марковите питиета, перфектният саунд и ефектно осветение превърнаха вечерта в незабравим празник за купонджииуте изпълнили до откат увеселителния комплекс. Атмосферата нагорещяваха и мацките от балета на клуба в сърцето на Студентски град. В понеделник, 15 януари, на сцената на Club Illuzion ще се вихри фолк фурията Лорена. Телефон за резервации: 0894 40 50 60.", "date": "2018.01.14", "title": "Галена пак показа зърна на участие "}
{"url": "http://www.bnews.bg/article/235233-razkritie_stana_yasno_koy_e_otkritiyat_martvets_v_plovdiv", "text": "Отктритият в центъра на Пловдив труп най-вероятно е на клошар, според една от основните версии на полицията. Ресторант \"Греми\" в близост до който бе открито тялото, преустанови дейността си преди няколко години и постепенно се превърна в средище на бездомници и клошари. Мястото е продадено на варненска фирма, но засега няма данни за инвестиционните и намерения,пише трафикнюз. Както писа  BNews, мъж на възраст около 60 години бе открит мъртъв при паркинг на ресторант на бул. „Цар Борис III Обединител“ в Пловдив. Сигналът е бил подаден след 9.15 ч. за човек в безпомощно състояние. Лекарски екип констатирал смъртта му. ", "date": "2018.01.14", "title": "РАЗКРИТИЕ! Стана ясно КОЙ е откритият мъртвец в Пловдив!"}
{"url": "http://www.bnews.bg/article/235224-zeyneb_pochiva_na_seyshelskite_ostrovi_s_bogatiya_si_sponsor", "text": "Вече втора седмица репортерката на Гала - Зейнеб Маджурова, почива на Сейшелските острови. \r\nБлондинката е заедно с годеника си Стоян Балевски и публикува поредица от снимки в социалната мрежа, за да дразни колегите си от Нова тв, които нямат възможност да заминат на топло. \r\nДългогодишният приятел на чаровната Зизу е милионерски наследник и често глези любимата си със скъпи подаръци и екскурзии до екзотични острови. Говори се, че Маджурова отдавна иска да върже Балевски с брак, за да подсигури бъдещето си, но той сякаш не бърза да направи тази стъпка. Макар че преди време богаташа подари на Зейнеб символичен пръстен, дата за сватбата все още не е определена, пише \"Уикенд\". \r\n ", "date": "2018.01.14", "title": "Зейнеб почива на Сейшелските острови с богатия си спонсор"}
{"url": "http://www.bnews.bg/article/235232-otrit_trup_i_dnes_tozi_pat_v_plovdiv_kakvo_se_sluchva", "text": "Мъж на възраст около 60 години е открит мъртъв при паркинг на ресторант на бул. „Цар Борис III Обединител“ в Пловдив. Това съобщи говорителят на Областната дирекция на МВР, цитиран от Фокус. Сигналът за мъж в безпомощно състояние е подаден след 09.15 часа. Пристигналият на място лекарски екип е констатирал смъртта му. Изясняват се причините за настъпването на смъртта, както и самоличността на мъжа.  \r\n ", "date": "2018.01.14", "title": "ОТРИТ ТРУП И ДНЕС, ТОЗИ ПЪТ В ПЛОВДИВ! Какво се случва?"}
{"url": "http://www.bnews.bg/article/235227-kris_braun_vliza_v_zatvora_zaradi", "text": "Крис Браун се сдоби с маймунка, но се оказа, че не е имал разрешение за това и дори го заплашват криминални обвинения, пише TMZ. Певецът сам се похвали с домашния любимец като качи снимка в Инстарам на 3-годишната си дъщеря Роялти, която е гушнала животинчето. Фотосът разбуни духовете и мнозина се загрижиха, че маймуната може да направи нещо на детето и апелираха тя да бъде пусната на свобода. Крис бе категоричен, че нищо няма да се случи на детето, но се оказа, че маймунката все пак няма да остане при него, тъй като пребиваването й в дома му било „нелегално“.", "date": "2018.01.14", "title": "Крис Браун влиза в затвора заради... "}
{"url": "http://www.bnews.bg/article/235223-suzanita_zabi_ohranitel_tova_e_gadzhe_no_5_samo_za_nyakolko_mesetsa", "text": "Палавата Сузанита навърши 15 преди дни и спретна парти за личния си празник. В нощно заведение Сузанита празнува с майка си, новия си и най-близките си. Тя отбеляза празника със специална торта. Запознати разкриха, че момчето, което спи до Сузанита е на 25 години, работи като охранител и е родом от Велинград. \r\nВлюбените са заедно от месец. Докато Сузанита била окрилена от любовта си, звездният й баща Орхан Мурад никак не бил възхитен, че щерка му води полов живот. Първоначално Сузи и майка й мислили да не уведомяват Мурад, че има нов кандидат-зет. \r\nСпоред светските хроникьори от лятото до сега блондинката смени 4 гаджета, макар да беше само на 14, припомня „Телеграф“. \r\n ", "date": "2018.01.14", "title": "Сузанита заби охранител! Това е гадже No. 5 само за няколко месеца"}
{"url": "http://www.bnews.bg/article/235237-utre_otnovo_sofiya_shte_bade_blokirana_na_poseshtenie_u_nas_idva", "text": "Въвеждат се промени в организацията на движението в столицата във връзка с официалното посещение на президента на Черна гора на 15 януари,  съобщиха от пресцентъра на Столична община. От 08:00 часа до приключване на мероприятието на 15 януари 2018 г. се забранява престоят и паркирането на пътни превозни средства, както следва: - на ул. „Оборище” между ул. „Г. С. Раковски” и пл. „Св. Александър Невски”; - на северозападната дъга на пл. „Св. Александър Невски” между ул. „Оборище” и ул. „11-ти август”. От 09:00 часа до приключване на мероприятието на 15 януари 2018 г. се забранява влизането на пътни превозни средства по ул. „Оборище” между ул. „Г. С. Раковски” и ул. „11-ти август”, само при необходимост и по преценка на отдел „Пътна полиция” при СДВР. Столична дирекция на вътрешните работи осигурява постове за контрол и регулиране на движението за времето.  ", "date": "2018.01.14", "title": "УТРЕ ОТНОВО СОФИЯ ЩЕ БЪДЕ БЛОКИРАНА! На посещение  у нас идва..."}
{"url": "http://www.bnews.bg/article/235234-vnimanie_roditeli_otkriha_salmonela_v_bebeshki_hrani_ima_desetki_sluchai_na_zarazyavane", "text": "Бебешки храни се изтеглят от 83 държави заради опасност от салмонела,съобщава БНР. Над 12 милиона кутии адаптирано мляко за бебета се изтеглят от търговската мрежа. Френската компания \"Лакталис\" е замесена в ситуацията. Пред френски медии изпълнителният директор на фирмата потвърди, че има сериозен риск от заразяване. 35 са случаите на заболели във Франция и един в Испания. В Гърция също се разследва един възможен случай. Не е уточнено кои са засегнатите държави. Още през декември е започнало изтеглянето на продуктите, когато във френския завод са открити бактерии на салмонела. Срещу фирмата са заведени и съдебни дела от родители, чийто деца се почувствали зле след като яли от млякото. \"Лакталис\" е един от най-големите производители на млечни продукти в света. При малки дееца салмонелата може да бъде животозастрашаваща. Обичайно заболяването протича с тежка диария, стомашни спазми, повръщане и дехидратация.", "date": "2018.01.14", "title": "ВНИМАНИЕ, РОДИТЕЛИ! Откриха салмонела в бебешки храни! Има десетки случаи на заразяване!"}
{"url": "http://www.bnews.bg/article/235215-dupnitsa_otbelyazva_140_godini_ot_osvobozhdenieto_na_grada", "text": "Община Дупница организира тържествено отбелязване на 140-ата годишнина от Освобождението на града от турско робство, съобщава Фокус. Програмата на тържествата за юбилея включва възстановка на събитията от Освобождението на Дупница на 14 януари 1878 г. когато освободителят на града - майор Иван Павлович Орлински и войниците му са посрещнати от местното население. Възстановката ще започне от 11:00 часа от местността Рибарника в града под надслов „Шествие на свободата“. По време на честването ще бъдат поднесени венци и цветя на паметните плочи на майор Орлински и на опълченците от Дупница. След това в програмата са включени и празничен концерт и дискусия, посветена на Освобождението.", "date": "2018.01.14", "title": "Дупница отбелязва 140 години от Освобождението на града "}
{"url": "http://www.bnews.bg/article/235216-mazhat_na_gala_si_hvana_lyubovnitsa", "text": "Първият съпруг на Гала е успял да я прежали и отскоро бил лудо влюбен в блондинка на неговата възраст. Бизнесменът Косьо Будев, който е баща на единствената дъщеря на тв звездата, вече живеел на семейни начала с новата си изгора. Двамата обитавали луксозното му столично имение, което откривало гледка към полите на Витоша. Къщата разполагала с открит плувен басейн с почти олимпийски размери, кът за барбекю и просторна градина, на които се любувала новата стопанка на дома и сърцето на Будев. Самата Гала тайно се пукала по шевовете от яд, че бившият ѝ мъж, когато тя зарязала точно в момента, в който бизнесът му зациклил и той започнал главоломно да губи пари, си стъпил на краката и вдигнал във висините стандарта си на живот. В същото време тя била принудена да изплаща огромен жилищен кредит, защото настоящият ѝ мъж Стефан не вадел кой знае какви пари от бизнеса си за производство на мед и участието си като ководещ в нейното предаване. Пътят ѝ към Косьо обаче бил затворен, а обиденият бизнесмен дори не ѝ говорил с години. Продумали си единствено заради абитуриентския бал на щерка им Мари, за да не ѝ развалят празника. В началото на 90-те Константин Будев бил щастливо женен за журналистка, но в момента, в който пътищата им с Гала се пресекли, драмите за него започнали. Не я спрял фактът, че той вече имал дете от друга жена. Гала доказала, че минава през трупове, за да постигне намеренията си, и само с един замах първо го развела, а после му родила дъщеричка – Мари. В момента, в който клетият бизнесмен фалирал, станал безинтересен за телевизионерката и тя дори го обвини в психически тормоз. „Той успяваше да ми вмени чувство за вина, прекрасно го правеше и доскоро. Че му причинявам това, че ще нараня много хора, че детето не може да понесе раздялата ни“, ожали се тогава Гала. За да изчисти името си, бившият ѝ мъж разкри, че тя е имала връзка с настоящия си приятел Стефан още докато са били заедно и дори ги е хващал заедно. Прехвърляйки се в постелята му, водещата постъпила по сходен начин, както при казуса с Косьо. Стефан също имал жена и бебе пеленаче, но Гала успяла да го разведе и да го принуди да загърби бащинския си дълг само за няколко седмици.", "date": "2018.01.14", "title": "Мъжът на Гала си хвана любовница"}
{"url": "http://www.bnews.bg/article/235220-skandal_sadebni_lekari_razdavat_meditsinski_udostovereniya_sreshtu_petdesetachka", "text": "\r\nНов бизнес набира скорост и е напът да съсипе живота на хиляди граждани. Схемата е изключително проста, но за сметка на това много ефективна. Чрез нея се цели най-вече да бъдат  затваряни устите на неудобни хора и журналисти.Схемата най-често се използвала \r\nза поръчки от политици. Как действа самата схема? Срещу скромната сума от 50 лева поелия поръчката се снабдява със съдебно медицинско удостоверение( СМУ ) за телесна повреда, най-често \r\nдиагнозата е комоцио. Следва подготовката на двама или трима кошаревски (лъжесвидетели) свидетеля. и посочената жертва е практически обречена.Най- често уж пострадалото лице подава жалба до прокуратурата, като към нея прикрепва СМУ-то и посочва свидетелите. От там нататък системата действа напрактика безотказно- жертвата бива привлечена като обвиняемо лице и много скоро се озовава в съда.Най-фрапиращото е, че жертвата е стъписана и почти не може да реагира именно \r\nелемента на объркване използват злонамерените лица. На следващ етап е претупването на досъдебното производство и самото съдебно дело и тук за съжаление практиката сочи, че почти 95% случаите делата се решават в полза на злонамерения жалбоподател. Служители от съдебната система съобщават, че вече  има лица за които се знае, че сериозно се занимават с този вид бизнес.Най-много такива персони се наблюдават в Пловдив и Бургас. В Бургас дори се знае и при кой съдебен лекар се вадят безпроблемно медицинските удостоверение, тъй като същия много често правел и медицинската експертиза на издаденото от самия него съдебно медицинско удостоверение удостоверяващо наличието на телсната повреда. Пострадалите от тази схема вече са стотици, но избягват да говорят, тъй като унижението, което са преживяли много трудно се преодолява и това е разбираемо , защото да бъдеш осъден за деяние, което не си извършил, само за това да ти бъде затворена устата не се преживява лесно!  ", "date": "2018.01.14", "title": "Скандал! Съдебни лекари раздават медицински удостоверения срещу петдесетачка!"}
{"url": "http://www.bnews.bg/article/235226-sonya_nemska_pokaza_tyalo_trepach", "text": "Фолк певицата Соня Немска зарадва почитателите си с фото, на което позира в розов бански. \r\nОскъдното горнище щедро разкрива силиконовите бомби на чалгаджийката. Певицата, която е по-популярна с драмите в личния си живот, отколкото с песните си, изглежда възхитително за своите 36 години. Макар че е майка на 15-годишна дъщеря, Соня може да засенчи доста млади момичета с плоския си корем и стройни крака. Дали към днешна дата в живота на Немска има нов мъж е загадка, както така и кой е правил въпросната снимка. \r\nБаща на дъщеря й Рая е небезизвестният Янко Ваташки – Лудия. След поредица скандали Соня се раздели с него и се залюби с брадъра Денислав. Историите и панаирите в този период от живота на Соня се превърнаха в централна тема за жълтите медии. \r\n„Аз направих много жертви за него, когато влязох в „Биг Брадър“, унизих се публично. Но вярвах в това момче. Надявах се, че тази любов ще премине и на друго ниво, смятах, че ще бъдем семейство. Не ми се искаше да го напускам дори след цирковете в „Биг Брадър“, споделя преди време Соня Немска. \r\n ", "date": "2018.01.14", "title": "Соня Немска показа тяло-трепач"}
{"url": "http://www.bnews.bg/article/235239-koy_shte_e_sapernikat_na_grisho_v_parviya_mu_mach_na_australian_open", "text": "24-годишният Денис Новак ще бъде първият съперник на Григор Димитров в първия за годината турнир от Големия шлем – Откритото първенство на Австралия, съобщава сайтът на състезанието. Новак стигна до основната схема на турнира, след като преодоля квалификациите. Той победи  Иля Ивашка, Данило Петрович и Го Соеда. До момента Димитров и Новак нямат официален двубой на ниво ATP помежду си. Австриецът не може да се похвали със сериозни успехи в тура, както и в ранглистата, където рекордното му класиране е №195. В момента той е 224-и. Новак играе с дясната ръка и изпълнява бекхенд с две ръце. Той трябваше да е съперник на Григор в края на октомври миналата година във Виена, но заради натоварената си програма тогава световният номер 3 се отказа от участие в австрийската столица. При успех на старта срещу Денис Новак, Григор ще спори във втория кръг срещу победителя от мача между Елиас Имер и Макензи Макдоналд, които също влязоха в основната схема от квалификациите. Мачът между Димитров и Новак по програма е на 15 януари (понеделник), като трябва да започне около 06:00 часа българско време.", "date": "2018.01.14", "title": "Кой ще е съперникът на Гришо в първия му мач на Australian Open?"}
{"url": "http://www.bnews.bg/article/235222-saprugata_na_shindzo_abe_poiska_sreshta_s_detskiya_hor_na_bnr", "text": "Съпругата на премиера на Япония Шиндзо Абе Акие е поискала среща с детския хор на Българското национално радио, съобщи Нова телевизия. Според информацията тя трябва да се проведе докато премиерът Абе е на среща в Министерския съвет. Както е известно Абе е на посещение в България за да се запознае с приоритетите на председателството ни и да се обсъди как да работим заедно за партньорството между Европейския съюз и Япония. По-късно днес Шиндзо Абе ще се срещне с премиера Бойко Борисов, като сред темите, които се очаква да бъдат обсъдени са търговско-икономическото партньорство между страните ни, увеличаването на българския износ към Япония и възможностите за привличането на японски инвестиции. Абе пристига у нас с бизнес делегация от над 30 японски компании.", "date": "2018.01.14", "title": "Съпругата на Шиндзо Абе поиска среща с детския хор на БНР"}
{"url": "http://www.bnews.bg/article/235213-mariya_ignatova_zaryaza_sina_si_pri_mashteha", "text": "От една година Мария Игнатова е разделена с комика Димитър Рачков, но синът й Виктор продължава да живее в семейството на бившия й съпруг Петко Димитров, научи HotArena. \r\nСамо до преди 5 години бизнесменът бе мечтата на всяка родна златотърсачка, а днес е баща за пример. Той не само всеотдайно се грижел за двамата си сина от танцьорката Яна, но и за най-голямото си дете Виктор, което е плод на любовта му с Господарката на ефира.  Заради многобройните ангажименти на Мария в телевизията, грижите за сина им поел Петко. Истината, че именно той отглежда малкия Виктор лъсна по време на  гостуването на предаването „Мармалад” по Би Ти Ви в къщата на Петко и съпругата му Яна. „Щастлив съм, че намерих Яна и създадохме семейство. Имах някаква слава преди време и се оказа, че проблемът не е бил в мен, а в другите хора, с които съм бил. Имаме трима сина. Много ми се иска да имаме и едно момиче. Янчето категорично казва не”, призна мераците си за щерка Петко.  \r\nБившата танцьорка едва смогвала с грижите по трите момчета на различна възраст на 1, 3 и 10 години. „Не мога да се оправям психически. Четвъртото сигурно пак ще е момче”, сподели Яна. Преди да заченат втория си син Ян, който се роди през октомври 2016 г., те се консултирали със специалист какво да направят, за да имат момиче. Той направил изчисления кога точно трябва да заченат бебето и изготвил хранителен режим на Яна. Уви, усилията им да спазват дати и графици не се увенчали с успех. Докато Петко участваше в кулинарното предаване „Черешката на тортата” бившият мъж на Мария Игнатова призна, че не кани гости вкъщи, защото децата му са доста палави. \r\nОще, когато преди няколко години заживя в комика Митко Рачков в апартамента му в затворен баровски комплекс в Панчарево, Мария откровено призна, че всяка вечер отивала да приспи сина си в апартамента й, купен от Петко след развода им, където живеела майка й, а след това се връщала в дома на актьора. Виктор живеел предимно в къщата на баща си от около 5 години, тъй като Мария била прекалено ангажирана с телевизионните си изяви. Още преди да стане майка, Яна се грижела за хлапето всеотдайно. Точно отношението й към наследника на Димитров му подействало като стимул, преди да се реши да й предложи брак. Петко се впечатлил, че Яна има подход към децата. Самият той е признавал, че Виктор и Яна се сдушили още на петата минута, след като ги запознал, пише \"Уикенд\". \r\n„Малкият бързо свикна с нея. Постоянно ме пита за Яна, когато не сме заедно. Много се радвам, че си допаднаха и синът ми не страдаше от избора ми да сключа брак с нея”, споделял е Петко. Виктор дори бил шафер на сватбата на татко си с втората му жена. Когато преди 3 г. Петко каза „да” на Яна, а тя му роди още две момчета, положението не се променило много. Малкият Виктор имал собствена стая в дома им и постоянно оставал да нощува при мащехата си и татко си. Те обаче не правели разлика между него и двете си общи деца, затова Мария Игнатова била напълно спокойна, че им е поверила грижите за сина си. Яна дори се сближила с бившата жена на съпруга си и не изпитвали никаква ревност една към друга. \r\nНеотдавна Игнатова направи разтърсващо признание, свързано с появата на бял свят на Виктор. Цели 20 дни след раждането му, което било кошмарно за нея, тя не можела да види бебето. Мария родила Виктор в рисковия осми месец от бременността си, а след това се разболяла сериозно и трябвало да пие антибиотици и други лекарства с шепи. Двамата лежали в различни болници и Петко непрекъснато сновял между тях. След като се възстановила от раждането изпаднала в тежка след родилна депресия, която довела до краха на брака й с Петко. Мария настоявала той да зареже бизнеса си с нощни заведения и да се преориентира към нещо друго.  \r\n ", "date": "2018.01.14", "title": "Мария Игнатова заряза сина си при мащеха"}
{"url": "http://www.bnews.bg/article/235221-burgaskata_ledena_parzalka_stana_povod_za_podigravki_s_wc_ministara_snimki", "text": "\r\nПроливния дъжд превърна в езеро ледената пързалка на Бургас. Атракцията бе монтирана в края на миналата на площад \"Тройката\", за да радва бургазлии и гостите на Бургас.Лошото време обаче не пожали съоръжението и буквално го заля с вода. Някои бургазлии приемат случилото се като знак за това колко сме малки пред природата, докато други се шегуваха, че сега си имат съоръжение за каране на водни ски при градски условия. Според тях дори се отваряла ниша за развитие на нов вид туризъм- каране на водни ски при зимни условия. Те не пропуснаха да се избъзикът и с бургаския тоалетен министър, че щялсега води полицаите от хотел \"Козия рог\" на новата атракция, но при условие, че спазват условията за тишина. Хората не пропуснаха да отбележат, че зимния туризъм в \"Странджа\" планина се развива само в мотела на толетния министър, тъй като държавата плащала нощувките на граничните полицаи. Според бургазлии, които не крият омразата си към WC министъра, работата на граничните полицаи се състояла в това да пазят съборената велика ограда \r\nот журналисти.", "date": "2018.01.14", "title": "Бургаската ледена пързалка стана повод за подигравки с WC министъра! (СНИМКИ)"}
{"url": "http://www.bnews.bg/article/235212-otvarachkata_se_natiska_na_100_kila", "text": "Чалгаджийката напира за дует с Килата и заяви, че не спира да слуша новото му парче \"Няма такава жена\". Хип-хоп звездата е известен с факта, че срещу съответната сума би записал песен за всеки. \r\nИзпълнителят вече има опит с попфолк колаборациите. През 2015 г. Килата пристана на Цветелина Янева, а Мария явно иска да повтори успеха им.", "date": "2018.01.14", "title": "Отварачката се натиска на 100 Кила \r\n"}
{"url": "http://www.bnews.bg/article/235229-dani_zlatkov_sazhalyavam_che_ne_go_nokautirah_video", "text": "Бившият футболист и настоящ ММА боец Даниел Златков, известен като Българския Кристиано Роналдо, съжалява, че не е нокаутирах противника си Атанас Михайлов в първия си официален мач в октагона. Златков спечели с технически нокаут, но не успя да прати в безсъзнание телевизионния водещ. \"Аз се готвя за този спорт. Искам да имам втора среща възможно най-скоро и да се подготвя по-добре, защото не победих както ми се искаше безапелационно. Този спорт е съвкупност от различни неща. Трябва да се работи във всяка една сфера, защото виждаме, че едно подценяване или ако не си добре подготвен води до загуба. Съжалявам единствено, че не успях да победя с нокаут или с предаване. Мога само да поздравя противника ми, защото беше достоен и, макар че аз бях по-добре подготвен, той издържа много дълго време\", каза той.  ", "date": "2018.01.14", "title": "Дани Златков: Съжалявам, че не го нокаутирах(ВИДЕО)"}
{"url": "http://www.bnews.bg/article/235211-v_shveytsariya_se_vdignaha_na_protest_sreshtu_tramp", "text": "Няколкостотин антиглобалисти протестираха днес в швейцарския град Берн срещу организирането на ежегодния международен икономически форум в Давос и срещу присъствието на тазгодишното му издание на американския президент Доналд Тръмп. Демонстрантите носеха лозунги: \"Борете се срещу форума, срещу Тръмп, срещу капитализма!\" и \"Изяжте богатите!\". В петицията срещу идването на Тръмп в Давос вече са се подписали близо 12 хиляди и 900 души. Протест срещу присъствието му на Давос се очаква да има и в Цюрих на 23-и януари.", "date": "2018.01.14", "title": "В Швейцария се вдигнаха на протест срещу Тръмп"}
{"url": "http://www.bnews.bg/article/235208-zhalt_kod_zimata_se_zavrashta", "text": "Зимата се завръща. От днес падат температурите и започват снеговалежи. Има и предупредителни кодове за опасно време. Застудяването вече се усеща, като на много места преваляванията от дъжд вече преминаха в сняг. Днес по-интензивни ще бъдат преваляванията главно във високите планински райони в страната. В осем области в Централна България заради силния вятър и снеговалежа е обявен жълт код.   В неделя валежите в цялата страна временно ще спрат. През нощта срещу понеделник отново ще се засилят и се очаква да превали по-интензивно в Западна България. Най-студено ще бъде в понеделник и вторник, като в първия работен ден от седмицата на места дневните температури ще останат отрицателни. Във вторник сутринта и в сряда се очакват най-ниските минимални температури. Тогава на места в страната те ще се понижат до минус 7 – минус 8 градуса. В София най-ниската температура се очаква да бъде около минус 5 градуса. В сряда ще започне затопляне и омекване на времето, както и малко по-високи температури. Отново ще има валежи.", "date": "2018.01.14", "title": "ЖЪЛТ КОД!  Зимата се завръща"}
{"url": "http://www.bnews.bg/article/235210-tragediya_osem_dushi_zaginaha_a_desetki_byaha_raneni_pri_pozhar", "text": "Португалски медии съобщиха за най-малко осем загинали и десетки ранени след взрив и пожар в сграда в Северна Португалия, предаде Асошиейтед прес. Според съобщенията става дума за взрив на отоплителен уред. Това е станало снощи в град Тондела, на около 250 км северно от Лисабон. В сградата имало около 60 души, които се били събрали, за да участват в любителски турнир по карти. По думите им хората започнали да се струпват по изходите, докато сградата се изпълвала с гъст дим. Според някои медии става дума за взрив на отоплителен уред на газ, но според други пожарът тръгнал от камина. Засега властите не са открити за коментар.", "date": "2018.01.14", "title": "ТРАГЕДИЯ! Осем души загинаха, а десетки бяха ранени при пожар"}
{"url": "http://www.bnews.bg/article/235240-povod_za_gordost_balgarin_razraboti_braylov_ekran_za_tableti_i_telefoni", "text": "Брайловият екран в помощ на хора със зрителни увреждания вече е патентован. Негов автор е проф. Димитър Карастоянов от Института по информационни и комуникационни технологии при Българската академия на науките и неговия екип. Изобретението ще помага на незрящи чрез създаването на текстови и компютърен интерфейс. Решението за патента е издадено на 31.01.2017 година. „Иновацията при нас е тази, че стремежът е в една по-голяма матрица да показваме не само букви и цифри, т.е. символи което е решен проблем за брайловите дисплеи, но да показваме графични символи, а именно прости графики, икони на Windows, а напоследък вече се занимаваме и с по-големи графични обекти като обекти на културно-историческото наследство”, разказа проф. Карастоянов. Брайловият екран може да бъде внедрен в таблети и смарт телефони. Една от телекомуникационните компании у нас вече е проявила интерес към патента. Ако една сериозна фирма с възможности за подобрения с по-голям ресурс да минимизира размера на брайловия екран, то тогава потребителят с увредено зрение би могъл да докосва екрана на смартфона и по този начин да „вижда\" контури. За активната си дейност проф. Димитър Карастоянов е включен в „Златната книга на откривателите и изобретателите в България\" към Патентното ведомство и е удостоен с награда през миналата година.", "date": "2018.01.14", "title": "ПОВОД ЗА ГОРДОСТ! Българин разработи брайлов екран за таблети и телефони"}
{"url": "http://www.bnews.bg/article/235241-ot_gerb_tvardyat_che_v_istanbulskata_konventsiya_ne_stavalo_vapros_za_treti_pol_a_za_sotsialen_pol_koyto_oznachaval_razchupvane_na_stereotipite_za_dvata_pola", "text": "Свикахме пресконференция, за да  разсеем всякакви спекулации, че сме се отказали да ратифицираме Истанбулската Конвенция и да внесем малко здрав разум в социалистическата партия. Това заяви министър  Екатерина Захариева по време на извънредна пресконференция на ГЕРБ. В Брюксел БСП подкрепят конвенцията, а в България не, заявиха представителките на ГЕРБ Всички абсурди и спекулации, които се чуват в обществото, ги няма никъде като текст в конвенцията, каза Захариева. Терминът социален пол всъщност е от 70-те години на миналия век., който означава разчупване на стереотипите за двата пола , които ги поставят в неравностойно положение. Тя обърна внимание, че конвенцията не е приета набързо, а дебати по нея текат от много години. Тя припомни, че повече от година има работна група по нея. 91% от убийствата на жени се извършат от мъже, в повечето случаи от партньор или познат мъж. Не се заигравайте с дребни популистки неща, каза Захариева. Тази конвенция ще ни задължи да осигурим превенция и да осигурим помощ за жертвите от насилие. Големият финален дебат трябва да се проведе в парламента, заяви от своя страна министър Цецка Цачева. Тя изброи в кои държави е приключило ратифицирането на конвенцията. Така или иначе Конвенцията ще бъде окончателно приета от ЕС, заяви Цачева и по думите й, ще стане задължителна и за нас.Тя призова всеки да прочете текстовете на конвенцията непредубедено. Очаквам широк дебат в парламента, заяви Цачева. От своя страна председателят на парламента Цвета Караянчева заяви че идната сряда ще води открит дебат в народното събрание и призова всички народни представители да вземат участие, както и заяви, че са поканени представители на вероизповеданията, защото те също имат притеснения. \r\n ", "date": "2018.01.14", "title": "Oт ГЕРБ твърдят, че в Истанбулската конвенция не ставало въпрос за \"трети пол\", а за \"социален пол\", който означавал разчупване на стереотипите за двата пола!?"}
{"url": "http://www.bnews.bg/article/235193-spipaha_podpiynal_shofyor_imal_1_21_promila_alkohol_v_kravta", "text": "Полицията е задържала за 24 часа мъж на 60 години от врачанското село Згориград заради управление на автомобил след употреба на алкохол, съобщава Конкурент, като се позовава на бюлетина на ОД на МВР. Автопатрул спрял на кръстовище в Згориград за проверка минути след полунощ днес Р.К. от планинското селце, чиято проба отчела на дрегера 1.21 промила. Шофьорът на „Опел“ се е сдобил с акт по закона за движение по пътищата и е дал кръв за лабораторен анализ. Срещу него е започнало бързо производство.", "date": "2018.01.14", "title": "СПИПАХА подпийнал шофьор! Имал 1.21 промила алкохол в кръвта"}
{"url": "http://www.bnews.bg/article/235217-tom_kruz_blokira_tsentralen_london", "text": "Холивудският актьор Том Круз блокира част от Централен Лондон, спринтирайки над река Темза за снимките на най-новия филм от поредицата \"Мисията невъзможна\", предаде Асошиейтед прес. \r\nВидимо в добра форма, 55-годишният актьор, известен и с това, че сам изпълнява каскадите си, храбро е понесъл мразовития януарски вятър, докато ниско над него е кръжал снимачен екип с хеликоптер, предава БТА. Зрелищното изпълнение на Круз е заснето върху железопътния мост Блекфрайърс. Докато актьорът е снимал ускоряващата пулса сцена, движението на превозни средства и лодки в района е бил преустановено. Влаковете обаче са продължили да се движат, пълни с пътници, които не са имали ни най-малка представа, че на метри над тях се вихри една от най-големите екшън звезди в света. \r\nПреди няколко години Том Круз отново блокира части от Лондон за снимките на филма \"На ръба на утрешния ден\".", "date": "2018.01.14", "title": "Том Круз блокира Централен Лондон"}
{"url": "http://www.bnews.bg/article/235209-predlagat_referendum_za_imeto_na_makedoniya", "text": "Референдум сред гръцкото население за името на Македония. Това предлага  коалиционният партньор на премиера Алексис Ципрас \"Независими гърци\" на Панос Каменос. Това мнение той е изразил в интервю за гръцкo издание, цитирано от \"Катимерини\". По думите му, неговите сънародници трябва да решат дали искат да предадат своята история и цивилизация на друг народ. Това е безпрецедентна стъпка, признава той.  Припомняме, че Гърция и Македония се опитват да решат спора за името и въпреки че в последно време властите и на двете страни показват желание за отстъпки, определени кръгове са против компромисите.  По-рано външният министър на Македония Никола Димитров заяви, че решение няма и покани пратеника на ООН Матю Нимиц да се включи отново в преговорите. ", "date": "2018.01.14", "title": "Предлагат референдум за името на Македония"}
{"url": "http://www.bnews.bg/article/235219-vechnata_mladost_veche_e_vazmozhna", "text": "\r\nНауката направи огромна крачка по пътя за постигане на вечна младост при хората. \r\nАмериканката Елизабет Париш е първия човек, който се съгласява да се намесят генетиците \r\nза да се проведат опити по спиране процесите на стареене при човека.За да разберем същността \r\n на изкуствените промени, е необходимо малко да осветлим проблема със застаряването от гледна точка на \r\n генетиката. Самият процес на стареене е вграден в нашата ДНК, и започва с процеса на намаляване на \r\n окончанията на хромозомите – така наречените теломери.Колкото по-стар биологично е един човек, толкова \r\n по-къси са теломерите му. По време на растежа на клетките се случва делене на ДНК, което се съпровожда \r\n от съкращаване на теломерите и това в крайна сметка води до стареене и клетъчна смърт. В края на 2015 г. на Елизабет Париш е въведен генетичен материал, който прониква в ядрото на всяка  клетка на тялото й, като по този начин трябва да предизвика конкретни промени и да увеличи дължината  на теломерите. По този начин, според предположенията на учените, процесът на стареене ще бъде спрян и  ще се осъществи общото подмладяване на организма.Като се има предвид факта, че резултатите от този  експеримент могат да бъдат доста непредсказуеми, та  дори и  смъртен изход, Елизабет  записва видео,  в което дава съгласие за инжектирането и изразява мнението си за сериозността на генетичната намеса. За въвеждането на генетичен материал тя дори трябвало да отиде в Колумбия, тъй като в Съединените  щати такива експерименти с хора са забранени със закон.Учените вече обявиха първите резултати от  експеримента. Засега всичко изглежда повече от оптимистично: биологичната възраст на Елизабет е  намаляла с около 20 години.Това се изразява в състоянието на левкоцитите в кръвта й, както и в теломерите  на хромозомите, които са се удължили, вместо да се скъсяват. Има и определени промени във външния  вид на 45-годишната жена. Кожата й е станала по-еластична и се е подобрило състоянието на косите и. Разбира се, засега е твърде рано да се правят окончателни заключения, но резултатите вече могат да се  считат за пробив в областта на борбата със застаряването на човешкото тяло. Учените се надяват, че  тази технология ще помогне на света в борбата с възрастовите заболявания, както и с някои генетични аномалии. ", "date": "2018.01.14", "title": "Вечната младост вече е възможна!"}
