{"url": "http://www.bnews.bg/article/245996-rusiya_ostava_izvan_svetovnata_leka_atletika", "text": "\n Руските атлети няма да могат да се състезават за своята страна на предстоящите спортни форуми до края на 2018 г. Решението е на Международната федерация (ИААФ) и е продължение на санкцията, наложена през ноември 2015 г. \r\n\r\n Тогава федерацията на страната бе наказана заради системна употреба на допинг. Руските спортисти пък се състезаваха под неутрален флаг.  \r\n\r\n Президентът на Федерацията Себастиан Коул обяви, че все пак руската страна показва подобрение в борбата със забранените вещества, но членовете на ИААФ са били единодушни в решението си да удължат санкцията до декември 2018 г., когато е следващото им събрание.  \r\n\r\n \"Все още има празнини, които да бъдат попълнени. Има прогрес в ключови области, но все още не сме стигнали момента, в който всеки елемент от критериите е изпълнен\", каза той. \r\n\r\n От Международната федерация очакват подобрения в 3 направления - плащане на разходите, свързани със скандала, пълно признаване на Руската антидопингова централа, която все още е без лиценз, и предоставяне на достъп до пробите на руските спортисти, взети в периода 2011-2015 г. \r\n\r\n След решението на ИААФ става ясно, че на европейското първенство в Берлин през август 2018 г., руските състезатели отново ще се състезават под неутрален флаг. \r\n \n\t\t\t\t\t\t", "date": "2018.07.28", "title": "Русия остава извън световната лека атлетика"}
{"url": "http://www.bnews.bg/article/245983-barekov_s_goreshti_razkritiya_vizhte_kakva_e_istinskata_prichina_za_skandalite_mezhdu_karakachanov_siderov_i_simeonov", "text": "\n Евродепутатът Николай Бареков разкри истинската причина за непрестанните скандали между коалиционните партньори Красимир Каракачанов, ВМРО, Валери Симеонов, НФСБ, и Волен Сидеров, АТАКА. Публикуваме пълното съдържание на коментара му без редакторска намеса: \r\n\r\n Това беше само прелюдията. Големите пари ще се делят след лятото. Циркът продължава и на есен, но ще струва няколко милиарда. Каракачанов претопля манджата с моята идея за доброволна или наборна казарма. Да има шум, докато пазарува десетина стари самолета за 2 000 000 000 (милиарда)! А и докато се разпадат напълно, ПатрЕотите да си дъвчат старите локуми. Избраха ги заради пенсии, телкове и ромската престъпност, вместо това чистят дълговете към държавата на приватизаторите от костово и царско време. Скандалите между Патреоти не са заради “липса на комуникация”. За пари се карат и защото на Каракачанов, Сидеров и Симеонов различни господари от задкулисието им дърпат конците. Засега папкат яко и слушкат. Затова стигат и до бой. За пари. По интересна е второстепенната роля на подсъдимия олигарх МаГарешки. Него го насъсква срещу Каракачанов общият им господар, за да не си вдига много перчема лакомият русенски “войвода”. И двамата са напълно в плен на прокуратурата и на ДПС. Да си го знаете. Иначе краят им е предизвестен с пълен разпад и 0 депутати на следващите избори за парламент и Европарламент. Всичко това до 9 месеца. \r\n \n\t\t\t\t\t\t", "date": "2018.07.28", "title": "БАРЕКОВ С ГОРЕЩИ РАЗКРИТИЯ! Вижте каква е истинската причина за скандалите между Каракачанов, Сидеров и Симеонов!"}
{"url": "http://www.bnews.bg/article/246001-gerb_zavidya_na_buzludzha_i_izvadi_tandema_shayka_da_plyue", "text": "\n БСП не бива и да си помисля за властта. Безсрамие е да претендират за власт! \r\n\r\n Това заяви на специален брифинг в централата на ГЕРБ бившият депутат от управляващата партия Антон Тодоров, aвтор на книгата “Шайка”, посветена на ГЕРБ първите две правителства на Борисов. В унисон с неговите констатации Нинова заяви на Бузлуджа, че ни управлява шайка, която трябва да си ходи. \r\n\r\n Заедно с Тодоров  бе и депутатът Тома Биков. \r\n\r\n Двамата често са в тандем на извънредни брифинги на ГЕРБ, давани след ярки червени събития. \r\n\r\n Антон Тодоров представи стари документи от 1982 г. и от 1989 г. като доказателство, че червените не бива да управляват. В тях тогавашни членове на управлението докладват за трудности в стопанския живот. \r\n\r\n От ГЕРБ разкритикуваха и приетата миналата седмица от национален форум на БСП \"Визия за България\". \r\n\r\n \"Това, което предлага БСП, е нескопосан опит на социалистическия доктор Франкенщайн да създаде чудовище, което да яхне публичните финанси. Това, което чухме във „Визия за България“ и в казаното на Бузлуджа днес ни води до един извод - че това е „тържество на бесовете“. Това, което БСП предлага е див популизъм“, заяви пред медиите Антон Тодоров. \r\n\r\n „Много скъпо ни струват седянките на БСП, те хапват и пийват“, продължи той. „Можем да кажем, че БСП води активен задгробен живот, претенцията ѝ да се добере до властта трябва да се смята за заплаха за българите“, каза още бившият депутат. \r\n\r\n „Страната ни има експорт от 52 млрд. лева - няма да чуете това от нито един член на БСП“, не пропусна да подчертае успехите на управлението той. \r\n\r\n „Визия за България“ е сборник с есета от слаби автори\", каза пък депутатът от ГЕРБ Александър Иванов. Според него „1/3 съдържа неясни послания, 1/3 съдържа отломки от програма им, с която загубиха изборите, 1/3 са глупости.“ „С тяхната програма ще останем в периферията на Европа. Тази програма не съдържа нито една скала, нито една графика или скала. За мен като икономист е трудно да я коментирам. Без никаква икономическа обосновка, искат да се заиграят наново с управлението, което за радост не им беше дадено от избирателя вече 10 години и с право“, каза още Александър Иванов. \r\n\r\n Станахме свидетели на безсрамни призиви за сваляне на властта и натикването й някъде, започна третият участник в извънредния брифинг - депутата Тома Биков. Според него ораторите на Бузлуджа изливали злобата си към ГЕРБ. Това обаче било израз на криза на идентичността в БСП. \r\n\r\n   \r\n\r\n БСП е в период, в който се опитва да смени политическия си пол, от социалисти да станат консерватори, започна той. \r\n\r\n „Говоренето на БСП разделя обществото, прави единството невъзможно. Това е симптом за загуба на политическа идентичност и на криза на идентичността в БСП“, продължи Биков. „Корнелия Нинова заговори за християнски ценности, докато е лидер на социалистическа партия, която се уповава на Маркс. БСП са единствената обществена група, която празнува, кълнейки и хулейки други хора. Ние си подаряваме подаръци или палим свещи, така отбелязваме празници“, каза още Тома Биков. От ГЕРБ обявиха, че ще дадат извънредна пресконференция веднага, след като стана ясно, че на събора на БСП на Бузлуджа са се събрали повече от 70 000 души. \r\n\r\n Става ясно защо ГЕРБ се притесняват от колективни решения, след като понастоящем всички порции в държавата се разпределят еднолично от техния лидер. Кое е по-пазарно? ГЕРБ чака инструкции по въпроса. \r\n\r\n Очаквайте подробности! \r\n\r\n   \r\n \n\t\t\t\t\t\t", "date": "2018.07.28", "title": "ГЕРБ завидя на Бузлуджа и извади тандема Шайка да плюе"}
{"url": "http://www.bnews.bg/article/245997-kzk_sprya_porachkata_za_kupuvaneto_na_novite_tramvai_po_liniya_5", "text": "\n Комисията за защита на конкуренцията (КЗК) спря поръчката за закупуването на нови трамваи, които трябваше да заменят сегашните, движещи се по линия №5, каза за БГНЕС общинският съветник в СОС Симеон Славчев. \r\n\r\n „Причината за становището е допусната техническа грешка. В документите си фирмата на два реда е поставила цената си, а не на един. На пръв поглед изглежда дребна грешка, но това е законът“, обясни Славчев. \r\n\r\n Той допълни, че в този момент спирането на поръчката не е фатално, защото ремонтът на релсовото трасе на трамвай №5 още не е започнало и това няма да доведе до объркване в плановете. \r\n\r\n Сега трябва да се отстрани техническата грешка, което по думите на общинския съветник няма да отнеме много време. \r\n \n\t\t\t\t\t\t", "date": "2018.07.28", "title": "КЗК спря поръчката за купуването на новите трамваи по линия №5"}
{"url": "http://www.bnews.bg/article/245985-tragediya_na_patya_mazh_zagina_pri_katastrofa_v_sliven", "text": "\n Мъж е загинал при катастрофа в Сливен, съобщи \"24 часа\", позовавайки се на данни на говорителя на Областната дирекция на МВР в Сливен. \r\n\r\n При инцидента са ранени други трима души. Те са хоспитализирани. \r\n\r\n Инцидентът е станал около 9.20 часа тази сутрин на улица \"Банско шосе\". Произшествието е възникнало между лека автомобил и такси. Вследствие на удара е загинал пътник в лекия автомобил. Двамата водачи и друг пътник от колата са приети в болница. \r\n\r\n Движението на мястото на инцидента е било затруднено, но улицата вече е отворена за преминаване. \r\n\r\n Обстоятелствата около инцидента се изясняват. \r\n \n\t\t\t\t\t\t", "date": "2018.07.28", "title": "ТРАГЕДИЯ НА ПЪТЯ! Мъж загина при катастрофа в Сливен\r\n"}
{"url": "http://www.bnews.bg/article/245945-bivshata_na_deyvid_varod_si_hvana_mlado_lavche", "text": "\n Пиар специалистката на хитови холивудски продукции у нас и филмовата продуцентка Татяна Педерсен проговори за първи път пред списание LOVE style за любовта си с младия футболист Живко Атанасов. Тя се раздели с бащата на дъщеря си Оделиа Дейвид Варод, но причина за това не е играчът на италианския отбор „Витербо”. „С Живко се запознахме в Hyatt Regency в Белград на 31 декември и посрещнахме заедно 2018-а с общи приятели. \r\n\r\n За двамата беше любов от пръв поглед. Буквално от момента, в който се видяхме, ние не сме спрели да се търсим, да искаме да бъдем заедно. Той направи първата крачка по очарователен и непринуден начин. Всъщност това вероятно е била съдбата или някаква друга сила, която ни събра. Ние сме сродни души и го разбрахме в първата секунда, когато се погледнахме. Между нас имаше някакво силно привличане, нещо което не може да се обясни. Веднага и на двамата ни беше ясно, че не искаме и не можем да бъдем разделени. Изпитвам благодарност към Вселената, че ми позволява да бъда щастлива и обичана от най-прекрасния мъж”, разказва Педерсен. \r\n\r\n С Живко имат разлика във възрастта, като той е доста по-млад от нея. В първия момент не обърнали внимание на това, защото усетили, че са един за друг, въпреки различията. Татяна е в прекрасни отношения и с неговата майка – олимпийската шампионка Йорданка Донкова, която я приела изключително топло от самото начало и днес двете дами се разбират чудесно. А дали Татяна и Живко вече нямат по-сериозни планове за брак и дете? „Да, искаме дете. Толкова съм щастлива, че Живко няколко пъти ме попита спонтанно и романтично дали искам да се омъжа за него. Никога не съм вярвала, че ще желая брак и особено църковен, но той е моят мъж, аз го знам и искам да се оженим. Имаме си вече кум и кума, оставям на него да реши къде, кога и как. Той е мъжът, нека ме изненада”, обяснява Педерсен. \r\n  \r\n \n\t\t\t\t\t\t", "date": "2018.07.28", "title": "Бившата на Дейвид Варод си хвана младо лъвче"}
{"url": "http://www.bnews.bg/article/245991-vremeto_pak_se_razvalya_novi_buri_sled_slachnevoto_utro", "text": "\n Днес преди обяд над по-голямата част от страната ще преобладава слънчево време. \r\n\r\n Около и след обяд отново ще се развива купесто-дъждовна облачност и на много места ще има краткотрайни, в отделни райони интензивни валежи, придружени с гръмотевици и временни усилвания на вятъра. Ще има условия за градушки. Максималните температури ще са между 28° и 33°, в София - около 28°. \r\n\r\n По Черноморието преди обяд ще е слънчево. Около и след обяд ще се развива купесто-дъждовна облачност и на много места ще превали и прегърми. Ще е почти тихо. Максимални температури: 28°-31°. Температурата на морската вода е 25°-27°. Вълнението на морето ще бъде 1-2 бала. \r\n\r\n В планините ще е преобладава слънчево време. Около и след обяд ще се развива купесто-дъждовна облачност и ще има краткотрайни валежи с гръмотевици, на отделни места ще са интензивни. Ще духа слаб до умерен вятър от север-северозапад. Максимална температура на височина 1200 метра около 22°, на 2000 метра – около 16°. \r\n\r\n През нощта само на отделни места, главно в централните райони на страната ще превали краткотраен дъжд. Утре преди обяд облачността ще е разкъсана, на места намаляваща до слънчево. В следобедните часове  и до полунощ отново ще има краткотрайни, в отделни райони интензивни валежи, придружени и с гръмотевици. Възможни са и градушки. \r\n\r\n И през последните дни на месеца на места, главно след обяд и до полунощ, ще има краткотрайни, в отделни райони интензивни валежи, придружени и с гръмотевици, възможни са и градушки. Вероятността за значителни количества намалява, но все пак на изолирани места са възможни такива. Преди обяд ще има и слънчеви часове. Температурите ще останат малко по-ниски от обичайните за периода - преобладаващите максимални ще са между 27° и 32°. В началото на август преваляванията ще намалеят, ще има повече слънчеви часове. \r\n \n\t\t\t\t\t\t", "date": "2018.07.28", "title": "ВРЕМЕТО ПАК СЕ РАЗВАЛЯ! Нови бури след слъчневото утро!"}
{"url": "http://www.bnews.bg/article/245933-bivshiyat_na_demi_lovato_ya_poseti_v_bolnitsata", "text": "\n Уилмър Валдерама, познат от сериалите \"Шеметни години\" и \"Военни престъпления\", посети бившата си приятелка Деми Ловато в болницата. Известната поп певица постъпи там по спешност във вторник, след като пое свръхдоза наркотици на парти. \r\n\r\n Ловато и Валдерама бях неразделни до 2016 година, когато сложиха край на 6-годишната си връзка. Двамата обаче продължават да са много близки. Той е сред първите посетители на Деми в болницата. Персоналът разкрива, че при пристигането си е изглеждал притеснен и тъжен от състоянието ѝ, като е прекарал близо два часа до леглото на певицата. \r\n\r\n Говори се, че през последния месец Деми многократно е приемала наркотици в лоша компания и е имала проблем с терапията си срещу зависимостта. \r\n\r\n Певицата нееднократно е говорила за затруднената и груба комуникация между нея и баща ѝ. Има и няколко издадени песни по темата. Патрик умря от рак през 2013 на 53 години. След смъртта му Ловато обяви, че той е бил психично болен и в негова чест основа програма за подпомагане на лечението на хора с подобни проблеми. \r\n \n\t\t\t\t\t\t", "date": "2018.07.28", "title": "Бившият на Деми Ловато я посети в болницата "}
{"url": "http://www.bnews.bg/article/245987-predi_parviya_zvanets_remontirat_blizo_400_uchilishta", "text": "\n Училищата в трескава подготовка за новата учебна година. Летните ремонти вече започнаха в цялата страна. Някои от тях са само освежителни. Други обаче са основни. \r\n\r\n По данни на просветното министерство в момента се ремонтират близо 400 училища. \r\n\r\n \r\n\r\n   \r\n \n\t\t\t\t\t\t", "date": "2018.07.28", "title": "ПРЕДИ ПЪРВИЯ ЗВЪНЕЦ: Ремонтират близо 400 училища "}
{"url": "http://www.bnews.bg/article/245988-otkriha_izdirvanoto_14_godishno_momche", "text": "\n Откриха издирвания 14-годишен Тошко Кочев, съобщава МВР. \r\n\r\n Той е в добро здравословно състояние и предаден на близките си. \r\n\r\n Столичното Второ РУ издирваше момчето, което на 25 юли излезе от дома си в ж.к. „Лев Толстой“ и оттогава бе в неизвестност. \r\n \n\t\t\t\t\t\t", "date": "2018.07.28", "title": "Откриха издирваното 14-годишно момче"}
{"url": "http://www.bnews.bg/article/245989-supermodelat_haydi_klum_nameri_idealnata_formula_za_perfektno_tyalo_taynata_e_mnogo_prosta_i_se_krie_v", "text": "\n \r\n\r\n Моделката не крие, че както всички, и на нея й се случва да качи някой излишен килограм, ако започне да яде повече от нормалното. Дълго време хубавицата е обичала да похапва късно вечер, наслаждавайки се на храната с чаша вино. С напредване на годините обаче се наложило бързо да смени навиците си.   \r\n  \r\n \n\t\t\t\t\t\t", "date": "2018.07.28", "title": "Супермоделът Хайди Клум намери идеалната формула за перфектно тяло! Тайната е много проста и се крие в..."}
{"url": "http://www.bnews.bg/article/245990-intsident_avtobus_s_balgari_zakasa_vav_frantsiya", "text": "\n Автобус с българи закъса във Франция, съобщи bTV. \r\n\r\n В автобуса се придвижват българи, които се прибират от Испания и Франция. Те са изправени пред сложна ситуация, след като в ранните часове тази сутрин автобусът им аварирал на територията на Франция. \r\n\r\n Автобусът е на фирма \"Юнион Ивкони\". От фирмата заявиха, че проблемът се отстранява и до няколко часа сънародниците ни отново ще са на път към България. \r\n\r\n Аварията е възникнала около 4.30 часа местно време. Автобусът е закъсал на магистрала. \r\n\r\n В рейса има двама шофьори и 29 пътници, сред които и малки деца. \r\n\r\n \"Намираме се в безизходица, няма реакция от транспортната фирма и никакъв начин за връзка\", заяви Ирена Тодорова, която се придвижва с автобуса. По думите ѝ след час чакане се наложило пътниците да се обаждат на 112 и да искат помощ от френските власти. \r\n\r\n По-късно управителят на фирмата превозвач \"Юнион Ивкони\" Георги Атанасов заяви, че хората са придвижени на безопасно място. Те са откарани в заведение. По думите му автобусът се ремонтира на място и по обед българско време би трябвало да тръгне към нашата страна заедно с пътниците. \r\n\r\n \"Големият проблем, който се е получил, е, че пътната помощ е поискала парите да бъдат в брой. Затова са се забавили колегите, иначе досега е щял да бъде отстранен проблемът\", обясни още Атанасов. \r\n\r\n Версията на Ирена Тодорова обаче е различна. Според нея цялата работа по извеждането на хората била свършена от френската страна след подадения от пътниците сигнал. Така пътниците се оказали в база на пътната помощ. Тя сподели, че дори имало предложение френски автобус да извози българите ни до София, но от българската фирма отказали това. \r\n\r\n Според Тодорова рейсът е бил в лошо състояние. На задните седалки имало течове от покрива. \r\n\r\n Пътничката е категорична, че като се прибере в България ще си потърси правата по установения ред. \r\n \n\t\t\t\t\t\t", "date": "2018.07.28", "title": "ИНЦИДЕНТ! Автобус с българи закъса във Франция!"}
{"url": "http://www.bnews.bg/article/245992-pochistiha_60_rechni_uchastatsi_v_sofiya", "text": "\n Столична община продължава с почистването на речните корита с цел превенция от наводнения в София. След почистването на речните корита, те има по-голяма водна проводимост, което намалява рисковете за обществото. \r\n\r\n В момента се почистват участъци от река Владайска в жк. \"Сердика\", река Банска, река Червена, река Лозянски дол и река Габровница. \r\n\r\n Досега през тази година са почистени 60 броя речни участъци с обща дължина над 26 км. \r\n\r\n Премахнати са паднали дървета, клони и отпадъци, осигурена е проводимостта на водостоци и мостове на реките Искър, Владайска, Перловска, Клисурска, Суха река, Аджибарица и други. \r\n\r\n Работата по почистването на речните корита продължава. Столичната община изпълнява ежегодна такава програма.  \r\nТази година СО е осигурила финансиране за почистването на 97 броя речни участъци с обща дължина 45 километра. \r\n\r\n Стана ясно и че с цел превенция от наводнение се изгражда временен защитен насип на река Искър в кв.\"Димитър Миленков\" в София. Насипът е с дължина 250 метра и се изгражда чрез специализирана техника от дирекция \"Аварийна помощ и превенция\" на Столична община. \r\n\r\n От пресслужбата на СО уверяват и че денонощно се извършва наблюдение на водните нива на речните корита на територията на столицата. \r\n\r\n Към момента проводимостта в коригираните речни корита е нормална. \r\n \n\t\t\t\t\t\t", "date": "2018.07.28", "title": "Почистиха 60 речни участъци в София"}
{"url": "http://www.bnews.bg/article/245975-ravnosmetkata_sled_ognenata_stihiya_v_sasedna_gartsiya_povredeni_kashti_nad_2000_zhertvite_do_tozi_moment_86", "text": "\n Пожарите около столицата на Гърция са повредили около 2000 къщи, една четвърт от които ще трябва да бъдат срутени след бедствието. Това предава изданието Regnum, цитирано от \"Фокус\". \r\nВластите отбелязват, че е проведена проверка на 2000 пострадали от пожара къщи. След проверката всяка сграда, призната за опасна за преживяване, се бележи с червена буква \"Х\". \r\n\r\n Спасителите продължават да издирват загинали и изчезнали. „Открихме останки под формата на кости, които принадлежат на трима различни души. Така броят на жертвите достига до 86“, заяви директорът на атинската Съдебна медицинска експертиза Никос Каракукис.  \r\n  \r\n \n\t\t\t\t\t\t", "date": "2018.07.28", "title": "РАВНОСМЕТКАТА СЛЕД ОГНЕНАТА СТИХИЯ В СЪСЕДНА ГЪРЦИЯ! Повредени къщи - над 2000, жертвите до този момент - 86"}
{"url": "http://www.bnews.bg/article/245976-balgarski_absurd_chinovnitsite_ni_pochivat_za_5_lv_na_vecher_v_bazi_na_institutsiite_obiknoveniya_grazhdanin_plashta_s_do_100_nad_tazi_tsena", "text": "\n В почивна база на Министерството на регионалното развитие и благоустройството (МРРБ) чиновници може да спят за 5 лв. на човек на вечер, а в базите на МВР средните цени на нощувка са 7,50 лв. на човек. Само резиденция Евксиноград е на загуба 700 хил. лв. годишно. \r\n\r\n Това става ясно от доклад на Световната банка за почивните станции на българските институции. представен от Института за пазарна икономика, пише \"Труд\". \r\n\r\n Изследването обхваща 115 обекта с представителни и социални функции, почивни станции и обекти за обучение. Според доклада, 83% от имотите генерират загуби, които са средно 230 хил. лв. на съоръжение през 2016 г. За проверените 115 бази това са 22 млн. лв. загуба за малко над 10 хил. легла. Резиденция “Евксиноград” на Министерски съвет има годишна загуба от 700 хил. лв., а почивната станция на МВР “Лазур” в Несебър е отчела загуба от 600 хил. лв. през 2016 г. Сред причините за това е, че храната се предлага без надценка или на загуба. \r\n\r\n Много от обектите са достъпни за външни посетители, които плащат от 15% до 100% над стандартната цена за служителите. \r\n\r\n Основният извод е, че държавата трябва да се оттегли от управлението на ведомствени почивни бази. Повечето служители в администрацията подкрепят почивните станции. Но според ИПИ тази социална придобивка от комунизма може да се трансформира в заплата и всеки служител да избира дали да отиде на почивка в страната или в чужбина. \r\n \n\t\t\t\t\t\t", "date": "2018.07.28", "title": "БЪЛГАРСКИ АБСУРД! Чиновниците ни почиват за 5 лв. на вечер в бази на институциите, обикновения гражданин плаща с до 100% над тази цена"}
{"url": "http://www.bnews.bg/article/245999-arsenal_razbi_rezervite_na_pari_sen_zhermen", "text": "\n \"Арсенал\" разгроми \"Пари Сен Жермен\" с 5-1 в мач от International Champions Cup, игран в Сингапур. Новият треньор на лондончани Унай Емери пусна много по-опитен състав срещу бившия си тим, отколкото колегата си Томас Тухел, който заложи на голям брой младоци, които рядко са имали изяви за първия тим преди това. \r\n\r\n \"Арсенал\" имаше превъзходство през огромна част от мача. През първото полувреме то се изрази в гол на Месут Йозил в 13-та минута. Той получи перфектна асистенция от Пиер-Емерик Обамеянг и вкара първия си гол в първия си мач след Световното първенство. До края на полувремето Джанлуиджи Буфон спаси още 3 потенциални гола за \"Арсенал\", избивайки удари на Иуоби, Обамеянг и Мхитарян. \r\n\r\n В началото на второто полувреме ПСЖ заигра малко по-енергично и стигна до изравнителен гол в 60-а минута. Кристофър Нкунку вкара от дузпа, отсъдена за нарушение на Колашиняц срещу Тимъти Уеа. \r\n\r\n Скоро след това Унай Емери направи няколко смени накуп. Той пусна в игра младоците Емил Смит Роу и Еди Нкетия, които се изявиха блестящо до края. \r\n\r\n В 67-а минута Емил Смит Роу направи страхотна асистенция за Александър Лаказет, който вкара за 2-1. Няколко минути по-късно отново 17-годишният играч изработи корнер, след чието изпълнение лондончани разиграха и стигнаха до трети гол - отново дело на Лаказет. \r\n\r\n Съпротивителните сили на ПСЖ съвсем изчезнаха и \"Арсенал\" често създаваше положения. Така в 87-а минута Роб Холдинг с глава направи 4-1, а в последната минута на добавеното време се разписа и Еди Нкетия. Асистент на последните 2 попадения стана друг младок - Рийс Нелсън. \r\n\r\n В следващия си мач \"Арсенал\" среща \"Челси\" в Дъблин на 1 август, докато ПСЖ се изправя срещу \"Атлетико\" Мадрид на 30 юли. \r\n \n\t\t\t\t\t\t", "date": "2018.07.28", "title": "\"Арсенал\" разби резервите на \"Пари Сен Жермен\""}
{"url": "http://www.bnews.bg/article/245977-barekov_pred_v_k_24_chasa_predi_2_godini_startirah_v_ep_zashtitata_na_prevozvachite", "text": "\n Стартирах процедура за отпускане на 10 млн. евро за наводнена Варна, отчита евродепутатът от Групата на Европейските консерватори и реформисти и лидер на българската партия \"Презареди България\" Николай Бареков пред в-к \"24 часа\". \r\n\r\n На въпрос какво направихте в Брюксел за ЕС като цяло, Бареков посочва, че е станал първият българин, член на Групата на Европейските консерватори и реформисти - единствената в център-дясно политическа формация в ЕП, която е за фундаментални реформи на европейските институции - на първо място, драстично съкращаване на бюрокрацията на ЕС. \r\n\r\n Аз съм единственият българин, представил ЕП е мисии по целия свят - Северна Америка, Латинска Америка, Eвропа, Азия и Африка. Провел съм мисии в най-бедните държави - Хаити, Тимор Лесте и Гамбия и съм българин в Азиатско-европейската парламентарна асамблея, допълва евродепутатът. \r\n\r\n Попитан какво е направил в частност за България, Бареков посочва, че през 2014 година с писмо до ЕК  е стартирал процедура за отпускане на 10 млн. евро помощ за пострадалите от наводненията в кв. \"Аспарухово\" във Варна. \"Имам десетки изказвания в пленарна зала по проблеми с незаконната миграция, преразглеждане на споразумението от Дъблин, войната в Сирия и състоянието на демокрацията в Турция\". отбелязва още той. \r\n\r\n Като член на комисиите по енергетика и екология съм участвал в приемането на десетки доклади, становища и регламенти, които подпомагат цифровизацията, защитата на личните данни, конкурентноспособността, достъпа до цифровия пазар за българските граждани и българския бизнес. Бях първият български евродепутат, който надигна глас в пленарна зала за защита на българските транспортни фирми още през 2016 година, заявява Бареков пред изданието. \r\n\r\n В краткия отчет на дейността си ЕП Бареков посочва още, че като член на делегациите, отговарящи за отношенията на ЕС с Иран и с Русия, е работил неотклонно за спазване на Третия енергиен пакет и диверсификация на енергийните източници в България и че е автор на писмена декларация в подкрепа на хората, страдащи от синдрома на Даун. \r\n\r\n От изказването на евродепутата пред \"24 часа\" става ясно, че в рамките на изминалите 4 години е организирал посещения до европейските институции в Брюксел на над 800 млади българи, предимно студенти и университетски преподаватели и е провел десетки конференции в защита на свободата на словото в София и Брюксел. \r\n\r\n   \r\n\r\n   \r\n\r\n   \r\n \n\t\t\t\t\t\t", "date": "2018.07.28", "title": "Бареков пред в-к \"24 часа\": Преди 2 години стартирах в ЕП защитата на превозвачите "}
{"url": "http://www.bnews.bg/article/245978-zaloviha_pedofil_mazhat_razprostranyaval_kadri_sas_seksualno_iznudvane", "text": "\n Заловиха педофил, разпространявал кадри със сексуално изнудване. Това коментира в студиото на „Събуди се“ по Нова телевизия началникът на отдел \"Компютърни престъпления\" към ГДБОП комисар Явор Колев. \r\n\r\n Сексуалните престъпления срещу деца са сериозен проблем. По думите му има именно разпространение на порнографски материали с участието на деца и на сексуална експлоатация на деца. \r\n\r\n „Почти ежедневно, миналата седмица и още дори не е излязло съобщението в медиите за задържан такъв, който разпространява материали със сексуално изнудване“, обясни експертът. \r\n\r\n По думите му децата, които стават жертви, обикновено биват заблудени чрез социалните мрежи. Именно там се осъществява контакт с тях от фалшив профил на техен връстник. \r\n\r\n „Детето е много доверчиво, особено по-малките деца“, смята  комисар Явор Колев, като допълни, че се провеждат много сериозни кампании за борба с подобен тип престъпления. \r\n \n\t\t\t\t\t\t", "date": "2018.07.28", "title": "ЗАЛОВИХА ПЕДОФИЛ! Мъжът разпространявал кадри със сексуално изнудване\r\n\r\n"}
{"url": "http://www.bnews.bg/article/245995-prodalzhavat_merkite_sreshtu_chumata_po_dobitaka", "text": "\n Министър Румен Порожанов проверява мерките и съоръженията по границата с Румъния. Поводът е опасната зараза от чума по добитъка у нас. \r\n\r\n Същевременно полските власти се отказаха от намерението си да строят заграждения, защото ги смятат за неефективни.  \r\n\r\n В Благоевградско остават съмненията  за нови огнища на болестта. Овцете в две ферми в са изолирани, заради открити мъртви животни. \r\n\r\n До дни се очаква да излязат резултатите от аутопсиите, които да покажат дали причината за смъртта е била чумата. Информацията до агенцията за безопасност на храните са подали самите стопани на животните. \r\n \n\t\t\t\t\t\t", "date": "2018.07.28", "title": "Продължават мерките срещу чумата по добитъка"}
{"url": "http://www.bnews.bg/article/245980-golyama_opasnost_debne_v_internet_gdbop_preduprediha_che_ako_poluchite", "text": "\n ГДБОП предупреждава за опасни мейли, с които интернет потребители са рекетирани. \r\n\r\n В електронните писма се твърди, че изпращачите имат компрометиращи видео материали, които ще разпратят до всички контакти на жертвата, ако не получат пари. Изнудвачите казват, че са получили достъп до файловете и камерата на компютъра на жертвата.  \r\n\r\n \"Не знам каква е причината сериозни хора на възраст да допускат да правят неща, чрез които след това да бъдат рекетирани и да плащат големи пари\", коментира за \"Събуди се\" комисар Явор Колев, началник на отдел \"Компютърни престъпления\" към ГДБОП. \r\n\r\n Той потвърди, че има много случаи на хора с положение в обществото, които са плащали на изнудвачите си и продължават да го правят.  \r\n \n\t\t\t\t\t\t", "date": "2018.07.28", "title": "ГОЛЯМА ОПАСНОСТ ДЕБНЕ В ИНТЕРНЕТ! ГДБОП предупредиха, че ако получите...."}
{"url": "http://www.bnews.bg/article/245981-britanskiyat_tabloid_deyli_meyl_saobshtava_arestuvaha_geri_nikol_v_parizh_video", "text": "\n Певицата Гери-Никол и нейна приятелка бяха арестувани в Париж, твърди британският таблоид \"Дейли мейл\". Случката е станала преди дни. Двете момичета решили да се позабавляват, изпълнявайки \"туърк\" танц пред Айфеловата кула. Така обаче те попречили на движението на колите. Причина за ареста е нарушаване на обществения ред, посочва изданието. \r\n\r\n На видео, заснето от самите тях, се вижда как те правят пози по средата на пътя, а покрай тях преминават коли. \r\n\r\n   \r\n\r\n \r\n \n\t\t\t\t\t \n\t\t\t\t\t\t \n\t\t\t\t\t\t\t* BNews.bg не носи абсолютна никаква отговорност за изразените от читателите/потребителите мнения и/или коментари.\n\t\t\t\t\t\t\tВсеки читател/потребител, който публикува мнение и/или коментар под публикация/статия в BNews.bg като свободен посетител,\n\t\t\t\t\t\t\tили чрез регистрацията си от Фейсбук, декларира, че се съгласява с Общите условия за ползване на сайта BNews.bg.\n\t\t\t\t\t\t\t !\n\t\t\t\t\t\t \n \n \n\t\t\t\t\t\t \n\t\t\t\t\t \n\t\t\t\t", "date": "2018.07.28", "title": "БРИТАНСКИЯТ ТАБЛОИД \"ДЕЙЛИ МЕЙЛ\" СЪОБЩАВА: Арестуваха Гери-Никол в Париж (ВИДЕО)"}
{"url": "http://www.bnews.bg/article/245982-zatvoriha_terminal_na_letishteto_v_myunhen_kakvo_se_sluchva", "text": "\n Полицията на летището в Мюнхен - второто най-натоварено в Германия, затвори Терминал 2 днес, след като неизвестен успял да се промъкне в охраняваната зона, предаде ДПА. Спрени са всички дейности на Терминал 2, използван главно от Луфтханза и партньорите й. Баварската полиция и управата на летището не са съобщили подробности за случая. \r\n\r\n Не е ясно кога ще се възобнови работата на терминала. Пътници на летището съобщават в социалните медии, че не им е било позволено да излязат от самолетите, оплакват се от забавени или отменени полети и от струпване на хора, очакващи информация в натоварения период на лятната ваканция, отбелязва ДПА. \r\n  \r\n \n\t\t\t\t\t\t", "date": "2018.07.28", "title": "ЗАТВОРИХА ТЕРМИНАЛ НА ЛЕТИЩЕТО В МЮНХЕН! Какво се случва?"}
{"url": "http://www.bnews.bg/article/245994-intsident_klon_padna_varhu_bebeshka_kolichka", "text": "\n Клон падна върху бебешка количка в Бургас. Майката е със счупена ръка.  \r\n\r\n \r\nОЧАКВАЙТЕ ПОДРОБНОСТИ!  \r\n  \r\n \n\t\t\t\t\t\t", "date": "2018.07.28", "title": "ИНЦИДЕНТ! Клон падна върху бебешка количка"}
{"url": "http://www.bnews.bg/article/245969-ryazko_poskapvane_na_zastrahovkata_grazhdanska_otgovornost_vizhte_s_kolko_barkat_veche_v_dzhoba_na_sobstvenitsite_na_koli", "text": "\n С около 20% се очаква да поскъпне застраховката „Гражданска отговорност” до края на годината. Според анализ на Комисията за финансов надзор събраните премии за 2017-а година за автомобилите, камионите и автобусите не са достатъчни, за да покрият разходите на застрахователите, предава Нова телевизия. \r\n\r\n С днешна дата само в рамките на 2018-а застрахователите увеличиха тарифите си с около 25%. \r\n\r\n  Обещаната система „бонус-малус”, при която съвестните шофьори ще плащат по-малко, остава все още проект. Очаква се през септември Комисията за финансов надзор, Министерството на вътрешните работи и транспортното министерство да изберат един от 11-те варианта, предложени от наетия преди година консултант. В момента средната премия за лек автомобил е около 200лв , до края на годината може да достигне до 240лв. \r\n\r\n Средната изплатена претенция за леките автомобили е 1362лв. за имуществена щета и 57 748лв за неимуществена. Изчисленията на Комисията за финансов надзор  показват, че има риск от значителна загуба за 2017 г. - 65 млн. лв. може да не стигнат, за да се покрият предявените претенции за леки и лекотоварни автомобили до 5 тона.  В предишните 5 г.недостиг не е имало.  \r\n\r\n \r\n  \r\n \n\t\t\t\t\t\t", "date": "2018.07.28", "title": "РЯЗКО ПОСКЪПВАНЕ НА ЗАСТРАХОВКАТА \"ГРАЖДАНСКА ОТГОВОРНОСТ\"! Вижте с колко бъркат вече в джоба на собствениците на коли!"}
{"url": "http://www.bnews.bg/article/245993-49_zaginali_v_indiya_zaradi_prolivni_dazhdove", "text": "\n Проливни мусонни дъждове, които предизвикаха наводнения и доведоха до рухването на сгради, причиниха смъртта на най-малко 49 души в северния индийски щат Утар Прадеш от четвъртък насам, съобщиха властите, докато националната метеорологична агенция предупреди за още бури. \r\n\r\n Някои от жертвите са загинали, след като са били погребани под рухващите сгради, докато други са се удавили или са загинали при пътнотранспортни произшествия, причинени от дъжда, уточнява \"Франс прес\". \r\n\r\n Също така множество къщи са повредени, като властите в Утар Прадеш, в който живеят около 220 млн. души, са на крак и настояха всички сгради в риск да бъдат освободени. \r\n\r\n Проливните дъждове също така удариха Ню Делхи и западния щат Раджастан, които са популярни сред туристите. \r\n\r\n Река Ямуна в Ню Делхи премина критичната точка от 204 метра с един метър, което накара властите да бият тревога. Равнището на водата в реката се очаква да се покачи още. \r\n\r\n Рухването на сгради в Индия е често срещано, особено по време на сезонна на мусонните дъждове от края на юни до септември. \r\n\r\n Метеорологичната служба предупреди за проливни дъждове в голяма част от Северна Индия през следващите пет дни. \r\n \n\t\t\t\t\t\t", "date": "2018.07.28", "title": "49 загинали в Индия заради проливни дъждове"}
{"url": "http://www.bnews.bg/article/245998-ne_e_za_vyarvane_s_kakvo_se_nagarbi_kali_za_da_pesti_pari", "text": "\n \r\n\r\n Тя запретна ръкави и сама се зае с освежителния ремонт в дома си. Певицата има стабилен напредък и е готова с част от жилището, или по-точно с  боята в коридора. \r\n\r\n Заради силния мирис на латекс обаче, тя пратила трите си деца да спят при баба си. Майката на Кали живее в същата кооперация, но на първия етаж, а Кали на петия. \r\n\r\n    „Сама съм се заела с ремонта на апартамента. Не се страхувам от работа, боядисвам стените както мога“, споделя Кали пред \"Телеграф“. Тя споменава, че всяка година прави промени в дома си, но не драстични. Гордее се, че разликите след добре свършената работа се забелязват. \r\n  \r\n \n\t\t\t\t\t\t", "date": "2018.07.28", "title": "Не е за вярване с какво се нагърби Кали, за да пести пари\r\n"}
{"url": "http://www.bnews.bg/article/245970-vnimanie_svlachishta_zatvaryat_patya_kam_rilskiya_manastir_tri_mesetsa_darzhavata_nishto_ne_pravi_video", "text": "\n Свлачища затварят пътя към Рилския манастир. Отсечката е почти блокирана, а движението е затруднено, предава Нова телевизия. \r\n\r\n От Агенция \"Пътна инфраструктура\" обясниха, че засега теренът още е твърде мокър и свлачищата няма как да бъдат изчистени, затова компромисният вариант е да бъде освободено едното трасе. Проблеми е имало и преди във времето. \r\n\r\n Тази година свлачище затвори пътя след юнските дъждове. След това отговорните органи твърдяха, че платната са разчистени. \r\n\r\n \"Пътят е абсолютно опасен. Цяло чудо е, че до този момент няма сериозен инцидент\", коментира за \"Събуди се\" игуменът на Рилския манастир Дядо Евлоги. Той допълни, че всички институции са алармирани за проблема. \r\n\r\n \r\n\r\n \r\n  \r\n \n\t\t\t\t\t\t", "date": "2018.07.28", "title": "ВНИМАНИЕ! Свлачища затварят пътя към Рилския манастир, три месеца държавата нищо не прави  (ВИДЕО)"}
{"url": "http://www.bnews.bg/article/245972-psihichno_bolen_vdigna_politsiyata_v_sofiya_na_krak_izgoni_roditeli_si_na_ulitsata_i_se", "text": "\n Агресивен психично болен мъж вдигна на крак полицията в София в ранните часове на съботния ден, предава bTV. Той изгони родителите си и се барикадира в семейното жилище до пл. „Славейков”.  \r\n\r\n Появи се информация, че информация мъжът е въоръжен. На мястото бяха изпратени полицаи и спецотряд за борба с тероризма. Сградата беше евакуирана. \r\nПсихолози преговаряха с мъжа и в крайна сметка беше решено родителите му да пренощуват другаде, а той да бъде оставен да се успокои през нощта. В резултат и полицейските сили се изтеглиха. Към 9 ч. тази сутрин в района имаше само един полицейски бус. \r\nСпоред неофициална информация мъжът и преди се е държал агресивно \r\n  \r\n \n\t\t\t\t\t\t", "date": "2018.07.28", "title": "ПСИХИЧНО БОЛЕН ВДИГНА ПОЛИЦИЯТА В СОФИЯ НА КРАК! Изгони родители си на улицата и се..."}
{"url": "http://www.bnews.bg/article/245938-pamela_andersan_zaradi_revnivi_mazhe_ne_izpitah_trapkata_ot_grupoviya_seks", "text": "\n Памела Андерсън заяви, че в живота си винаги е имала прекалено ревниви любовници и поради тази причина тя никога през живота си не е правила групов секс, съобщава Контактмюзик. \r\n\r\n Петдесет и една годишната актриса, която беше омъжена за Томи Лий, Кид Рок и Рик Саломон, а сега е в любовни отношения с Адил Рами, разкри някои тайни около сексуалния си живот. \r\n\r\n За нея \"шведската тройка\" била забранена зона, тъй като нейните партньори не желаели да я делят с никого. \"Любовниците ми бяха прекалено ревниви. Само един от тях си фантазираше, че би му било интересно да ме види в леглото с друга жена, а той да гледа!\" \r\n\r\n Самата Памела също не желаела да прави секс с повече от един човек, тъй като била \"прекалено романтична\". \r\n\r\n \"Понякога груповият секс може да звучи изкушаващо. Но аз никога не се наслаждавам на секса, ако няма любов и взаимна обвързаност!\", довери звездата от Спасители на плажа. \r\n \n\t\t\t\t\t\t", "date": "2018.07.28", "title": "Памела Андерсън: Заради ревниви мъже не изпитах тръпката от груповия секс"}
{"url": "http://www.bnews.bg/article/245971-navrah_18_iya_si_rozhden_den_evropeyska_medalistka_po_snoubord_se_samoubi_politsiyata_nameri_tyaloto_i_v", "text": "\n Талантливата британска сноубордистка Ели Саутър се е самоубила. Това са съобщили близки до семейството пред британския таблоид „Сън“. Причината, обещаващата спортистка да посегне на живота си, остава неизвестна. Тийнейджърката почина в сряда навръх 18-ия си рожден ден във френския курорт Льо Же. \r\n\r\n Тялото й беше намерено от полицията в гориста местност около жилището й. Роднините на Ели Саутър за момента отказват коментар по темата, а официалната причина за трагедията с момичето е внезапна смърт. \r\n\r\n Сноубордистката беше единствената медалистка на Великобритания на Европейския юношески фестивал по зимни спортове през 2017 г. в Турция, където спечели бронз в сноуборд кроса. След това обаче отпадна от състава за участие на световното първенство за юноши. \r\n\r\n Ели Саутър отрасва в Съри, но в последните години се мести в Алпите с баща си Тони, за да се подготвя в по-добри условия. Тя беше специализирана в две дисциплини в сноуборда – фрийрайд и сноуборд крос. Очакваше се да участва на зимните олимпийски игри в Пекин през 2022 г. \r\n \n\t\t\t\t\t\t", "date": "2018.07.28", "title": "НАВРЪХ 18-ИЯ СИ РОЖДЕН ДЕН! Европейска медалистка по сноуборд се самоуби! Полицията намери тялото и в.... "}
{"url": "http://www.bnews.bg/article/245960-tita_zabi_yakata_dupara_i_dara_sas_seksi_barabanche_snimka", "text": "\n Тита реши да бъде поредната знаменитост това лято, която да си пусне фото на задните части. \r\n\r\n Силистренската музикална антилопа показа малко дупенце, като по него не се забелязва наличие на целулит или стрии, пише HotArena. Но като се има предвид каква е лисица и как редовно се захласва в играта с Фотошопа, няма как да се доверим на 100%, че гледката отзад е абсолютно автентична. Допускаме, че е младата хубавела е „клъцнала“ с няколко клика по някое сантиметърче от бедрата, а по бузите й е преминало сериозно ретушче. \r\n\r\n Ако сме в грешка, трябва да признаем нещо. Че за разлика от преките й конкурентки в поп жанра - Дара и Гери-Никол, които отпраха яки задници не по Коледа, а точно в разгара на лятото,  певицата на Криско се е погрижила за психическото здраве на  плажуващите около нея. Тита е в топ форма и не плаши  с мазни телеса, тресящи се изпод тънка и тясна прашчица.  И трите девойки са твърде млади, за да навлизат още от крехка възраст в пряк двубой с наднорменото и нездравословното тегло.  Mини дупарата на изпълнителката на „Вуду кукла“ е събрала над 22 000 лайка само за едно денонощие. Снимката вижте  \r\n \n\t\t\t\t\t\t", "date": "2018.07.28", "title": "Тита заби Яката дупара и Дара със секси барабанче (СНИМКА)"}
{"url": "http://www.bnews.bg/article/245974-masova_evakuatsiya_ot_siriya_nad_7000_dushi_otpatuvaha_za", "text": "\n 7000 местни жители са били евакуирани от сирийската провинция Идлиб. Те са отпътували със 120 автобуса. Това са съобщили властите, цитирани от САНА.  \r\n\r\n Това е последната група евакуирани.  \r\n\r\n Хората търсят подслон в южната провинция Алепо. Там са били посрещнати от съответните служби и им е била оказана нужната помощ. В това число 127 цивилни. \r\n\r\n Това се случва след подписаното споразумение между сирийското правителство и \"Фронта Нусра\". \r\n\r\n Въпреки договорките отпътуването на цивилните не е минало без инциденти и намеса на джихадисти, които са се опитали да попречат.  \r\n\r\n Накрая обаче хората все пак са заминали.  \r\n\r\n \r\n  \r\n \n\t\t\t\t\t\t", "date": "2018.07.28", "title": "МАСОВА ЕВАКУАЦИЯ ОТ СИРИЯ! Над 7000 души отпътуваха за..."}
{"url": "http://www.bnews.bg/article/245967-poreden_dazhdoven_uikend_vizhte_koga_i_kade_shte_vali", "text": "\n Преди обяд над повечето райони ще има разкъсана облачност, в отделни райони до слънчево. Това сочи прогнозата на НИМХ-БАН. \r\n\r\n След обяд и до полунощ отново ще се развива купесто-дъждовна облачност и на много места ще има краткотрайни, в отделни райони интензивни валежи. \r\n\r\n Остават условията за градушки. Максималната температура ще бъде 28-33 градуса. \r\n\r\n   \r\n \n\t\t\t\t\t\t", "date": "2018.07.28", "title": "ПОРЕДЕН ДЪЖДОВЕН УИКЕНД! Вижте кога и къде ще вали!"}
{"url": "http://www.bnews.bg/article/245925-koyna_ruseva_diplomira_dashterya_si", "text": "\n Актрисата Койна Русева сподели емоционален момент със семейството си. Тя се похвали с дипломирането на дъщеря си Калина и дори публикува снимки в социалните мрежи. Щастливото събитие се е състояло в Лондон, пише „България днес”. А на един от фотосите звездата е сложила академичната шапка на дъщеря си и пафка цигари пред камерите. \r\n„Луда майка на дипломиране”, пише шеговито Койна под снимката. Честитките под поста също не закъсняха. Както и критиките, че пуши. „Не съм отказвала цигарите дори когато раждах”, признава българската Марлене Дитрих в едно от своите интервюта, оправдавайки порока си. \r\n  \r\n \n\t\t\t\t\t\t", "date": "2018.07.28", "title": "Койна Русева дипломира дъщеря си"}
{"url": "http://www.bnews.bg/article/245957-vnuchkata_na_todor_kolev_povede_gey_parada_v_london", "text": "\n Внучката на легендарния Тодор Колев шокира артелита у нас с участието си в парада за „обратни“ в Лондон, който се проведе преди броени седмици. \r\n\r\n Над милион защитници се включиха в шествието в подкрепа на правата на хората с нетрадиционна сексуална ориентация в британската столица, а сред тях единственото звездно българско участие било това на Теодора, писа „Ретро“. \r\n\r\n Екранната д-р Войнова от хитовия сериал „Откраднат живот“ изпуснала гей прайда в София, но за сметка на това получила покана от свой близък да участва в този в Англия. Тя, разбира се, веднага се отзовала, без да се замисля. \r\n\r\n Теодора била свободолюбива и подкрепяла различните, затова веднага си купила самолетен билет и заминала. \r\n\r\n Новият й приятел не я ограничавал по никакъв начин като предишния – младия доктор Ервин Иванов. Настоящото й гадже приемал спокойно факта, че тя е заета 20 часа в денонощието и не се опитвал да я откъсне от вредните й навици, сред които е нощният живот. Дора често може да бъде забелязана в столичните клубове в компанията на известни родни рапъри. \r\n \n\t\t\t\t\t\t", "date": "2018.07.28", "title": "Внучката на Тодор Колев поведе гей парада в Лондон"}
{"url": "http://www.bnews.bg/article/246000-tazi_snimka_kazva_vsichko_za_bsp_gerb_lyubimiyat_na_gerb_mitko_karatista_pazi_dyado_ot_bsp", "text": "\n \r\n\r\n ТАЗИ СНИМКА ОТ БУЗЛУДЖА КАЗВА ВСИЧКО ЗА БСП/ГЕРБ! \r\n\r\n Контрастът! Любимият на ГЕРБ Митко Каратиста – фирмата му Делта гард – пази дядо привърженик на БСП. Докато Корнелия и компания щракат с пръсти и правят тихичко милиони, „борейки“ се с „паралелната държава и мафията на ГЕРБ“. \r\n\r\n Afera.bg \r\n\r\n \r\n \n\t\t\t\t\t\t", "date": "2018.07.28", "title": "ТАЗИ СНИМКА КАЗВА ВСИЧКО ЗА БСП/ГЕРБ! ЛЮБИМИЯТ НА ГЕРБ МИТКО КАРАТИСТА ПАЗИ ДЯДО ОТ БСП!"}
{"url": "http://www.bnews.bg/article/245979-za_poreden_den_zabrani_za_dvizhenie_na_tir_ove_po_patishtata", "text": "\n Остават в сила някои забрани за движение по пътищата. Това съобщават от АПИ.  \r\n\r\n Забранява се движението на моторни превозни средства, предназначени за превоз на товари с техническа допустима максимална са над 12 тона, включително състав с ремаркета и полуремаркета, селскостопанска и земеделска техника, трактори и специализирана строителна техника, както следва: \r\n\r\n 1) за периода от 01 юни до 15 септември 2018 г. за дните петък - неделя:Ограниченията важат само за следните участъците от републиканската пътна мрежа: \r\n\r\n АМ \"Тракия\" ограничението в движението на МПС над 12 т ще бъде както следва: \r\n\r\n в петък от 18 ч. до 20 ч. в посока София - Пловдив; \r\n\r\n в неделя от 16 ч. до 20 ч. в посока Бургас - София. \r\n\r\n АМ \"Струма\": \r\n\r\n в събота от 10 ч. до 14 ч. в посока п. в. \"Даскалово\" - ГКПП \"Кулата\". \r\n\r\n АМ \"Марица\": \r\n\r\n в неделя от 16 ч. до 20 ч. в посока Свиленград - АМ \"Тракия\". \r\n\r\n и за дните петък - от 17:00 часа до 20:00 часа и неделя - от 14:00 часа до 20:00 часа: \r\n\r\n • път I-1 с. Ребърково - Ботевград, като движението се пренасочва по път II-16 Ребърково - Своге - София; \r\n\r\n • път I-1 Благоевград - ГКПП \"Кулата\"; \r\n\r\n • път I-5 Русе - Велико Търново; \r\n\r\n • път I-9 Варна - Бургас; \r\n\r\n • път II-99 Бургас - Царево. \r\n\r\n 2) целогодишно за периода на официалните празници: последния работен ден преди празници - от 16:00 часа до 20:00 часа и последния почивен /празничен/ ден - от 14:00 часа до 20:00 часа. Забраната се отнася за всички периоди, в които е определен повече от един празничен ден. \r\n\r\n Забраната се отнася за всички периоди, в които е определен повече от един почивен или празничен ден. \r\n\r\n Ограниченията важат само за участъците от републиканската пътна мрежа, както следва: \r\n\r\n • Всички автомагистрали; \r\n\r\n • път I-1 с. Ребърково-Ботевград, като движението се пренасочва по път II-16 Ребърково-Своге-София; \r\n\r\n • път I-1 Благоевград-ГКПП \"Кулата\"; \r\n\r\n • път I-4 п. в. \"Коритна\"-Велико Търново-Шумен; \r\n\r\n • път I-5 Русе-Велико Търново; \r\n\r\n • път I-8 ГКПП \"Калотина\"-София; \r\n\r\n • път I-9 Варна-Бургас; \r\n\r\n • път II-18 Околовръстен път София; \r\n\r\n • път II-99 Бургас-Царево. \r\n\r\n Забраната не важи за моторни превозни средства, които извършват превози на опасни товари (ADR), живи животни, бързо развалящи се хранителни продукти и товари на температурен режим. \r\n\r\n ІІ. СЪСТОЯНИЕ НА АВТОМАГИСТРАЛИТЕ: \r\n\r\n АМ \"Тракия\": \r\n\r\n Област Бургас: \r\n\r\n Движението от км 343+000 до км 359+475 в участъка Кръстина-Ветрен се осъществява в една лента на определени участъци поради частични ремонтни дейности на асфалтовата настилка. Срок до 31.07.2018 г. \r\n\r\n АМ \"Хемус\": \r\n\r\n Област София: \r\n\r\n Движението от км 29+860 до км 35+150 в посока София е ограничено поради ремонтни дейности на виадукт при км 33+600 и тунел \"Витиня\". Движението се осъществява двупосочно в платното посока Варна. Срок 20.12.2018 г. \r\n\r\n Движението от км 36+170 до км 36+710 в посока София е ограничено поради аварийно - възстановителни дейности по виадукт \"Коренишки дол\" при км 36+450. Движението се извършва двупосочно в платното посока Варна. Срок до 20.12.2018 г. \r\n\r\n Движението по от км 36+770 до км 38+150 в посока Варна е ограничено поради аварийно - възстановителни дейности на виадукт при км 37+920. Движението се осъществява двупосочно в платното посока София. Срок 20.12.2018 г.; \r\n\r\n Движението от км 30+260 до км 47+060 /от п.в. \"Витинска река\" до п.в. Ботевград/ е ограничено за МПС над 12 тона в двете посоки поради ремонтно - възстановителни дейности по виадукт \"Коренишки дол\" при км 36+450. Движението се осъществява по обходен маршрут: п.в. \"Витинска река\" - път I-1 /София - Ботевград/ - път II-17 /Ботевград - АМ \"Хемус\"/ - п.в. Ботевград. Срок 20.12.2018 г. \r\n\r\n Движението по АМ \"Хемус\" в тунел \"Правешки ханове\" посока Варна се осъществява в една лента поради ремонтни дейности по видеонаблюдението в активната лента. Движението се извършва в изпреварващата лента. Срок 30.07.2018 г. \r\n\r\n Област Варна: \r\n\r\n Движението по АМ \"Хемус\" от км 407+000 /Слънчево/ до км 425+000 /Варна/ се осъществява с повишено внимание поради машинно косене на тревни площи. Срок до 31.07.2018 г. \r\n\r\n Движението по АМ\"Хемус\"от км 422+000 /п.в. Летище/ до км 425+500 /Варна/се осъществява с повишено внимание поради ръчно косене на тревни площи. Срок до 31.07.2018г. \r\n\r\n Движението по АМ Хемус в участъка на Девня от км 401+000 до км 400+000 посока София се осъществява с повишено внимание в изпреварваща лента поради ремонтни работи на фуга. Срок до 29.07.2018 г. \r\n\r\n АМ \"Струма\": \r\n\r\n Движението по АМ Струма от км 152+000 до км 166+000 между Ново Делчево и Кулата се осъществява с повишено внимание поради косене в средната разделителна ивица. Срок до 29.07.2018 г. \r\n\r\n АМ \"Марица\": няма. \r\n\r\n АМ\"Черно море\": \r\n\r\n Движението в участъка Варна - Бургас от км 2+329 до км 3+238 се осъществява при пълно затваряне на платното посока Бургас и двупосочно движение в платното посока Варна поради ремонт на виадукт \"Звездица\". Срок до 15.10.2018 г.; \r\n\r\n Движението по АМ \"Черно море\" Варна - Бургас от км 2+000 до км 3+000 се осъществява с повишено внимание поради ремонт на виадукт \"Звездица\". Движението се регулира от сигналисти. Срок до 28.07.2018 г. \r\n\r\n АМ \"Люлин\": \r\n\r\n Област София: \r\n\r\n Движението в тунел \"Мало Бучино\" посока София се осъществява в една лента поради активизирало се свлачище в аварийната лента след тунела. Ограничена е активната лента, като движението се извършва в изпреварващата лента. Скоростта на движение се ограничава до 70 км/ч. Срок 31.07.2018 г. \r\n\r\n Движението в участъка София - Перник е ограничено за леки МПС до 12 тонаот км 7+100 до км 12+860 поради обрушване на ската при км 9+600. Движението се осъществява по обходен маршрут: в посока Перник се отклонява на п.в. \"Мало Бучино\" по път II-1801 /Околовръстен път София - кв. Суходол - Мало Бучино - Големо Бучино - Перник/. Срок от 10:00 до 18:00 часа до 31.07.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има. \r\n\r\n Движението по АМ \"Люлин\" е затруднено за МПС над 12 т от км 7+100 до км 12+860 поради обрушване на ската при км 9+600. Движението се осъществява с поетапно пропускане в интервал от 2 часа, както следва: от 10:00 до 12:00 часа; от 13:00 до 15:00 часа и от 16:00 до 18:00 часа автомобилите изчакват на определените места. В часовете от 12:00 до 13:00 часа; от 15:00 до 16:00 часа и след 18:00 движението се възстановява. Срок от 10:00 до 18:00 часа на 31.07.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има. \r\n\r\n Движението по АМ \"Люлин\" в посока София от км 7+100 до км 12+860 е ограничено за всички МПС поради изтичане на кална маса и опасност от срутване на скална маса на пътното платно при км 9+600. Ограничението е от втори тунел \"Люлин\" до първи тунел \"Мало Бучино\", където движението на всички МПС се осъществява двупосочно в платното посока София - Перник. \r\n\r\n Алтернативни маршрути: \r\n\r\n - за автомобили до 12 тона по път I-1 от пътен възел Драгичево - Владая - София и обратно. \r\n\r\n - само за леки автомобили по път 1801 Перник - Мало Бучино - Суходол и обратно. Път 1801 Перник - Мало Бучино - Суходол е забранен за МПС над 12 тона. Срок до 31.07.2018 г. \r\n\r\n Област Перник: \r\n\r\n Движението по АМ Люлин в участъка от п. в. Даскалово до граница с област София е ограничено поради обрушване на ската при километър 9+600. Движението за тежкотоварните МПС над 12 тона се спира поетапно с изчакване на място с продължителност от два часа за периода от 10:00 до 18:00 часа. Леките автомобили се пренасочват по обходен маршрут по път I-1 през Владая и през път III-1801 Големо Бучино - Перник. /Път 1801 Перник - Мало Бучино - Суходол. Път III-1801 е забранен за МПС над 12 тона./ Срок от 10:00 до 18:00 часа до 31.07.2018 г. В петъчните дни ограничението ще е валидно до 15:00 ч., в съботните дни ограничението ще е само от 13:00 до 18:00 ч., в неделните дни ограничения няма да има. \r\n\r\n   \r\n\r\n   \r\n\r\n ІІI. ВЪВЕДЕНИ ОГРАНИЧЕНИЯ ПО ОСНОВНИТЕ ПЪТНИ НАПРАВЛЕНИЯ: \r\n\r\n 1. Проходи: \r\n\r\n - \"Върбишки\" - затворен за всички МПС. Срок: целогодишно; \r\n\r\n - \"Златишки\" - затворен за всички МПС. Срок: целогодишно; \r\n\r\n - \"Айтоски\" - отворен за всички МПС; \r\n\r\n - \"Котленски\" - отворен за всички МПС; \r\n\r\n - \"Обзорски\" - отворен за всички МПС; \r\n\r\n - \"Печинско\" - отворен за всички МПС; \r\n\r\n - \"Превала\" - отворен за всички МПС; \r\n\r\n - \"Предел\" - отворен за всички МПС; \r\n\r\n - \"Републиката\" - отворен за всички МПС; \r\n\r\n - \"Ришки\" - отворен за всички МПС; \r\n\r\n - \"Рожен\" - отворен за всички МПС; \r\n\r\n - \"Троянски\" - отворен за всички МПС; \r\n\r\n - \"Вратник\" - забранен за МПС над 10 т. Срок: целогодишно; \r\n\r\n - \"Дюлински\" - забранен за МПС над 3,5 т. Срок: целогодишно; \r\n\r\n - \"Пампорово\" - забранен за МПС над 3,5 т. Срок: целогодишно; \r\n\r\n - \"Петрохан\" - забранен за МПС над 12 т. както и тегленето на ремаркета и полуремаркета. Срок целогодишно; \r\n\r\n - \"Твърдишки\" - забранен за МПС над 10 т. Срок: целогодишно; \r\n\r\n - \"Шипка\" - забранено е движението на МПС, предназначени за превоз на товари с технически допустима максимална масанад 12 т от категория N3, както и тегленето на ремаркета и полуремаркета с технически допустима максимална маса над 10 т от категория О4. Срок: целогодишно. \r\n \n\t\t\t\t\t\t", "date": "2018.07.28", "title": "ЗА ПОРЕДЕН ДЕН! Забрани за движение на ТИР-ове по пътищата "}
{"url": "http://www.bnews.bg/article/245973-rodnite_upravlyavashti_sveshteniyat_izvor_na_falsha", "text": "\n Нашите политици сега пък се заоплакваха от „фалшивите новини“ – което си е истинско нахалство, като се има предвид, че тъкмо те са най-пъргавия източник на взаимно изключващи се твърдения, както и на откровени лъжи. \r\n\r\n Те са Свещения Извор на Фалша. \r\n\r\n Преди време евродепутат от ГЕРБ /Андрей Ковачев/ се изпъчи, че „Хората трябва да се съмняват, а не да вярват на всички новини“. \r\n\r\n Пропусна обаче да допълни, че те трябва да се съмняват най-напред във всеки звук, дошъл откъм политиците. \r\n\r\n Онова, което те произвеждат, отдавна се е превърнало в нещо хаотично – в някаква мазня, в която всичко, още в момента на изговарянето му, вече се опровергава. \r\n\r\n Само българският инат може да понесе това бреме. \r\n\r\n Ако някой ден изгазим Прехода, което е малко вероятно, ще бъдем Народ, готов да изтърпи абсолютно всичко, всяка идиотщина. \r\n\r\n В епизод от поредицата „Силата е в теб“, американското посолство ни съветва да изхвърлим от речника си думата „Дано“ – тя е видяна като главният източник на нашите злини. \r\n\r\n Не дивите ни политици, а тази скромна, свитичка думица. \r\n\r\n Ако я разкараме обаче към някакъв крематориум за грешни думи, всичко щяло да се оправи – това ни казват. \r\n\r\n Вятър – ние до края на света ще си останем приютени при „дано“. \r\n\r\n Когато те лъжат непрекъснато, нямаш друг избор. При това, лъжат те примитивно, без никакво въображение, без капчица артистичност. \r\n\r\n Треснат някоя глупост, сетне я замитат с друга. \r\n\r\n Метачи, които имат усърдието на циганките от „Градска чистота“ – и след тях остава повече боклук, отколкото преди метенето. \r\n\r\n От ГЕРБ вече дори не се притесняват, когато се самоопровергават – те създадоха едно нова политика, която почива на непрекъснати опровержения. \r\n\r\n Новаторското в случая е, че така палят фишеци под собствените си недомислици. \r\n\r\n Същото се случи и сега – с поправките към приватизационния закон. \r\n\r\n Приеха го, а сетне излезе, че, всъщност, били съгласни с ветото на президента Радев – той пък ги дебне, както горски дебне бракониери. \r\n\r\n Обаче все едно, че нищо не се е случило – пишат и поправят, като в халваджийски тефтер. \r\n\r\n А Ковачев ви съветва да не вярвате на фалшивите новини – е, каква по фалшива новина от сбъркан закон. \r\n\r\n Добре, че в ГЕРБ има хора, на които им отива да правят безгрижно/веселяшки въпросните опровержения. \r\n\r\n Царе са на ведрия тепегьозлък. \r\n\r\n Много сладък в това отношение е шефът на правната комисия – той излъчва винаги такъв оптимизъм, че не можеш да разбереш закони ли прави, или търка талончета от Националната лотария. \r\n\r\n Има, все пак, един положителен ефект: вече никой на нищо не вярва – имам предвид „наивниците“ от Народа. \r\n\r\n При нормални обстоятелства, това би притеснило политиците – в нашата „Дано Губерния“ обаче става точно обратното. \r\n\r\n Обзема ги лъчезарно спокойствие. \r\n\r\n Може би смятат, че и опроверженията, в края на краищата, са форма на напредък. \r\n\r\n Например. След като в началото на февруари Падишахът й даде три месеца срок да завърши съдебната реформа, от месец май Цецка Цачева трябваше да е опразнила кабинета си на правосъден министър, понеже нищо особено не се случи. \r\n\r\n Но Монтескьо от Плевен все още е там. \r\n\r\n В този въртоп от опровержения, изтъняват и рефлексите на Властта. \r\n\r\n И тя се обърква, дори при дребните кризи. \r\n\r\n Защото Чумата не можеш да я залъжеш със словесни фокуси. \r\n\r\n Но някои хора си въобразяваха, че могат – и то постфактум. Но не познаха. \r\n\r\n Вместо още първия ден да пратят в Странджа всички устатници, които са им под ръка, за да обяснят разумно проблема, те предпочетоха да си играят на стражари и апаши. \r\n\r\n Разбира се, диалогът за Чумата не е лесен – това не е бълнуването за Западните Балкани. \r\n\r\n Но реалният престиж, истинското влияние на един политик личи в подобни ситуации. \r\n\r\n Трудно е обаче да надговориш хора, които от десетилетия са хранени с опровержения. \r\n\r\n Те може да се кланят и молят на думата „Дано“ – обаче пък думата „Доверие“ отдавна е изхвърлена от църквицата им. \r\n\r\n А, освен това, са и предпазливи и недоверчиви. \r\n\r\n Идете и вие да газите из животинските ла.на – само половин ден, не повече – и вие ще станете такива, че и по-проклети дори. \r\n\r\n Никой не поиска – а и не посмя – да говори с Народа. \r\n\r\n Властта отдавна няма подходящи умения за това, липсват й нужното търпение и упорство. \r\n\r\n Всъщност, на нея й е по-лесно да върти Ножа, както винаги. \r\n\r\n Между другото, пак се движат със закъснение. \r\n\r\n Стопаните, в поразената от Чумата зона, започват да колят добитъка, който предстои да бъде евтаназиран – и да складират месото във фризери. \r\n\r\n А безопасно ли е то? Кой да ти каже. \r\n\r\n Пак се изплюват прибързани недомислици. \r\n\r\n От Би Ти Ви съобщиха, че според министъра на земеделието, оградата по румънската граница, която трябва да спира заразените с африканска чума свине, ще струва около 80 хиляди лева – и това за около 130 километра! \r\n\r\n Четири реда бодлива тел – да бяхте направили такава и срещу бежанците – условна, предупредителна, знак, че прекрачиш ли я, нарушаваш законите на една държава. \r\n\r\n Сетне обаче излезе, че не са изчислили изкопните работи, коловете, които ще придържат мрежата и пр. \r\n\r\n Сметката набързо стана 200- 300 хиляди лева, засега. Повтаря се историята с другата ограда. \r\n\r\n Щяха да правят цялостна ревизия на Криминалната приватизация на Прехода – а опряха до това, набързо да къдрят собствените си поправки. \r\n\r\n Обещаната ревизия си остана тлъста лъжа. \r\n\r\n Крайно време е някой ентусиаст да се сети и да направи една Бяла Книга на Лъжите. \r\n\r\n Докато окончателно не сме свикнали с тях. \r\n\r\n Всъщност, режимът на безкрайните опровержения вероятно цели тъкмо това. \r\n\r\n Опроверженията си вървят, веселието продължава – обаче тук-там прокапва и нещо истински мръсно. \r\n\r\n След като не успяха да разкарат палатковия лагер на майките на деца с увреждания, изведнъж се появи още един лагер, пак на хора с увреждания. \r\n\r\n Сега Майсторите на Опровержения вече имат готова реплика към тия клетници: \r\n\r\n „Разберете се помежду си – ние ще ви изчакаме…“. \r\n\r\n Подличко ще омърсят и призива „Системата ни убива“. \r\n\r\n  *** \r\n\r\n В миналата си дописка написах няколко думи за решението на американското радио „Свободна Европа“ да възобнови излъчванията си на български – мил поздрав за успехите ни напоследък. \r\n\r\n По този повод цитирах и малко известно писмо на Георги Марков – в него той пише, между другото и следното: \r\n\r\n „Техните /Западните/ обществени форми са по-съвършено неморални и представляват по-модерни и по-солидни укрепления за посредствеността и бездарието, основите на несправедливостта са много по-дълбоки и ПАРФЮМЪТ на демагогията (за да прикрие миризмата на ла.ната) – много по-силен…“ \r\n\r\n  Парфюм при парфюма отвежда – и ето ви сега друга история. \r\n\r\n Тия дни съобщиха подробности за двойката англичани, която, също като Скрипал, се беше отровила с „Новичок“. \r\n\r\n Оказа се, че мъжът намерил някакъв флакон и го подарил на жена си, понеже го взел за парфюм, идиотът му с идиот! \r\n\r\n  Ей тъй върви светът: \r\n\r\n Несвободният Марков търси свобода при англичаните, за да разбере, че и там, като тук, парфюмират ла.ната – а пък някакъв свободен англичанин парфюмира с „Новичок“ жена си… \r\n \n\t\t\t\t\t\t", "date": "2018.07.28", "title": "Родните управляващи - свещеният извор на фалша"}
{"url": "http://www.bnews.bg/article/245984-mvr_ofitsialno_za_srednoshtniya_ekshan_v_sofiya_psihichno_bolniyat_ne_otkazval_da_se_predade", "text": "\n МВР излезе с официална информация за инцидента с психично болен мъж от миналата нощ. Както БЛИЦ съобщи, драмата се разиграла в жилище до площад „Славейков“ в София.   \r\n\r\n Ето какво съобщават от полицията:   \r\n\r\n Столични полицаи са предприели проверка на сигнал за заключил се в жилището си мъж.   Сигналът е подаден към 21.15 часа вчера. \r\n\r\n По първоначални данни 41 – годишен мъж се заключил в апартамент и отказал да пусне родителите си. На място са изпратени екипи на полицията и психолози, които разговаряли с мъжа, въпреки това, той отказал да излезе.   Към момента няма данни за извършено престъпление и проявена от него агресия. Работата по случая продължава. \r\n  \r\n \n\t\t\t\t\t\t", "date": "2018.07.28", "title": "МВР официално за среднощния екшън в София: Психично болният не отказвал да се предаде\r\n\r\n"}
{"url": "http://www.bnews.bg/article/245953-shterkata_na_gala_se_pusna_gola_pod_dusha_vizhte_koy_ya_shtrakna", "text": "\n Дъщерята на Гала - Мари, буквално взриви мрежата с новите си горещи фотоси \r\n\r\n Девойката се пусна под душа по бански, с което събра очите на мъжете в точка. Както вече писахме, Мари наскоро се раздели със сериозния си приятел Константин, а сърцето й плени известен фотограф, на когото тя често позира. Дали и този фотос е направен от него, красавицата - крие, но по всичко личи, че новата й връзка я прави много щастлива.Снимката вижте \r\n \n\t\t\t\t\t\t", "date": "2018.07.28", "title": "Щерката на Гала се пусна гола под душа (Вижте кой я щракна)"}
{"url": "http://www.bnews.bg/article/245968-bivshiyat_savetnik_na_makron_prizna_predadoh_prezidenta", "text": "\n Бившият френски президентски съветник по въпросите на сигурността Александър Бенала, оказал се в епицентъра на скандал заради упражнено от него насилие над протестиращ на първомайска демонстрация, заяви, че френският президент Еманюел Макрон не е виновен, както и че е извършил \"форма на предателство\" към него, предаде Асошиейтед прес. \r\n\r\n Разпознаването преди десет дни на Бенала като мъжа във видеозапис, упражняващ насилие над протестиращ, предизвика политическа криза за Макрон. В онзи ден Бенала бил прикрепен към полицията като наблюдател. \r\n\r\n В първото си телевизионно интервю Бенала заяви пред френската телевизия ТФ1, че няма усещане да е извършил \"нещо укорително\", но призна, че действията му \"не се вписват в ролята на сътрудник\" на президента, който \"няма нищо общо с 1 май\". \r\n\r\n Сред повдигнатите на Бенала обвинения е \"насилие в група\". \r\n \n\t\t\t\t\t\t", "date": "2018.07.28", "title": "БИВШИЯТ СЪВЕТНИК НА МАКРОН ПРИЗНА: Предадох президента!"}
