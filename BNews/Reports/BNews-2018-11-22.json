{"url": "http://www.bnews.bg/article/252527-devetima_biatlonisti_byaha_otstraneni_zaradi_doping", "text": "\n Деветима казахстански биатлонисти бяха отстранени от Международния съюз по подозрения за взимане на допинг. \r\n\r\n Италианската полиция обискира квартирата на националния тим преди старта за Световната купа в Антхолц през януари. В стаята на лекаря бяха открити опаковки от препарата преднизолон, който е сред забранените. Допинг пробите обаче се оказаха отрицателни и те получиха право да се състезават. \r\n\r\n Сега Международният съюз отстранява Галина Вишневская, Алина Райкова, Даря Климина-Усанова, Олга Полтаранина, Ян Савицки, Максим Браун, Анна Кистанова, Антон Пантов и Василий Поткоритов. \r\n\r\n Биатлонистите имат право да дадат писмени обяснения относно съмненията за допинг, след което ще се вземе решение дали да бъдат наложени допълнителни санкции. \r\n \n\t\t\t\t\t\t", "date": "2018.11.22", "title": "Деветима биатлонисти бяха отстранени заради допинг"}
{"url": "http://www.bnews.bg/article/252529-sled_vlakoviya_intsident_traseto_veche_e_razchisteno_ot_skali", "text": "\n Само един човек остава в болницата, след влаковата катастрофа в Кресненското дефиле. Днес във видимо добро състояние беше изписан помощник - машинистът. Очаква се той да разкаже за инцидента първо пред ръководството на БДЖ. В същото време всеки момент трасето трябва да бъде пуснато за движение. \r\n\r\n След няколко денонощия работа аварийните екипи успяха да подменят релсите, разбити от скалата. \r\n\r\n Само началникът на влака е все още в болница \r\n\r\n Само един човек остава в болницата, след влаковата катастрофа в Кресненското дефиле. Днес във видимо добро състояние беше изписан помощник - машинистът. Очаква се той да разкаже за инцидента първо пред ръководството на БДЖ. В същото време всеки момент трасето трябва да бъде пуснато за движение. \r\n\r\n След няколко денонощия работа аварийните екипи успяха да подменят релсите, разбити от скалата. \r\n\r\n „Ще възстановим контактната мрежа, там работата не е кой знае колко много”, обясни Бисер Минчев от НКЖИ. \r\n\r\n В следобедните часове алпинистите направиха нов оглед на скалите. И отново се потвърди: участъкът е опасен, защото скалите са много нацепени. Затова, на пост в района, за неопределено време ще стои жп служител, който да наблюдава скалите. Върху трайното решаване на проблема все още се умува.  Големи суми обаче нямало да се хвърлят. \r\n\r\n „В рамките на средствата за издръжка на Националната компания… Те са традиционно заложени средства за поддръжка на релсовия път”, каза министърът на транспорта Росен Желязков. \r\n\r\n А три дни след катастрофата в болницата в Благоевград с тежка рана в крака остава само началник-влака. Помощник-машинистът Иван Цурев днес беше изписан.   \r\n\r\n Силен шок все още изживява и машинистът на влака. Той управляваше и влака, който през 2011, край Мурсалево, се заби в паднал на релсите ТИР. Тогава Димитър Христов и двама негови колеги станаха герои, защото успяха да спасят пътниците. \r\n\r\n „Задействах спирачката и тръгнах към салона с пътниците… не мога да ви кажа и с колко километра се ударихме, защото ако знаех с колко километра сме се ударили… Ако бяхте в кабината? Еми нямаше да ви давам интервю сега… Няма как да се чувствам герой, защото съм си свършил работата…. Работя това, което обичам и винаги съм мечтал още от дете”, разказа тогава Димитър Христов.  \r\n\r\n По-късно Димитър беше отличен като един от „Достойните българи“ на годината. \r\n \n\t\t\t\t\t\t", "date": "2018.11.22", "title": "СЛЕД ВЛАКОВИЯ ИНЦИДЕНТ: Трасето вече е разчистено от скали"}
{"url": "http://www.bnews.bg/article/252522-intsident_s_atomobil_na_nso_v_sofiya", "text": "\n Инцидент с автомобил на Националната служба за охрана в столицата – колата се е сблъскала с друг автомобил. \r\n\r\n Случаят е от преди няколко дни, но МВР потвърди за него днес. \r\n\r\n Автомобилът на НСО е бил с включена светлинна сигнализация, когато се сблъсква с другата кола. При инцидента няма пострадали хора. \r\n\r\n От „Пътна полиция” са съставили актове за нарушения и на двамата водачи.  \r\nОт МВР не съобщават кой е бил охраняван в колата на службата. \r\n \n\t\t\t\t\t\t", "date": "2018.11.22", "title": "Инцидент с атомобил на НСО в София"}
{"url": "http://www.bnews.bg/article/252521-rusata_zlatka_kopie_na_triznachkite", "text": "\n Преди множеството корекции на носа, скулите, устата и какво ли още не, Златка Райкова изключително много е приличала на тризначките Вяра, Надежда и Любов. \r\nЗрителите на Биг Брадър са категорични, че някога Златка е изглеждала така, сякаш е четвъртата изгубена сестра на популярното трио. След подобренията външният й вид е значително по-приятен, но въпреки това все още чертите й напомнят Вяра, Надежда и Любов, пише „Уикенд“. \r\n  \r\n \n\t\t\t\t\t\t", "date": "2018.11.22", "title": "Русата Златка - копие на тризначките"}
{"url": "http://www.bnews.bg/article/252524-parnikovite_gazove_v_atmosferata_s_rekordni_niva", "text": "\n Нивата на парниковите газове в атмосферата са достигнали нови рекордни стойности, предупреди Световната метеорологична организация. \r\n\r\n Учените обръщат специално внимание на натрупването на въглероден диоксид. \r\n\r\n Според тях за последно Земята е преживяла подобна концентрация преди около 3 милиона години. \r\n\r\n Тогава температурата на нашата планета е била с около 2-3 градуса по-висока. \r\n\r\n Експертите предупреждават, че ако не бъдат взети мерки в най-скоро време, последствията ще са катастрофални. \r\n \n\t\t\t\t\t\t", "date": "2018.11.22", "title": "Парниковите газове в атмосферата с рекордни нива"}
{"url": "http://www.bnews.bg/article/252513-patnitsi_prestoyaha_na_gara_tulovo_nad_4_chasa", "text": "\n Пътниците на влак от Бургас за София престояха над четири часа на гара Тулово. Причината – композицията ударила крава, вследствие на което са били нанесени щети на локомотива, обясниха от БДЖ. \r\n\r\n Инцидентът е станал между селата Христо Даново и Клисура. След като станало ясно, че влакът не може да продължи, от Карлово към Дулово тръгнала машина, за да извози пътниците до София. \r\n\r\n   \r\n\r\n Хората на гара Тулово се оплакаха, че не са имали никаква информация какво се случва, предаде кореспондент на bTV. \r\n\r\n Пътуващите от София за Бургас пък пристигнаха на в Тулово с над 200 минути закъснение. \r\n\r\n „В 11:15ч. трябваше да тръгнем от Тулово за София. Сега е вече 15 ч., вие виждате – четири часа ни задържаха, не знаем поради какви причини. Четири часа стояхме в Тулово”, обясни Валентина Дончева, която е пътувала в авариралия влак. \r\n \n\t\t\t\t\t\t", "date": "2018.11.22", "title": "Пътници престояха на гара Тулово над 4 часа"}
{"url": "http://www.bnews.bg/article/252514-myarka_podpiska_za_mladezha_nadraskal_pametnika_na_savetskata_armiya", "text": "\n 22-годишното момче, което беше арестувано заради графит върху Паметника на съветската армия, остава на свобода с мярка „подписка”. \r\n\r\n Това постанови Софийският градски съд. В четвъртък миналата седмица студентът Траян Димитров написал върху паметника \"Бежанци, добре дошли, Льо Пен - отивай си\". \r\n\r\n Заради графита 22-годишното момче се сдоби с обвинение за хулиганство, извършено с дързост и изключителен цинизъм. Наказанието за това провинение е до 5 години лишаване от свобода. Именно заради тежкото обвинение темата стана широко дебатирана, а правозащитници се застъпиха за Траян. \r\n\r\n Адвокат в Българския хелзински комитет коментира, че върху паметника се рисува не за първи път, а до момента наказание лишаване от свобода не е имало. \r\n\r\n Ако деянието бъде преквалифицирано, наказанието за Траян може и да е само глоба. Според адвоката му с надписа той е искал да изрази гражданската си позиция. Защо точно върху този паметник - не е ясно. \r\n\r\n Траян бил задържан малко, след като рисувал върху монумента. Първо за 24 часа, а след това за 72. В съдебната зала единственото, което каза, е че моли за по-лека мярка за неотклонение. Така съдът реши - остава на свобода с мярка „подписка”. Извън съдебната зала момчето предпочете да замълчи. \r\n \n\t\t\t\t\t\t", "date": "2018.11.22", "title": "Мярка \"подписка\" за младежа, надраскал Паметника на съветската армия"}
{"url": "http://www.bnews.bg/article/252502-mis_silikon_viktoriya_petrova_se_vihri_v_kazinata_na_monako", "text": "\n Миската Виктория Петрова продължава да живее на макс. Красавицата от няколко дни е в Монако. За това се похвали самата тя в социалните мрежи, споделяйки снимка от там. И отново хвърли последователите си в догадки с кого споделя почивката си. Красавицата не пропусна да отбележи, че е опитала късмета си в едно от най-тузарските казина „Монте Карло“. \r\n\r\n Ако слуховете са верни Вктория още не е прекратила връзката си си с женения паралия, заради който отнесе шамари от съпругата му. Преди месец силиконката бе в компанията му, но в съседна Турция. \r\n \n\t\t\t\t\t\t", "date": "2018.11.22", "title": "Мис Силикон Виктория Петрова се вихри в казината на Монако"}
{"url": "http://www.bnews.bg/article/252515-hvanaha_300_kg_tyutyun_skrit_v_kutii_za_boya", "text": "\n Задържаха мъж, превозвал 300 кг тютюн в кутии за боя, съобщиха от Главна дирекция \"Гранична полиция\". \r\n\r\n При специализирана полицейска операция вчера била извършена проверка на лекотоварен автомобил \"Пежо\" край село Долнище, община Аксаково. \r\n\r\n Шофьор на автомобила бил 42-годишен мъж от Казанлък. В багажника на автомобила той превозвал 24 пластмасови кутии, като първите 4 от тях били пълни с боя. \r\n\r\n В останалите 20 граничните полицаи открили нарязан тютюн с общо количество 300 килограма. \r\n\r\n Мъжът е задържан, а по случая е образувано досъдебно производство. \r\n \n\t\t\t\t\t\t", "date": "2018.11.22", "title": "Хванаха 300 кг тютюн, скрит в кутии за боя"}
{"url": "http://www.bnews.bg/article/252525-visokata_smartnost_v_balgariya_zaradi_sardechnosadovi_problemi", "text": "\n България отново се нарежда на челна позиция в черната статистика за смъртността и продължителност на живота от всичките държави членки на ЕС. Това показват данни от огласения днес доклад \"Здравето накратко: Европа (2018)\" на Европейската комисия и на Организацията за икономическо сътрудничество и развитие (ОИСР). \r\n\r\n Като цяло към 2016 година средната продължителност на живота в ЕС достига 81 години. Най-висока средна продължителност на живота има в Испания и Италия (над 83 години), а най-ниска - в България, Латвия, Литва и Румъния(около 75 години). \r\n\r\n Степените на смъртност са най-високи в България.  \r\n\r\n В страната ни основната причина за високата смъртност е, че много хора умират от заради сърдечносъдови болести, пише в доклада. \r\n\r\n България е и на първо място по загинали заради инфаркт.  \r\n\r\n Детската смъртност остава ниска в повечето страни от ЕС, пише в доклада. Средно за ЕС се констатират по-малко от 4 смъртни случая на 1 000 раждания през 2016 година. \r\n\r\n Малка група страни обаче - Румъния, България, Малта и Словашката република - все още имат детска смъртност над 5 смъртни случая на 1 000 раждания. \r\n\r\n Тези проценти обаче са намалели стабилно през последните 25 години, отчита докладът. \r\n\r\n 30% от децата между 15 и 16-годишна възраст у нас пушат цигари, констатира още статистиката на ЕК.  \r\nКато цяло обаче броят на младите пушачи у нас спада, ръст по този показател в ЕС-28 се наблюдава само в Румъния и Полша. \r\n\r\n Анализът установява и че страната ни е сред тези, в които цезаровото сечение е най-разпространено. В много страни от Централна и Източна Европа процентът на жените, които раждат по този начин, се е увеличил. \r\n\r\n През последното десетилетие процентът на ражданията чрез секцио значително се е увеличил. Полша, Румъния и България са страните с най-високи стойности, \"което предполага, че прекомерната употреба все още не е получила голямо внимание\". \r\n\r\n Цялостно за ЕС докладът отчита, че стабилното досега увеличаване на продължителността на живота е забавило темпа си и че продължават да се наблюдават големи различия както в самите държавите, така и между тях, като изоставането е особено ясно изразено при хората с по-ниско образование. \r\n\r\n Според доклада до 20% от разходите за здравеопазване в страните от ЕС биха могли да се пренасочат и да бъдат оползотворени по-добре. С помощта на прийоми от различни политики би могло да се оптимизират разходите, като се осигури добро съотношение между качеството и цената, например при подбора и покритието или обществените поръчки и ценообразуването за фармацевтични продукти чрез оценката на здравните технологии. \r\n\r\n Отчита се и тревожния факт, че се увеличава броят на хората, които почиват заради психични проблеми. През 2015 г. над 84 000 души в Европа са починали поради проблеми с психичното здраве. Общо разходите, свързани с проблеми с психичното здраве, се очаква да възлязат на над 600 млрд. евро годишно. \r\n\r\n Еврокомисарят по въпросите на здравеопазването и безопасността на храните Витянис Андрюкайтис тълкува данните. По думите му макар средната продължителност на живота в ЕС да е сред най-големите в света, това не трябва да се възприема като успокоение, защото се отчитат по-лоши стойности спрямо предходните години. \r\n\r\n \"Животът на много хора може да бъде спасен чрез активизиране на усилията ни за насърчаване на здравословен начин на живот и справяне с рискови фактори като тютюнопушенето или липсата на физическа активност. Неприемливо е всяка година в ЕС над 1,2 милиона хора да губят преждевременно живота си. Това може да бъде избегнато чрез подобряване на профилактиката на заболяванията и чрез по-ефективни здравни грижи\", заяви еврокомисарят. \r\n\r\n В доклада също така се призовава за подобряване на психичното здраве и за превенцията на психични заболявания, които имат не само социално отражение, но според извършените за тях оценки възлизат на над 4% от БВП в ЕС. \r\n \n\t\t\t\t\t\t", "date": "2018.11.22", "title": "Високата смъртност в България - заради сърдечносъдови проблеми"}
{"url": "http://www.bnews.bg/article/252517-germanskata_politsiya_vze_knizhkata_na_shofyor_samo_49_minuti_sled_kato_ya_poluchil", "text": "\n Полицията в Германия отне книжката на млад шофьор само 49 минути след като я получил. \r\n\r\n 18-годишният младеж бил спрян от патрул в град Хемер в провинция Северен Рейн-Вестфалия, защото е шофирал с 95 км/ч при ограничение от 50. В автомобила си возили четирима негови приятели. \r\n\r\n Той ще трябва да плати освен това солена глоба и да изкара допълнителни шофьорски курсове. \r\n \n\t\t\t\t\t\t", "date": "2018.11.22", "title": "Германската полиция взе книжката на шофьор само 49 минути след като я получил"}
{"url": "http://www.bnews.bg/article/252511-geri_nikol_zaryaza_karierata_si", "text": "\n Тийнзвездата Гери-Никол напоследък изчезна от полезрението на феновете си. 20-годишната певица не е пускала нова песен от лятото, не ходи по участия и почти не е активна в социалната мрежа, а мнозина се запитаха какво се случва с нея. Запознати издават, че изпълнителката от известно време е влюбена, затова е оставила кариерата си на заден план. Яката дупара най-сетне си е хванала гадже и не го изпускала от поглед, писа „Уикенд“. \r\n\r\n Както стана ясно, половинката й е Мариян, или по прякор – Капо Верде, от хип-хоп групата „Бандата на ръба“. Това е първата сериозна връзка на певицата. Говори се, че преди Капо тя е била с Благо Джизъса за кратко, но родилите й ги разделили, тъй като младата изпълнителка буквално издържала екс футболиста. \r\n\r\n Заради Мариян Гери за първи път си позволява да постави кариерата си на заден план. Последното й парче „Над закона“ излезе през лятото и оттогава варненката не е особено активна нито в социалната мрежа, нито в клубовете. \r\n\r\n Някои от почитателите й заподозряха, че може да има финансови проблеми, а други предположиха, че се готви да замине за чужбина. Яката дупара неведнъж е споделяла, че иска да продължи образованието си в САЩ. Мечтае да пробие и в Холивуд. Засега обаче изоставила и тази амбиция, за да се посвети на първата си любов.   \r\n \n\t\t\t\t\t\t", "date": "2018.11.22", "title": "Гери-Никол заряза кариерата си "}
{"url": "http://www.bnews.bg/article/252518-hvanaha_5_chlenna_grupa_za_trafik_na_migranti", "text": "\n Спецпрокуратурата и ГДБОП заловиха 5-членна престъпна група за трафик на мигранти. Спецсъдът наложи мярка „задържане под стража” на двамата организатори. Един от участниците е задържан по друго дело, а другите двама са с мерки „парична гаранция“ и „подписка“. \r\n  \r\n\r\n Престъпната група е била сформирана през февруари 2018 г. и е действала най-активно в областите Бургас и София. Двамата организатори лично подбирали участниците и разпределяли техните функции – намиране на помещения за престой, осигуряване на храна и на транспорт за нелегално преминаващите чужденци. \r\n\r\n При претърсвания в жилища, помещения и автомобили са иззети голям брой доказателства за престъпната им дейност. В дома на единия от организаторите е намерен незаконен боен пистолет. Другият е осъждан отново за трафик на чужденци през България. \r\n\r\n Разследването установява дали има и други лица, действали по поръчение на престъпната група, както и евентуални връзки на участниците с трафиканти от съседни държави. \r\n \n\t\t\t\t\t\t", "date": "2018.11.22", "title": "Хванаха 5-членна група за трафик на мигранти"}
{"url": "http://www.bnews.bg/article/252516-piyaniyat_tsetso_se_varna_na_rabota_v_teatara_i_tototo", "text": "\n Скандалният Цветан Николов, който през лятото катастрофира пиян като кирка и се отърва на косъм от смъртта, се върна на малкия екран като водещ на предаването на Спортния тотализатор по БНТ „Втори тото шанс“. В края на август 33-годишният водещ, известен като Цецо Тотото, се удари в два стълба на столичния мост „Чавдар“ в ранни зори. Проверката установи 2,58 промила в кръвта при допустимите от закона до 0,5. Неофициално се твърди, че в кръвта му е открито и немалко количество кокаин, но „бялото“ не бе потвърдено от КАТ. След мелето колата на актьора беше смазана, а самият той оцеля по чудо. За щастие, нямаше други пострадали, тъй като по това време трафикът обикновено бил доста слаб, писа „Уикенд“. \r\n\r\n Николов, който доби популярност и като Цецо Шанса, се сдоби с обвинение за шофиране в нетрезво състояние. Срещу него бе образувано досъдебно производство по член 343, т.б. от Наказателния кодекс. \r\n\r\n Заради чистото съдебно минало обаче и заради това, че по време на срещите си с разследващите  Цветан се разкаял искрено за случилото се и показал воля никога повече да не сяда зад волана пиян, му се размина по-тежкото наказание. Близо месец той беше в болница, където му бяха направени животоспасяващи операции. Най-вероятно ще се споразумее с прокуратурата и ще се признае за виновен, за да отърве условна присъда и ще с раздели с книжката си максимум за година. \r\n\r\n Цецо получи амнистия и от другия си работодател – Народния театър, където е зам. директор. \r\n \n\t\t\t\t\t\t", "date": "2018.11.22", "title": "Пияният Цецо се върна на работа в театъра и тотото"}
{"url": "http://www.bnews.bg/article/252523-ek_e_odobrila_dogovorenata_ramka_za_badeshtite_otnosheniya_s_velikobritaniya", "text": "\n Европейската комисия е заседавала извънредно, за да одобри постигнатата договореност за рамката на бъдещите отношения ЕС-Великобритания, съобщи говорител на институцията, цитиран от БТА. \r\n\r\n Председателят на ЕК Жан-Клод Юнкер е изпратил на председателя на Европейския съвет Доналд Туск писмо, с което го запознава с черновата на т. нар. политическо изявление. Този документ ще бъде част от постигнатото споразумение за оттеглянето на Великобритания. \r\n\r\n В неделя се очаква Европейският съвет да утвърди споразумението за оттеглянето и изявлението за рамката на бъдещите отношения. След това започват преговорите с Лондон по бъдещите отношения, предвиждат правилата. \r\n\r\n оворителят на ЕК добави, че в събота британският премиер Тереза Мей ще има втора среща с Юнкер за тази седмица, непосредствено преди заседанието на държавните и правителствените ръководители на страните от ЕС. \r\n \n\t\t\t\t\t\t", "date": "2018.11.22", "title": "ЕК е одобрила договорената рамка за бъдещите отношения с Великобритания"}
{"url": "http://www.bnews.bg/article/252500-puskat_dvizhenieto_zhp_liniyata_petrich_blagoevgrad", "text": "\n До часове възстановят движението по жп линията Петрич – Благоевград, където в понеделник локомотив се удари в паднала скална маса. \r\n\r\n Въпреки че лошото време забави операцията по разчистване на терена, машината вече е вдигната от релсите и е преместена на гарата в Черниче. \r\n\r\n Всеки ден по няколко пъти хората, които са ангажирани с ремонта, изминават разстоянието от шосето до влака по трудно достъпния терен. Още през нощта релсите бяха подменени, за да може движението по линията да бъде възстановено. \r\n\r\n „Атмосферните условия, но най- вече разбиването на скалата – това е гранит, ни създаде много неприятности. Тези двата големи къса трябва да бъдат разбити, но е твърдо, надявам се сега, с тоя багер, който сме докарали, да се случат нещата”, коментира Бисер Минчев, НКЖИ. \r\n\r\n Задачата на алпинистите е да ограничат вероятността от ново падане на скали. След като движението бъде възстановено, ще се мисли за укрепване на опасния район. \r\n\r\n „Замрежаване – правят се едни стоманобетонови конструкции, плъзгачи се наричат, това ще се извършва впоследствие на по- опасните места. На тези места, които са рискови, ние имаме персонал, който гледа постоянно”, заяви Бисер Минчев, НКЖИ. \r\n\r\n Тази сутринта от болницата в Благоевград бяха изписани помощник-машиниста и началник влака. \r\n\r\n Това не е първият инцидент в биографията на машиниста. През 2014 г. той спаси бързата си реакция близо 100 пътници при катастрофа край Мурсалево, когато тир падна на релсите и влак се удари в него. \r\n \n\t\t\t\t\t\t", "date": "2018.11.22", "title": "Пускат движението жп линията Петрич – Благоевград"}
{"url": "http://www.bnews.bg/article/252505-ek_i_velikobritaniya_s_politicheska_deklaratsiya_za_otnosheniyata_im_sled_brekzit", "text": "\n Преговарящите екипи на Европейската комисия и Великобритания постигнаха споразумение по проекта на политическа декларация за бъдещите отношения между ЕС и Обединеното кралство след Брекзит, съобщи официален представител на ЕС, цитиран от Ройтерс. \r\nПроектът на декларацията ще бъде внимателно анализиран от посланиците на 27-те страни от ЕС на днешната им среща в Брюксел. \r\nВъпреки оставащите разногласия по въпроса за Гибралтар, те се надяват да финализират документа навреме, за да могат лидерите на страните от ЕС на срещата си на върха в неделя да го одобрят заедно с окончателния проект на цялостното споразумение за условията на Брекзит. \r\n \n\t\t\t\t\t\t", "date": "2018.11.22", "title": "ЕК и Великобритания с политическа декларация за отношенията им след Брекзит"}
{"url": "http://www.bnews.bg/article/252508-spi_li_nap_preslava_pribira_2_bona_maychinski_i_raboti_na_cherno", "text": "\n Преслава прибира на месец почти 2400 лева обезщетение като майка. Певицата получава от държавата солидна сума за отглеждането на първородната си дъщеря Паола. Изпълнителката е осигурявана от своя работодател „Пайнер“ на максималната възможна сума у нас - 2600 лева и сега се радва на 90% от парите, или точно 2340 лева, писа „Уикенд“. \r\n\r\n Отделно добричлийката заработва солидни приходи от участия в цялата страна, докато се води, че е в майчинство. Чалга дивата скочи от родилната зала директно на сцената. И има защо – тя е най-печелившата чалга звезда. Младата майка си знае цената, защото за всяка изява прибира по 7 бона, като на месец инаксира по поне 15-20 участия, т.е. заработва с гласа си по 140 хиляди за 30 дни. \r\n\r\n Солиден процент от кеша отиват в касата на „Пайнер“, но въпреки това и за нея остават достатъчно пари, че да си гледа добре детето. Докато обикновените майки взимат по 300-400 лева, Преси ще си прибира 2400 през цялата година. Паралелно с това – ще бачка, което не е особено законно. \r\n\r\n Изданието научи, че Преслава не е пожелала да кърми Паола, за да не си развали бюста. Тя е пила хапчета за спиране на кърмата и е захранила бебето със сухо мляко. \r\n \n\t\t\t\t\t\t", "date": "2018.11.22", "title": "СПИ ЛИ НАП? Преслава прибира 2 бона майчински и работи на черно"}
{"url": "http://www.bnews.bg/article/252509-porednata_izmama_zhena_se_doveri_na_alo_izmamnitsi_dade_im_zlato_i_10_hilyadi_leva", "text": "\nВъзрастна жена от Русе стана жертва на ало-измамници. Заради измамата жената се лишила от над 10 хиляди лева и златни накити.\r\n\r\nСлучката се разиграла вчера. Непознат се обадил по домашния телефон на 67-годишната русенка и се представил за служител на полицията – главен комисар Стефан Кънчев. Мъжкият глас я предупредил, че е мишена на телефонни измамници. Необходимо било да съдейства на полицията, за да бъдат задържани.\r\n\r\nРазговорът между двамата продължил по мобилния телефон на жената, а в същото време на стационарния отново се чуло обаждане. Този път била жена, представяща се за дъщеря на възрастната дама, която обяснила, че си е счупила крака, а мним доктор също се включил в разговора и съобщил, че са нужни 50 хиляди лева за операция.\r\n\r\nСлед като жената казала, че няма такава сума, „докторът” започнал да крещи и заплашва.\r\n\r\nТогава по мобилния телефон „комисар Кънчев” попитал жената дали има пари и златни накити в дома си, на което тя отговорила, че накити има, както и 10 хиляди лева в банката. По нареждане на „комисаря” жената отишла да изтегли парите от банков клон, като била инструктирана да каже, че парите са ѝ нужни за операция на очите в Турция. Жената била уверена, че през цялото време е следена от цивилни служители на МВР и била насочена към мястото, където да остави сумата, докато междувременно не затваря телефона.\r\n\r\nВ момента, в който оставила накитите и парите, връзката с фалшивия комисар прекъснала. Жената решила да се обади на дъщеря си и така разбрала, че е станала жертва на измамници, предаде БТА.\r\n\r\nЖертвата веднага подала сигнал в областната дирекция на МВР в Русе. По случая се води разследване. \n\t\t\t\t\t\t", "date": "2018.11.22", "title": "ПОРЕДНАТА ИЗМАМА! Жена се довери на ало-измамници, даде им злато и 10 хиляди лева"}
{"url": "http://www.bnews.bg/article/252512-mi_5_propusnala_vazmozhnosti_da_predotvrati_atentata_v_manchestar", "text": "\nБританската служба за контраразузнаване МИ-5 е пропуснала възможности да предотврати атентата на концерт на Ариана Гранде в Манчестър през 2017 г., при който загинаха 22 човека. Това се посочва в доклад на Парламентарната комисия по разузнаване и сигурност, цитиран от Ройтерс.\r\n\r\nВ доклада се посочва още, че е имало редица пропуски, допуснати от тези, които са следели извършителя на атентата в Манчестър - 22-годишния британски гражданин от либийски произход Салман Абеди.\r\n\r\nТой е бил известен на МИ-5 от 2014 г., но не е бил предложен за включване в програма за борба с екстремизма, нито са му били наложени ограничения за пътуване от службата за сигурност. Абеди също така е посетил екстремист в затвора, но нито полицията, нито МИ-5 са предприели действия.\r\n\r\nВъв Великобритания миналата година бяха извършени четири екстремистки нападения с 36 жертви. Това беше най-смъртоносният изблик на насилие от бомбените атентати в Лондон през юли 2005 г. \n\t\t\t\t\t\t", "date": "2018.11.22", "title": "МИ-5 пропуснала възможности да предотврати атентата в Манчестър"}
{"url": "http://www.bnews.bg/article/252507-akne_machi_aktrisata_mona_gocheva", "text": "\n Това сподели самата тя в социалната мрежа, разкривайки още куп неприятности, които са я сполетели по време на бременността, писа „Телеграф“. \r\n\r\n „Хормоните превърнаха лицето ми в перфектния модел за крем против акне. Ако преди бременността кожата ми беше чиста, то сега с малките пъпчици сме си първи приятели. Опитвам всичко, за да не приличам на 15-годишен пубер, но уви, нищо не помага“, откровеничи Мона, която допълва, че наедрялото й коремче е пречка дори за елементарни нужди. \r\n\r\n „Къпането е толкова натоварващо, почти колкото да изкача някой връх или да тренирам крака във фитнеса. След баня обикновено съм готова да си легна, дори току-що да съм се събудила. Краката – до тях се достига много трудно, почти невъзможно. Никога не съм си представяла, че обуването на чорапи може да е толкова сложно“, завършва певицата. \r\n \n\t\t\t\t\t\t", "date": "2018.11.22", "title": "Акне мъчи актрисата Мона Гочева"}
{"url": "http://www.bnews.bg/article/252503-ninova_pita_borisov_koy_e_reshil_sreshtite_mi_da_se_sledyat_ot_politsiyata", "text": "\n Лидерът на БСП Корнелия Нинова попита премиера защо срещите ѝ с избиратели са под полицейско наблюдение. В декларация от парламентарната трибуна тя зададе въпроси към Бойко Борисов след посещението си в община Болярово.   \r\n\r\n Нинова разказа как са протекли срещите ѝ в общината, където преди време имаше протести срещу евтанизирането на животни, болни от чума.  \r\n\r\n Пред депутатите тя пресъздаде разговора си с полицаите. „В едно от населените места попитах полицаите, дори си позволих да се пошегувам: „Какво става, да не сме обявили извънредно положение, че толкова полиция е струпана?. Получих следния отговор: Изпълняваме нареждане от София”. На въпроса ми какво е това нареждане отговорът беше: „Да не ви изпускаме от очи”, заяви тя. \r\n\r\n „Кой, къде, в кой орган и на какво основание е решил всички мои срещи вчера да се провеждат под полицейско наблюдение? Всяко мое движение в страната оттук нататък ще се следи ли и контролира от органите на МВР”, попита премиера Нинова. \r\n\r\n „Не излизайте с обясненията, че се грижите за моята сигурност, няма информация тя да е застрашена. Ходя свободно сред хората, слава Богу, чувствам се добре там и нямам проблеми. Нямам нужда от това внимание на органите на МВР. Насочете тези пари, тази енергия там, където обещахте – полицаи във всяко село, а не полицаи след лидер на опозицията”, призова тя. \r\n \n\t\t\t\t\t\t", "date": "2018.11.22", "title": "Нинова пита Борисов: Кой е решил срещите ми да се следят от полицията?"}
{"url": "http://www.bnews.bg/article/252501-19_godishen_mladezh_ubi_peshehodka_vav_varna", "text": "\n 19-годишен младеж блъсна пешеходка във Варна. В следствие на удара жената е починала. \r\n\r\n Инцидентът е станал около 10 ч. в района на Колхозния пазар. Жената е пресичала улица „Дрин“ на нерегламентирано за това място, когато е била пометена от автомобила. \r\n\r\n Въпреки бързото пристигане на Спешна помощ, медиците не са успели да се преборят за живота ѝ. \r\n\r\n Срещу шофьора е образувано предварително производство. От ОДМВР – Варна съобщават, че все още се изясняват се детайли и обстоятелства около инцидента. \r\n \n\t\t\t\t\t\t", "date": "2018.11.22", "title": "19 - годишен младеж уби пешеходка във Варна!"}
{"url": "http://www.bnews.bg/article/252494-shterkata_na_arabadzhievi_na_byal_kon_za_1_mln_leva", "text": "\n \"Защо ми е принц, като си имам бял кон\", казва богатата наследница Александра Арабаджиева за една от най-ценните си придобивки.Чистокръвен, състезателен бял кон на име Кардучи е любимецът на Арабаджиева, която от години е професионален конен състезател. \r\n\r\n Папараците на \"България Днес\" уловиха Алекс по време на поредната й тренировка в конната база в Божурище. Там дъщерята на Ветко държи любимите си животни, които са изключително скъпи. Цената само на един достига 1 млн. евро. Те са от специална порода, за тях се полагат постоянни грижи. \r\n\r\n Алекс не крие, че конете са подарък от баща й Ветко Арабаджиев. Издирваният в момента бизнесмен насърчава дъщеря си още като 12-годишна да се развива в този спорт. През 2017 година по време на състезание в Пловдив момичето пада от кон и получава изключително тежка травма. След повече от години възстановяване тя отново тренира активно. Преди месеци е селектирана за престижно международно състезание в Сен Тропе, организирано от Анастасия Онасис. \r\n\r\n В семейната вила в Сен Тропе семейството посреща лошите новини за проблемите с правосъдието. Маринела и Ветко Арабаджиева са обявени за общодържавно издирване, а синът им Вълчо е обвинен за пране на пари. Алекс е много привързана към брат си Вълчо. Във вторник спецсъдът остави Вълчо в ареста. \r\n\r\n \"Честит имен ден, мило братче. Обичам те!\", написа вчера Алекс. \"Да имам брат е разговор без думи. Подкрепа и разбиране\", изповяда още Арабаджиева в социалните мрежи. \r\n\r\n Близки на Александра споделят, че тя приема изключително тежко случващото се в семейството й. Единствената й утеха са именно конете. В момента тя отглежда напълно сама дъщеря си Анабел. Родителите й ги няма, издирван е бащата на дъщеря й - Стойко Стайков, с когото тя е разделена повече от година. \r\n\r\n Родителите на Алекс - Ветко и Маринела (вдясно), както и бившите й свекъри - семейство Стайкови, са разследвани \r\n\r\n   \r\n \n\t\t\t\t\t\t", "date": "2018.11.22", "title": "Щерката на Арабаджиеви на бял кон за 1 млн. лева"}
{"url": "http://www.bnews.bg/article/252499-zashto_luiza_grigorova_izchezna_ot_sotsialnite_mrezhi", "text": "\n Няма я! Луиза Григорова изчезна от голямата социална мрежа. Красавицата се покри от интернет и вече от доста време феновете нямат контакт с нея. Почитателите й с тревога отбелязват, че в последните часове профилът на актрисата не е достъпен, защото го е махнала, пише „България днес”. \r\nДо тази крайна мярка все по-често стигат милиони потребители. На много от тях им омръзва да стоят във виртуалния свят и започват да предпочитат реалния живот. \r\n  \r\n \n\t\t\t\t\t\t", "date": "2018.11.22", "title": "Защо Луиза Григорова изчезна от социалните мрежи "}
{"url": "http://www.bnews.bg/article/252486-dama_sedna_zad_volana_s_3_42_promila", "text": "\n Дама седна зад волана с рекордно количество алкохол. Около 19:00 часа снощи в град Плиска полицейски екип спрял за проверка лек автомобил Форд „Фокус“ с шуменска регистрация. \r\nЗад волана във видимо нетрезво състояние била жена на 30 г. от Нови пазар. Тестът с дрегер отчел 3,42 промила алкохол в издишания въздух. Жената не е дала кръвна проба за анализ. Задържана е за срок до 24 часа в полицейското управление в Нови пазар. \r\n  \r\nОще един шофьор в Шуменско е заловен за последните 24 часа да шофира след употреба на алкохол. В Смядово органите на реда извършвали проверка след сигнал за пътен инцидент около 14:15 часа. На ул. “Васил Левски“ те спрели автомобил \"Рено\" 19 с шуменска регистрация, собственост на мъж от Смядово. Зад волана бил друг мъж, на 25 години. След тест с дрегер станало ясно, че управлява с 2,10 промила алкохол в издишания въздух. Задържан е за срок до 24 часа в полицейското управление във Велики Преслав. \r\n \n\t\t\t\t\t\t", "date": "2018.11.22", "title": "Дама седна зад волана с 3,42 промила"}
{"url": "http://www.bnews.bg/article/252504-siderov_ne_se_pritesnyava_za_liderskoto_si_myasto_v_pg_simeonov_nyama_ambitsii_za_posta", "text": "\n Лидерът на „Атака” Волен Сидеров не се притеснява за председателското си място начело на парламентарната група на Патриотите. Бившият вицепремиер Валери Симеонов, който днес е за първи ден на работа като депутат, от своя страна отбеляза, че няма амбиции за лидерския пост в парламентарната група. \r\n\r\n „Няма да се притеснявам, когато съм с моите приятели – „with a little help from my friends”, имаше една песен на „Бийтълс”, коментира Сидеров в отговор на журналистически въпрос. \r\n\r\n „Атака” жертва себе си, за да има сега най-малко депутати, но спасихме управлението, каза още той. \r\n\r\n „Достатъчно дълго време сме работили с Волен Сидеров, надявам се да работим и занапред”, каза пък Валери Симеонов в кулоарите на Народното събрание. Според него няма драма, че Сидеров не е подписал номинацията на новия вицепремиер. „Сидеров не гласува, значи не одобрява и не приема тази номинация, това е негово право”, изтъкна Симеонов.  \r\n\r\n Волен Сидеров каза още, че никога при срещи на „Обединените патриоти” не е ставало въпрос да оглавява листи за евроизборите, а само за общо явяване на вота. \r\n\r\n „Никога нито във формата на парламентарната група, нито във формата на патриотичната коалиция не е ставало въпрос да водя каквито и да било листи.  Единственият въпрос, който съм поставял, е бил ще бъдем ли заедно на изборите, който е много логичен. Той ме интересува наистина, защото без нашия общ успех с ГЕРБ, който да бъде по-добър от този на БСП и ДПС, отиваме на предсрочни избори”, отбеляза лидерът на „Атака”. \r\n\r\n Той обясни, че не е присъствал в залата за гласуването на новия вицепремиер по лични причини. „Не я познавам като политик, все пак това е вицепремиерски пост, трябва да имаш политически опит”, отбеляза лидерът на „Атака”. По думите на  Сидеров той е предложил да се изчака с кандидатурата за вицепремиерското място. \r\n\r\n Парламентарните репортери забелязаха, че в пленарната зала Симеонов е седнал на мястото, на което по принцип седи Сидеров. \r\n\r\n След връщането на Симеонов в парламента Миглена Александрова от „Атака” вече не е депутат. Това води и до преразпределение на силите в парламентарната група – 7 са депутатите на „Атака”, 9 – на НФСБ и 11 за ВМРО. \r\n \n\t\t\t\t\t\t", "date": "2018.11.22", "title": "Сидеров не се притеснява за лидерското си място в ПГ! Симеонов няма амбиции за поста!"}
{"url": "http://www.bnews.bg/article/252484-samozapalil_se_absorbator_obgazi_4_godishno_dete", "text": "\n 4-годишно дете е в болница след обгазяване. Късо съединение в абсорбатор предизвикало пожар в жилище в Кюстендил, съобщиха от Областната дирекция на полицията. \r\nОгънят е унищожил абсорбатора и прозорец. Пожарът е угасен от екип на пожарната в Кюстендил. 4-годишното е настанено в кюстендилската болница за наблюдение. \r\n \n\t\t\t\t\t\t", "date": "2018.11.22", "title": "Самозапалил се абсорбатор обгази 4-годишно дете"}
{"url": "http://www.bnews.bg/article/252483-bolivudskata_zvezda_amitabh_bachan_izplati_dalgovete_na_fermeri", "text": "\n Боливудският ветеран Амитабх Бачан стана герой за индийските фермери, след като изплати техни дългове на стойност повече от 40 милиона рупии (560 000 щатски долара), съобщи Ройтерс. \r\n  \r\nСелскостопанската криза в страната доведе много хора до крайна бедност. Индийските фермери са много засегнати от намаляването на цените на храните и скъпите горива и торовете. Затова тази година имаше много митинги за по-добро заплащане на селскостопанската продукция и разсрочване на плащанията по кредитите. \r\n\r\n Фермерите и селскостопанските работници са около половината от населението в Индия. \r\n  \r\nЖестът на Амитабх Бачан може да е символичен, но означава много за фермерите, които едва оцеляват. \r\n\r\n Повече от 12 600 фермери се самоубиха през 2015 година. 60 процента от самоубийствата са предизвикани от банкрути и дългове. \r\n  \r\nАмитабх Бачан, който е една от най-големите звезди в индийското кино, написа в блога си тази седмица, че е помогнал на 1398 фермери от щата Утар Прадеш. \r\n \n\t\t\t\t\t\t", "date": "2018.11.22", "title": "Боливудската звезда Амитабх Бачан изплати дълговете на фермери"}
{"url": "http://www.bnews.bg/article/252497-protest_na_sluzhitelite_v_pristanishte_varna_iskat_po_dobri_usloviya_na_trud", "text": "\n Служителите на „Пристанище Варна-Запад” излязоха на протест за по-добри условия на труд и по-високи възнаграждения. Демонстрацията започна около обяд, 150 от 800 работници на порта изразиха недоволството. Според тях има нарушения на трудовото законодателство. \r\n\r\n „Ние работим в страшно лоши условия на труд, влизаме в кораби, където има страшно запрашаване, миризми”, споделя докерът Любомир Маринов. \r\n\r\n Любомир работи на пристанището от 23 години, но смята, че заплащането не е достатъчно за условията, в които той и колегите му работят. \r\n\r\n „Всеки месец е различно, миналия месец имах 1019 лв. заплата. Искаме за абсолютно всички да има реално заплащане за този полаган труд и за условията, в които работим”, допълни Любомир. \r\n\r\n Според ръководството на порта, протестът няма основание. Искания досега не са представяни. „През последните две години в „Пристанище Варна” ЕАД се е увеличило основното трудово възнаграждение с 20%, като средното възнаграждение на работниците и служителите е 1288 лв.”, посочи Александър Тодоров, „Пристанище Варна”. \r\n\r\n От първи януари 2019 г. е планирано ново увеличение на заплатите с 5%, служителите на пристанището обаче не смятат, че ще е достатъчно.  \r\n \n\t\t\t\t\t\t", "date": "2018.11.22", "title": "Протест на служителите в „Пристанище Варна”: Искат по-добри условия на труд"}
{"url": "http://www.bnews.bg/article/252496-sgs_ne_zadarzha_studenta_hvanat_da_risuva_grafiti_po_pametnika_na_savetskata_armiya", "text": "\n Софийският градски съд не задържа студента, хванат да рисува графити по Паметника на съветската армия. Съдебният състав се съгласи с решението на колегите си от Районния съд, че няма дързост в изразеното мнение на младежа. Наложената му мярка за неотклонение е подписка. \r\n\r\n Траян Димитров не е ангажирал никого със собственото си мнение, а в постъпката му няма цинизъм и дързост, реши съдът.  \r\n\r\n Освен това, момчето е оказало пълно съдействие на разследването.  22-годишният студент отказа коментар. Защитата му заяви, че ще се съгласи да се споразумее с прокуратурата само ако се промени обвинението. „Аз мога да направя такова искане, въпрос на виждане на прокуратурата е дали ще го уважи”, заяви адвокат Лидия Георгиева. \r\n \n\t\t\t\t\t\t", "date": "2018.11.22", "title": "СГС не задържа студента, хванат да рисува графити по Паметника на съветската армия"}
{"url": "http://www.bnews.bg/article/252495-ekskluzivno_zadarzhaha_prestapna_grupa_za_trafik_na_migranti", "text": "\n Престъпна група от петима души за трафик на мигранти е неутрализирана при спецоперация на ГДБОП на 19 ноември, съобщиха от прокуратурата. \r\n\r\n Събраните до момента данни сочат, че групата е била сформирана през февруари и е действала най-активно в областите Бургас и София. \r\n\r\n Двамата организатори лично подбирали участниците и разпределяли техните функции – намиране на помещения за престой, осигуряване на храна и на транспорт за нелегално преминаващите чужденци. \r\n\r\n В хода на операцията са извършени множество претърсвания в жилища, помещения и автомобили, откъдето са иззети голям брой доказателства за престъпната дейност. \r\n\r\n Те се подкрепят и допълват от показанията на свидетели, дадени пред съдия. \r\n\r\n В дома на единия от организаторите е намерен и незаконен боен пистолет. Другият е осъждан отново за трафик на чужденци през България, като изпитателният срок на отложеното му условно  наказание още не е изтекъл. \r\n\r\n Специализираният наказателен съд е определил мярка „задържане под стража“ на двамата организатори на групата. \r\n\r\n Един от участниците в групата е задържан в ареста по друго, а на другите двама са  наложени от наблюдаващия прокурор мерки за неотклонение „парична гаранция“ и „подписка“. \r\n\r\n Разследването установява дали има и други лица, действали по поръчение на престъпната група, както и евентуални връзки на участниците с трафиканти от съседни държави. \r\n \n\t\t\t\t\t\t", "date": "2018.11.22", "title": "ЕКСКЛУЗИВНО! Задържаха престъпна група за трафик на мигранти!"}
{"url": "http://www.bnews.bg/article/252490-sled_ostavkata_wc_ministarat_e_na_rabota_v_parlamenta", "text": "\n Валери Симеонов вече е депутат след оставката си като вицепремиер. \r\n\r\n Днес е първият му работен ден в Народното събрание, след като той вече не е вицепремиер. Тази сутрин той пристигна в Народното събрание и вече е в пленарната зала. \r\n\r\n Вчера той беше в парламента по време на дебатите за неговата оставка, но не влезе в пленарната зала, а ги проследи от стаята на зам.-председателя на Народното събрание. \r\n\r\n Името и снимката на Валери Симеонов вече са публикувани на сайта на Народното събрание в рамките на ПГ на Обединените патриоти. Това означава, че Миглена Александрова от „Атака” вече не е депутат. Това води и до преразпределение на силите в парламентарната група – 7 са депутатите на „Атака”, 9 – на НФСБ и 11 за ВМРО. \r\n\r\n   \r\n \n\t\t\t\t\t\t", "date": "2018.11.22", "title": "След оставката: WC министърът е на работа в парламента"}
{"url": "http://www.bnews.bg/article/252491-rusata_zlatka_prespala_i_s_mazha_na_nikita", "text": "\n „Биг Брадър” наистина е шоу, което сваля маските. Златка, която отказа дори да допре устни до тези на Гъмов по време на заснемането на мюзикъла „Ах, този Джизъс” се оказа баджаначка с Никита. \r\n\r\n Мъжът, който ги обединява е Боби Ръгбиста, с който татуираната съквартирантка живее в момента. От нейните думи стана ясно, че той е бил и със Златка, явно по времето, докато вършееше по софийските дискотеки. В момента двамата живеят в Швеция. По линия на Боби баджаначка със съквартирантките се оказа и клюкарката Лили, която също бе гадже на ръгбиста преди години, пише hotnews. \r\n \n\t\t\t\t\t\t", "date": "2018.11.22", "title": "Русата Златка преспала и с мъжа на Никита "}
{"url": "http://www.bnews.bg/article/252528-hyu_lori_stana_komandir_na_ordena_na_britanskata_imperiya", "text": "\n Принц Чарлз връчи Ордена на Британската империя трета степен на актьора Хю Лори на церемония в Бъкингамския дворец, съобщи Би Би Си. \r\n\r\n Хю Лори стана командир на ордена за принос в драматичното изкуство. Това е вторият му Орден на Британската империя. През 2007 г. беше произведен в негов офицер. \r\n\r\n Във Великобритания Хю Лори е най-известен с ролята си в сериала \"Черното влечуго\". Той е участвал също във филмите \"Всичко е възможно, бейби\" и \"Стюарт Литъл\". Световна слава му носи американският сериал \"Доктор Хаус\". \r\n\r\n Хю Лори получи звезда на холивудската Алея на славата през 2016 г. \r\n \n\t\t\t\t\t\t", "date": "2018.11.22", "title": "Хю Лори стана командир на Ордена на Британската империя"}
{"url": "http://www.bnews.bg/article/252526-mazh_skochi_na_relsite_pred_vlak_otarva_se_bez_draskotina", "text": "\n Мъж скочи на релсите пред идващ влак на жп гарата в Стара Загора и оцеля по чудо. Инцидентът става тази вечер, в момента, в който влакът от Бургас за София навлиза на територията на старозагорската гара. \r\n\r\n Човекът скача на релсите на първи коловоз. При падането обаче попада между тях и така по чудо оцелява. Около половин час отнело на специализираните екипи на пожарна и Спешна помощ да извадят мъжа изпод композицията. \r\n\r\n Мъжът се е разминал без счупвания и сериозни наранявания. За това е допринесла намалената скорост на композицията заради навлизането на жп гарата и бързата реакция на машиниста. \r\n\r\n Около 50 души са прехвърлени на друг влак за Пловдив, а оттам пътуващите за столицата ще бъдат извозени с автобуси. Няма прекъсване на влаковото движение през гара Стара Загора вследствие на инцидента. \r\n \n\t\t\t\t\t\t", "date": "2018.11.22", "title": "Мъж скочи на релсите пред влак, отърва се без драскотина"}
{"url": "http://www.bnews.bg/article/252481-top_10_na_bg_zvezdite_koito_faliraha_v_biznesa", "text": "\n Тя тая работа не е като оная! Всяка втора певица, актьор или модел се захвана с бизнес. Всички те очакваха, че нещата ще им потръгнат по мед и масло, тъй като името им ще работи за тях, пише в. \"ШОУ\". Голяма част от популярните и успели в дадена област личности си повярваха прекалено много и решиха, че могат да станат бизнесмени и бизнес дами. Трябва обаче всеки да си гледа в собственото канче и да прави това, което му се отдава най-добре. В противен случай се провалят главоломно, със загуба на голяма сума пари. Ето кои са звездите, които пренебрегнаха своята професия и скочиха в дълбоките води на лесните пари, което им донесе фалит! \r\n\r\n 1. Азис и Десислава Азис и Десислава се обединиха като приятели и още повече като популярни личности в създаването на свой клуб в Студентски град. Кръстиха дискотеката „Бели нощи“ – на една от емблематичните песни на чалга дивата. По онова време Азис се обличаше като жена и фурорът бе голям, а Десислава бе на върха на кариерата си. Въпреки че мнозина стискаха палци за успех на двамата изпълнители, те се провалиха с гръм и трясък. Прокрадна се версията, че причината са високите данъци. Това не е единствената непремислена инвестиция на Деси. След като напусна „Пайнер“ с гръм и трясък, тя реши да създаде своя музикална телевизия. Вложи огромни средства, но така и не успя да стъпи здраво на пазара и загуби огромна сума пари. Трудно си стъпи на краката, тъй като по това време не беше и сред топ имената, нямаше много участия и пееше за изключително нисък хонорар. Тя успя все пак да не бъде пред тотален фалит, след като намери купувач на телевизията. \r\n\r\n 2. Рени По примера на колегите си Азис и Десислава, Рени също се захвана с кръчмарство. Изпълнителката на „Като птица“ се бе отдала в управлението на клуб „Планет“ в сдружение с музиканта Емил Коларов. Макар заведението да тръгна добре и прогнозите да сочеха, че ще бъде едно от най-елитните места в София, накрая Рени претърпя крах и се наложи да го затвори. Към днешна дата Рени не иска да си спомня за този период от живота си и финансовите загуби, които претърпя тогава. Тя се убеди, че успехът в едно начинание не е гаранция за успех в друго. По това време Рени е на върха на кариерата си в България и Сърбия, издава албум след албум и се радва на огромна фенска аудитория. За съжаление тя не успя да задържи и тази своя слава и успех, тъй като се отказа от кариерата си в името на семейството и любимия си мъж. Премести се да живее в Израел до мига, в който не се разведе. Сега отново се опитва да възобнови музикалната си кариера, но е трудно да се конкурира с младите си амбициозни колежки. \r\n\r\n 3. Златка Райкова Амбициозната плеймейтка Златка Райкова, която реши да завърти свой бизнес със сватбена агенция, се провали безславно. Русокоската напусна с подвита опашка помещението, което бе наела, за да организира сватби. Златка започна свой бизнес с идеята, че ще потръгне, защото името й ще работи за нея. Да, ама не, скандалната й слава й изигра лоша шега. Изглежда че кандидат-младоженците се страхуват от лапите на хищната Райкова и бягат далеч от нея, съответно и от агенцията й. Офисът й се намираше в тузарския столичен квартал „Манастирски ливади“. Пред приятелки се жалвала, че нямала никакви клиенти и нямало как да се справи с бизнеса. А наемът на помещението не бил никак малък – 1500 лв. на месец. Поне началният капитал не внесла сама, а тогавашният й приятел Павел, който е настояща половинка на фолкпевицата Преслава. За прищявката на Златка той се бръкнал около 150 хил. лв. С тези пари Златка можеше да си купи апартамент в центъра на София, а не да си чеше егото, че е бизнес,дама, злословят нейни конкурентки. \r\n\r\n 4. Камелия Камелия заедно със съдружника си Цветин Томов държаха фирма за продажба на зелена енергия. „Каенерджи груп” е регистрирана отдавна в Пловдив. Как, защо и кога фалира бизнесът на Камелия, не е ясно, а и певицата не обича да си спомня за него. „Това е минало, гледам само в настоящето”, казва чалга дивата. Преди 12 години Камелия отваря ресторант в центъра на София. Заведението \"Залезът й зората“ потръгва добре благодарение на отличната кухня, но скоро клиентелата оредява, като една от причините е липса на паркинг. Малко след това хазяинът вдига двойно наема и звездата се принудила да хлопне кепенците. \r\n\r\n 5. Ивелин Попов и Елена Паришева Ивелин Попов скъса джоба и реши да затвори заведението, което бе купил на жена си – фолк певицата Елена Паришева. Култовият бар в столичния квартал „Красна поляна“ в момента е грозна гледка – разрушен. Вече няма и спомен от заведението. Всичко е разбито, изпотрошено и разграбено, а футболната звезда тотално се е отдалечил от заниманието си с въртене на кръчми. През 2015 г. Попов се прояви щедър съпруг и подари на хубавата Елена заведение, с което да се занимава. Това бе като вид компенсация, че я свали от сцената в най-пиковия й момент и категорично й забрани певческа кариера. Семейството очакваше барът да се превърне в едно от вървежните заведения в София. Именно затова футболистът развърза кесията и направи уникален интериор вътре, като очакванията му бяха да възвърне вложените си пари много бързо, а след това да започне дори да печели. Запознати издават, че е инвестирал над 100 бона в начинанието. Не само че не е прокопсал, но не си е и възвърнал вложенията си. Елена прие подаръка и дори следеше персонала изкъсо. След като роди втори наследник на Ивелин, все по-малко време й оставаше за семейния бизнес и той бързо замря. \r\n\r\n 6. Хилда Казасян Популярната джаз певица и дъщеря на музикалния корифей Вили Казасян – Хилда, също претърпя фалит с ресторантьорството. В продължение на десетина година тя въртеше успешно арменски заведения, но накрая се наложи да ги затвори. През това време успя да отвори три заведения, но към момента функционира само едно. Още с отварянето си заведенията на Хилда привлякоха столичния елит и се славеха с голям успех. Бизнесмени, актьори и политици обичаха да похапват арменска кухня в ресторантите на Хилда. Не след дълго клиентелата започна да оредява, а на опашка да се редят приятели, които Хилда да черпи. Според осведомени основната причина била в лошия мениджмънт на кръчмите, за който отговаря партньорът на Хилда – Николай Павлов. Той напълно бил загърбил ангажиментите си в ресторантите и въобще не контролирал зареждането. Причината се крие в комарджийската страст на Павлов. Николай играе хазарт редовно и губи много пари, разказват негови приятели. Затова с третото си заведение се е заела лично тя и се хвали, че върви повече от добре. \r\n\r\n 7. Ивана Финансова криза удари и фолкпевицата Ивана, която се принуди да закрие частния си бизнес. Певицата, която по образование е дипломиран икономист, въртеше заедно с баща си Тодор Калудов фирма за автобусни превози в родния си Айтос. Фирмата бе регистрирана през 1999 г., но след 2010 г. нещата вървели изключително зле. На Ивана й се наложи да продаде фирмата, за да не фалира тотално. Дълго време певицата наливаше пусто в празно. Голяма част от парите й за участия отиваха във фирмата „Валтик – Ивана Калудова“, докато накрая на чалга дивата не й писна и сега се издържа само от хонорари. “Ситуацията е много тежка за дребни фирми и не мога да удържа на кризата”, сподели тогава тя за своя крах в бизнес начинанието й. \r\n\r\n 8. Анета Сотирова Актрисата Анета Сотирова дълго време се подвизава като собственик на култовия ресторант „Гара за двама“ на столичната ул. „Бенковски“. През 2012 г. обаче й се наложи да удари кепенците. Фалитът на кръчмата беше логичен - онези, които са се подлъгвали да влязат в „купето” на актрисата, рядко са се престрашавали да повторят, тъй като вътре, освен че миришеше на отчайващ соцреализъм, цените бяха повече от високи, направо парещи, колкото руската супа „уха”, която се предлагаше там. „Гара за двама” беше по-скоро семеен ресторант, в който споменаваха доброто старо време бивши величия, изпаднали в прехода, като жената на Луканов – съсобственик на заведението и приятелка на Анета Сотирова. \r\n\r\n 9. Любен Чаталов През 2001 г. Любен Чаталов си отвори своя кръчма. Това е негова голяма мечта и не го направил с цел печалба, а за кеф. \"Архитектурата\" й е малко странна - два съседни гаража, свързани в задната част и изрисувани така, че няма начин да не напомнят за театрален декор. Пък и пълни със сценични герои. „Никога не мога да сготвя една и съща манджа, каквато е била вчера - не знам вродено ли ми е, скучно ли ми е, но все си измислям. Имам една къща в Мирково, близо до София. Там има река и два-три язовира. Обикновено изкопавам голяма дупка, запалвам огън вътре и взимам две плочи. Когато остане кладата на жар, слагам върху едната лапад, някаква риба и малко мазнина, пак лапад, захлупвам с другата и покривам с останалата жар“, хвалеше се той в началото на своето кръчмарство. Не след дълго му се наложи да се сбогува с тази своя мечта и да затвори кръчмата, която се бе превърнала в свърталище на негови приятели, които идваха да ги почерпи по едно питие и чорба. \r\n\r\n 10. Стефан Данаилов В месеците след 10 ноември 1989 година черни облаци се струпват на главата на всенародния любимец Стефан Данаилов. Колегите, на които най-много е помагал, борил се е да имат апартаменти и звания, първи започват да го ръфат. Във вестниците се появяват материали, които обезличат всичко, което е направил и като артист и като човек. Причината: Бил е партиен секретар на Народния театър, играл е Сергей в „На всеки километър” и така се е превърнал в любимец на комунистическата власт. Приятелите се разбягали. Чувствал се анатемосан. В този момент актьорът бил готов да се откаже от професията си. Търсейки изход от ситуацията той тръгнал със съмнителни сътружници из Балкана на купува овце за износ в Италия. Появата му в селата предизвиквала бурно вълнение. Народът се струпвал да го гледа и направо забравял за овцете. В крайна сметка бизнесът с животни на Данаилов приключил с това, че партньорите от Италия прибрали овцете, но забравили да платят. Така Стефан отново се върнал в театъра и киното, а Италия превзел с ролите си в най-нашумелите за времето си нейни сериали. Красимир КРАСИМИРОВ, в. \"ШОУ\" \r\n  \r\n \n\t\t\t\t\t\t", "date": "2018.11.22", "title": "ТОП 10 на БГ звездите, които фалираха в бизнеса"}
{"url": "http://www.bnews.bg/article/252492-parvo_v_bnews_varvari_potroshiha_peykite_v_park_studentski_v_stolitsata_polovinata_park_e_v_okayano_sastoyanie", "text": "\n Преди броени минути във Фейсбук групата \"Забелязано в София\" Димана Станчева публикува снимка от парк \"Студентски\", на която се виждат обърнати и потрошени пейки. Под своя фотос, потребителката написа  \" \r\n\r\n За отрицателно време постът събра стотици негативни коментари от възмутени граждани, роптаещи срещу вандалския акт.  \r\n\r\n Все още не са ясни извършителите на деянието. \r\n\r\n БиНюз ще продължи да следи случая! \r\n\r\n \r\n\r\n \r\n \n\t\t\t\t\t\t", "date": "2018.11.22", "title": "ПЪРВО В BNEWS! Варвари потрошиха пейките в парк \"Студентски\" в столицата! Половината парк е в окаяно състояние!"}
{"url": "http://www.bnews.bg/article/252493-otnovo_tsiganski_svoevoliya_prebiha_zverski_ventsi_buzov_zaradi_zabelezhka_kam_balgarki_che_hodyat_s_romi", "text": "\n Пребиха зверски Венци Бузов-Хикса от Сандански, който е син на собственичката на заведение в курортния град Валя Бузова. Екшънът е станал миналата нощ в заведението, стопанисвано от майка му, “Айсберг\". Около 19:30 ч. той се спречкал с компания предимно от момчета роми, с които били и няколко българки. Ядосан от факта, че момичетата са в компанията на роми, Хикса подхвърлил язвителна реплика към девойките, напрежението бързо ескалирало и прераснало в бой.  \r\nСлед схватката Венцислав Бузов се озовал в спешното в курортния град. След направените му медицински изследвания и скенер на главата станало ясно, че е с три счупени предни зъба и нос. Насочен е към друго лечебно заведение. Цялата компания е закарана на разпит в полицията, за да дадат показания по случая, след което са освободени. По случая е образувано досъдебно производство за нанасяне на средна телесна повреда, информира \"Струма\". \r\n \n\t\t\t\t\t\t", "date": "2018.11.22", "title": "ОТНОВО ЦИГАНСКИ СВОЕВОЛИЯ! \r\nПребиха зверски Венци Бузов заради забележка към българки, че ходят с роми!"}
{"url": "http://www.bnews.bg/article/252519-grimyorat_tsetso_andreev_se_gavri_s_emiliya", "text": "\n Гримьорът Цецо Андреев четири пъти обещавал на Емилия, че ще направи чудеса с визията й за снимките на нов клип, но в крайна сметка прецакал чалга дивата. Заради липсата на гримьор и фризьор се наложило снимките да бъдат отложени за друг ден, а Емилия се разтичала да намери нов екип по красотата. Доверчивата бивша жена на Коко Динев обаче не се обидила на Цецо и приела скалъпените му оправдания за издънката, писа „Уикенд“. \r\n\r\n Всъщност Андреев предната вечер гуляел и се друсал до зори и нямало как да се появи в уречения час. \r\n\r\n Прецакването се случило, докато гримьорът работеше заедно с бившия си любовник Ивайло Колев. След като се пръснаха нежните мъже отделно един от друг се трудят върху красотата на изпълнителката. \r\n\r\n „Най-вероятно са я съжалили след трагедията с доведения й син – 19-годишният Феди, и са дали съгласието да фризират и гримират заедно, въпреки че сега не се понасят“, коментираха запознати. \r\n\r\n В чалга средите се говори, че Цецо наистина е много добър професионалист, но е бил страшно несериозен. Подвеждал е Еми много пъти, но тя винаги му прощавала. \r\n\r\n \r\n  \r\n \n\t\t\t\t\t\t", "date": "2018.11.22", "title": "Гримьорът Цецо Андреев се гаври с Емилия"}
{"url": "http://www.bnews.bg/article/252489-nasa_se_zavrashta_na_mars_s_kosmicheskiya_aparat_insayt", "text": "\n НАСА ще се завърне на Марс следващата седмица с космическия апарат \"ИнСайт\" – трикрак еднорък геолог, който ще копае надълбоко и ще се ослушва за трусове, съобщи Асошиейтед прес. \r\n\r\n Кацането на \"ИнСайт\" е насрочено за 20 ч. по Гринуич (22 ч. българско време) в понеделник след 6-месечно пътуване. Методът за спускането е изпробван и преди. Двигателите ще бъдат запалени, за да намалят скоростта и да може космическият апарат да стъпи на краката си.   \r\n\r\n Критичният момент в спускането е \"ИнСайт\" да навлезе в атмосферата точно под 12 градуса, движейки се със скорост 19 800 км/ч. Ако градусите са по-малко, ще отскочи, ако са повече, ще изгори, уточни сайтът \"Спейс\". След това парашутът трябва да се разгъне и апаратът да стъпи на краката си. \r\n\r\n Всичко това трябва да бъде изпълнено само за 6 минути. Предишният апарат на НАСА, който кацна на Марс, е роувърът \"Кюриосити\" – през 2012 г. За него беше използвана различна технология за спускане. Мястото за кацане на \"ИнСайт\" е близо до \"Кюриосити\".   \r\n\r\n След като апаратът кацне, ръката му ще премести двата основни инструмента на повърхността. Досега това не е правено. \r\n\r\n Единият инструмент ще се опита да проникне на дълбочина 5 м, за да измери вътрешната температура на планетата. Досега измервания са правени най-много на дълбочина 2,5 м, но на Луната от мисията \"Аполо\". \r\n\r\n \"ИнСайт\" пренася и сеизмометри, за да провери за първи път дали на Марс има трусове. Друг инструмент ще проследи въртенето на планетата спрямо оста и изместването й, за да бъде разбрано какви са размерът и съставът на ядрото й. \r\n\r\n Кацането на Марс е много рисково. Успешните мисии до Червената планета, включително орбитиращите и прелитанията, са само 40%. Досега НАСА се справя с тази цел най-добре. Преди две години европейски апарат се спусна толкова бързо, че изкопа кратер при удара. \r\n\r\n За кацането на \"ИнСайт\" НАСА използва технология от сондите \"Викинг\" и спускаемия апарат \"Феникс\".   \r\n\r\n Наземният екип се надява двата експериментални малки спътника на \"ИнСайт\" - УОЛ.И и ИВА, които го следват от изстрелването, да дават информация за апарата по време на спускането му. Забавянето в комуникациите между Земята и Марс е 8 минути. УОЛ.И и ИВА ще прелетят край Марс и ще застанат на орбита около Слънцето. \r\n\r\n Ако миниспътниците мълчат, новините за кацането ще осигурят орбитиращите апарати, но по-бавно.   \r\n\r\n Първите снимки от мястото на кацането ще започнат да пристигат малко след него. Преди научните инструменти да бъдат инсталирани, ще минат поне 10 седмици. Топлинната сонда ще заработи след още няколко седмици. \r\n\r\n Продължителността на мисията \"ИнСайт\" е предвидена за една марсианска година, която е равна на две земни.   \r\n\r\n Космическият апарат \"ИнСайт\" тежи 694 кг. Мисията е с бюджет 1 милиард долара. В нея участват също учени от Франция, Германия и други европейски държави. \r\n\r\n ( ) \r\n \n\t\t\t\t\t\t", "date": "2018.11.22", "title": "НАСА се завръща на Марс с космическия апарат \"ИнСайт\""}
{"url": "http://www.bnews.bg/article/252487-otmeniha_nakazanieto_na_politsaya_za_katastrofata_s_bashtata_na_prezidenta", "text": "\n Състав на Административния съд в Хасково отмени наказанието на бившия началник на РУ - Харманли към ОД на МВР - Хасково Неделчо Кирилов, наложено му за пътния инцидент с бащата на президента Румен Радев - Георги, на 17 август, съобщиха от съда. \r\n\r\n Кирилов е бил наказан от директора на ОД на МВР - Хасково дисциплинарно с „порицание” за срок от една година. \r\n\r\n Основанията за санкцията са били, че Кирилов не е упражнил контрол при документирането и обработването на пътния инцидент, не предприел дисциплинарни мерки спрямо обработвалите катастрофата служители и не изискал документация от произшествието. \r\n\r\n Съдебният състав намира, че цялостното поведение на служителя по време на служба не е било взето предвид при налагане на наказание над установения в закона минимален размер, пише в съдебното решение. \r\n\r\n Друг мотив е, че наказващият орган не е обсъдил и взел предвид становище на началник сектор към ОД на МВР - Хасково, в което е посочено, че предложеният в справката на комисията максимален размер на наказанието порицание на инспектор Кирилов за срок от една година е необосновано висок. \r\n\r\n Съдът счита, че издадената заповед за наказанието е незаконосъобразна, поради извършено съществено нарушение на административнопроизводствените правила. Той установява нарушение на разпоредба, според която при определяне на вида и размера на дисциплинарните наказания се вземат предвид тежестта на нарушението и настъпилите от него последици. Имат се предвид съща така и обстоятелствата, при които е извършено, формата на вината и цялостното поведение на държавния служител по време на службата. \r\n\r\n Решението на съда в Хасково подлежи на касационно обжалване пред ВАС. \r\n \n\t\t\t\t\t\t", "date": "2018.11.22", "title": "Отмениха наказанието на полицая за катастрофата с бащата на президента!"}
{"url": "http://www.bnews.bg/article/252469-shte_ekstradirat_li_banevi_v_balgariya", "text": "\n Бизнесменът Николай Банев и съпругата му Евгения да бъдат екстрадирани в България. Това реши Апелативният съд във френския град Екс-ан-Прованс. Семейство Баневи беше задържано в Ница, в края на октомври, след издадена европейска заповед за арест. От трите възможни варианта за изход от заседанието, съдът се спря на най-малко благоприятното за Баневи. Френският им адвокат обаче заяви, че преди да го обжалва, внимателно ще проучи мотивите на магистратите. Баневи имат право да обжалват в 3-дневен срок. Веднага след като съдът отсъди, Евгения Банева побърза да подшушне на своя адвокат, че иска да обжалват, той обаче заяви, че все още не е сигурно. \r\n\r\n Снимането от медии в съдебната зала беше забранено. Цялата процедура беше много кратка. В рамките на 2-3 минути решението беше обявено. По време на заседанието двама полицаи следяха за реда и затова да не бъде направен запис или снимка. Ако бъде направено нарушение, е възможен затвор за 6 месеца. \r\n\r\n Семейството не изглеждаше по бляскавия начин, който сме свикнали да ги виждаме в медийното пространство. Те приеха спокойно решението. След заседанието двамата бяха откарани на различни места. Евгения е в женския арест в Марсилия, а Николай в мъжки арест в Люин. Предстои да разберем дали двамата ще обжалват. \r\n \n\t\t\t\t\t\t", "date": "2018.11.22", "title": "Ще екстрадират ли Баневи в България?"}
{"url": "http://www.bnews.bg/article/252498-hirurg_koyto_smenya_pola_za_18_chasa_shte_sviri_na_real", "text": "\n След като впечатли медицинския свят с успешното извършване на операция за смяна на пола само за 18 часа, Сезар Новал насочи вниманието си към срещата от испанската Ла Лига между \"Ейбар\" и \"Реал\" Мадрид в събота, на която ще бъде рефер. \r\n\r\n Пластичният хирург от Валенсия, който постига големи успехи в САЩ, е изключителен професионалист и е смятан за звезда в своите среди. Той обаче има една голяма страст - съдийството по футболни мачове. \r\n\r\n В едно свое интервю Новал разкрива, че някои играчи от елитната дивизия на Испания, сред които и Серхио Рамос, са се консултирали с него относно определени козметични процедури. \r\n\r\n За доктор Новал ролята на помощник-съдия е хоби. Във визитката си има мачове на \"Реал\" и \"Атлетико\" Мадрид, както и наряди за Лига Европа. \r\n\r\n Като хирург няма никакви проблеми да извърши операция за смяна на пола или да сложи нов имплант. Но като рефер, той трябва да се придържа към правилата на Испанската футболна федерация, а мълчанието е едно от тях. \r\n\r\n Срещата от Ла Лига между \"Ейбар\" и Кралския клуб е в събота. В момента \"Реал\" се намира на шесто място, като е в серия от две поредни победи в шампионата и изостава на 4 точки от лидера \"Барселона\". Отборът на \"Ейбар\" е 13-ти с 15 точки. \r\n \n\t\t\t\t\t\t", "date": "2018.11.22", "title": "Хирург, който сменя пола за 18 часа, ще свири на \"Реал"}
{"url": "http://www.bnews.bg/article/252510-bozhinov_zaprilicha_na_osvaldo_rios", "text": "\n Любителят на „малки котета“ е заприличал на пуерториканския актьор Освалдо Риос. Гелосаният нападател се е поизпекъл повече от необходимото в солариума, вземайки пример от бившата си жена Николета Лозанова. Божигол е заприличал досущ на латиноамериканец. Освен тена, впечатление прави и дългата му и зализана с гел коса, писа „Уикенд“. \r\n\r\n Ако доскоро той движеше предимно с прическа втори номер, сега е с по-дълга коса от неговия колега Благо Джизъса. Приликата на бившия на Николета с Освалдо – усмивката, тена, както и актьорските заложби на футболиста, ако се броят лъжите му към Алисия и музикалните му изпълнения в колата.   \r\n\r\n Откакто се загаджи със сръбкинята Биляна Дол, Валери вече не е тъжен, а постоянно усмихнат. \r\n \n\t\t\t\t\t\t", "date": "2018.11.22", "title": "Божинов заприлича на Освалдо Риос"}
{"url": "http://www.bnews.bg/article/252476-obilni_valezhi_zastrashavat_kaliforniya_ot_navodneniya", "text": "\n Първите обилни валежи от няколко месеца започнаха вчера в Калифорния и помогнаха на огнеборците в борбата им с най-смъртоносния в историята на щата горски пожар. С дъждовете обаче се появи и рискът от внезапни стихийни наводнения, което спъва спасителните екипи, които продължават да издирват човешки останки, предаде Ройтерс. \r\n  \r\nОчаква се количеството на валежите да достигне около 150 л на кв. м до уикенда, включително в района на напълно унищожения от пожара град Парадайз, на около 280 км североизточно от Сан Франциско. \r\n  \r\nНа пресбрифинг в община Бъти местният шериф съобщи, че по последни данни броят на жертвите от пожара е достигнал 83-ма души. Същевременно е спаднал броят на изчезналите, за които все още няма сведения. Те са 563 - значително по-малко от досегашната цифра от около 1200. Много от хората, загубили връзка с близките си в хаоса на огнената стихия и последвалата спешна евакуация, вече са се обадили. Властите постепенно разрешават на жителите на изгорелия Парадайз да се върнат и да видят какво е останало от домовете им. \r\n  \r\nШерифът отбеляза, че започналите проливни дъждове създават сериозни опасения и има рискове от кални свлачища. Затова от застрашените райони при повишен риск спасителите ще бъдат изтегляни. Синоптиците казват, че в някои от валежните райони ще се появи и силен вятър със скорост над 70 км/ч, което пък повишава опасността отломки от неразчистените още руини от пожарищата да бъдат повлечени от водните потоци или пък да хвърчат опасно наоколо. \r\n\"След пожарите липсва растителност, която да задържа почвата, и възниква риск тя просто да бъде повлечена от прииждащи води в кална маса заедно с неразчистените разрушения\", каза метеорологът Джони Пауъл в Сакраменто, столицата на щата. \r\n \n\t\t\t\t\t\t", "date": "2018.11.22", "title": "Обилни валежи застрашават Калифорния от наводнения"}
{"url": "http://www.bnews.bg/article/252479-pozhar_v_yaponiya_vze_shest_zhertvi_chetiri_ot_koito_detsa", "text": "\n Шест души, включително четири деца, са починали рано тази сутрин при пожар в дървена къща в североизточната японска префектура Фукушима, съобщиха местни медии, цитирани от ДПА. \r\n  \r\nПожарникарите били повикани малко преди полунощ да гасят пожара в град Оно, на около 190 км североизточно от Токио, според агенция Киодо нюз. Огънят бил потушен за около 1 час. Унищожена била двуетажната къща, а така също и съседен склад. В тях имало общо деветима души, включително и четирите загинали деца. \r\n  \r\nПричината за пожара още е неизвестна. \r\n \n\t\t\t\t\t\t", "date": "2018.11.22", "title": "Пожар в Япония взе шест жертви, четири от които деца"}
{"url": "http://www.bnews.bg/article/252451-zahari_baharov_pokaza_sreden_prast_na_zimata", "text": "\n На Захари Бахаров не му пука! Секссимволът на Народния театър е далеч от ноемврийските снегове, ледове и киши, които ни тормозят от началото на седмицата. \r\n\r\n Гологлавият Захари е на топъл плаж, пак е хукнал по островите и не само че не се срамува от тази си постъпка, ами злорадства, пише \"България Дбес\". \r\n\r\n На топлия пясък Бахаров, още по шнорхел и маска, показва среден пръст за снега в България. Браво, бе! \r\n \n\t\t\t\t\t\t", "date": "2018.11.22", "title": "Захари Бахаров показа среден пръст на зимата"}
{"url": "http://www.bnews.bg/article/252480-chetiri_detsa_zaginaha_pri_pozhar_v_apartament_v_tula", "text": "\n Четири деца загинаха при пожар късно снощи в апартамент в руския град Тула, на около 180 км южно от Москва, предаде ТАСС, цитирайки пресслужбата на следственото управление на Тулска област. \r\n  \r\nЗасега възрастта на децата не се уточнява, като само се казва, че са малолетни. Те били в жилището заедно с жена, която е получила изгаряния, но е оцеляла и сега е в болница. За изясняване на обстоятелствата около произшествието е в ход съдебно-медицинска експертиза за изследване на телата на жертвите. Експерти ще проведат и пожарно-техническа експертиза. Следователи вече разпитват свидетели. Образувано е наказателно дело за \"смърт по непредпазливост на две или повече лица\", за което се предвижда затвор до 4 г. \r\n  \r\nЗа причината за пожара засега не се казва нищо. Жилището на първия етаж на сградата е напълно унищожено. Пристигналите на място пожарникари са извели от съседни апартаменти седем души. В останалите жилища в 5-етажния блок снабдяването с газ и ток, както и топлоподаването не са нарушени, съобщи шефът на градската администрация Евгений Авилов. \r\n \n\t\t\t\t\t\t", "date": "2018.11.22", "title": "Четири деца загинаха при пожар в апартамент в Тула"}
{"url": "http://www.bnews.bg/article/252478-evrostat_okolo_4_ot_balgarite_polzvat_umni_televizori", "text": "\n Около 4 процента от българското население или приблизително 300 000 българи използват в бита си услугите на новото поколение \"смарт\" телевизори за влизане в Интернет, за забавления или за онлайн пазаруване, показват данни от анализ на Евростат за нагласите на европейците към новите \"умни\" технологии и тяхното приложение в бита. Средният показател за използването на умни телевизори от европейците е 11 на сто. \r\n  \r\nАнализът предхожда изключително популярния в Европа и у нас \"Черен петък\", който стартира утре и в който най-масово се купуват именно телевизори, смартфони, лаптопи и други умни устройства за бита. Очаква се всеки втори наш сънародник да се включи в масовото купуване на намалени стоки, което ще продължи освен в \"Черния петък\" и през уикенда. \r\nСпоред данните на Евростат около 1 процент от притежателите на смарт телевизори у нас са ги използвали за влизане в Интернет, а около 3 процента - за игри, развлечения или онлайн пазаруване в нета. \r\n  \r\nОсвен това страната ни е една от държавите-членки на ЕС, където телевизорът е най-използваната вещ за дълготрайна употреба - близо 99 процента от родните домакинствата са били снабдени с телевизор. Повече от половината домакинства у нас са били снабдени с компютър или лаптоп, като 67 на сто от сънародниците ни са имали достъп до Интернет, показва европейската статистика. \r\nПо данни на НСИ обаче за достъп до мобилни услуги българите най-масово са използвали смартфони и телефони, като близо 80 на сто от сънародниците ни влизат по този начин в Интернет и ползват различните услуги на нета. Останалите 20 на сто от сънародниците ни са ползвали лаптопи или компютри за достъп до Интернет, а други 4 на сто са ползвали услугите на смарт телевизорите за връзка с мрежата, според Евростат. \r\n\r\n Сред държавите-членки на ЕС, използването на интелигентни телевизори за свързване с Интернет или ползване на друго съдържание от нета, е било най-популярно в Холандия - 22 процента от жителите, следвани от трите северни страни - Швеция, Норвегия и Финландия - по около 20 на сто. Средно около 11 на сто от европейците (над 50 милиона души) са използвали умни телевизори за връзка с Интернет, забавления или онлайн пазаруване, показват данните на Евростат. \r\n \n\t\t\t\t\t\t", "date": "2018.11.22", "title": "Евростат: Около 4% от българите ползват „умни“ телевизори"}
{"url": "http://www.bnews.bg/article/252477-vazrasten_mazh_dari_50_000_leva_za_stroezh_na_tsarkva", "text": "\n 83-годишен мъж дари 50 000 лева за строеж на църква в Каспичан. Да бъдеш запомнен с добро - това е важното в живота, според Стойчо Стойчев. \r\nБай Стойчо, както е познат в градчето, е със завиден трудов стаж - 40 години в керамичния завод в Нови пазар и 20 години \"частник\". Самият той се гордее с изделията, които е направил, а това са добре познатите на всички българи преди 89-та - сервизите „Соня“, „Нона“, „Лора“. \r\n\r\n Бай Стойчо дори е автор на официалните сервизи в НДК. Негови проекти са показвани в Германия. Обичам да работя, а и имах късмет, казва мъжът и не крие, че е печелил добре. \r\nНо парите не са важни - те се печелят и харчат. Важно е да оставиш нещо след себе си, казва бай Стойчо. \r\n\r\n И той оставя - оставя добро. Помага на комшии, познати, непознати - дава и дарява, когато е нужно.  \r\nИдват жени за по 5 лева, които нямат как да си купят хляб. Като имаш – хубаво е да помагаш, казва той. \r\n\r\n Но най-свидно сега му е да се съгради новата църква в Каспичан. За нея е дал обещание - пред покойния си син Пламен. 49-годишен, той е починал тази пролет от заболяване на кръвта.  \r\nПреди да почине ми каза: Тате, ще довършите църквата, това ще остане като един спомен, разказва бай Стойчо.  \r\n\r\n Затова дал и 50 000 лева на църковното настоятелство. Редовно минавам оттам - измазана е, покривът е готов. Мисля, че за година ще я завършим, ще помагам както е нужно, обяснява той.   \r\nВъзрастният мъж е вярващ - през 50-те години е сключил църковен брак, двамата му сина също са кръстени. Затова и пази най-важната добродетел - да бъде добър човек.   \r\n \n\t\t\t\t\t\t", "date": "2018.11.22", "title": "Възрастен мъж дари 50 000 лева за строеж на църква"}
{"url": "http://www.bnews.bg/article/252460-emanuela_tragna_s_ohrana_po_krachmite", "text": "\n Емануела се движи с охрана. Певицата, която в момента участва в Биг брадър, е зорко охранява, когато е извън Къщата. \r\n\r\n Едно от условията на изпълнителката за участие в риалитито било да излиза от звездната къща за всяко свое участие. \r\n\r\n По този начин тя няма да загуби нищо от изявата си във формата. Емануела ще получи не само хонорар от брадъра, но и няма да се лиши от приходите си като изпълнител. \r\n\r\n На последното си участие в известен столичен клуб тя е била придружена от дузина гардове. Охранителите на певицата били облечени във военна екипировка и за миг не се отделили от нея. \r\n\r\n Емануела обича да контактува с почитателите си и по време на участие тя не само се снима с тях, но им позволява и да танцуват с нея. На почитателите й направи впечатление, че по време на последната й изява, никой не е бил допуснат на сцената до нея. Гардовете пазят зорко пайнерката и не позволяват тя да контактува с никой извън Къщата. \r\n\r\n Дори на партито на рождения си ден Емануела не разговаря с най-близките си хора. Телохранителите й имат мисията да не допускат никой до нея, защото това би нарушило правилата за престой в шоуто, пише „България днес“. \r\n \n\t\t\t\t\t\t", "date": "2018.11.22", "title": "Емануела тръгна с охрана по кръчмите"}
{"url": "http://www.bnews.bg/article/252475-kola_se_vryaza_v_grupa_uchenitsi_v_kitayski_grad_ima_raneni", "text": "\n Автомобил се вряза в група ученици в китайския град Хулудао, в североизточната провинция Ляонин, съобщиха местни медии. \r\nНяколко деца са ранени и са откарани в болницата. \r\nДрамата се разиграла по обед пред начално училище. Колата блъснала учениците, когато пресичали улицата. Водачът на автомобила е задържан. Води се разследване. \r\n \n\t\t\t\t\t\t", "date": "2018.11.22", "title": "Кола се вряза в група ученици в китайски град, има ранени"}
{"url": "http://www.bnews.bg/article/252472-anton_kutev_pravitelstvoto_shte_padne_predi_da_se_ottegli_krasimir_karakachanov", "text": "\n Марияна Николова не е наясно какво се изисква от нея като вицепремиер. Изглежда уплашена и знае, че това място не е за нея, коментира пред бТВ депутатът от БСП Антон Кутев. \r\n\r\n „Изобщо явно на България изобщо не й върви с вицепремиерите, и то доста отдавна е тръгнало някакви хора да стават. Според мен е случайно вицепремиер и аз не виждам някакво смислено основание тя да бъде вицепремиер. Очевидно тя има конкурентни предимства, за които аз не знам. Валери Симеонов сигурно е по-запознат, но това, което виждам като публичност, е абсурдно тя да е вицепремиер“, каза Антон Кутев. \r\n\r\n Депутатът коментира и факта, че тя е избрана без гласовете на „Атака“. По думите му този, който ще се бори на практика за коалицията, ще е Волен Сидеров. Целта на Сидеров е да събори по някакъв начин правителството, като изтегли гласовете на Патриотите, уточни депутатът. \r\n\r\n „Рано или късно ще се оттегли Каракачанов, но според мен може да се правителството ще падне преди това. Просто стъпките за освобождаването на Валери Симеонов дойдоха много късно“, каза Кутев по въпроса за исканата оставка на министъра на отбраната Красимир Каракачанов от Волен Сидеров. \r\n\r\n „Правителството ще падне преди да се оттегли Красимир Каракачанов. Недоволството в хората вече е факт, сега то търси къде да се изрази. Проблемите ще се задълбочават и това ще доведе до тежък крах на правителството“, прогнозира депутатът. Той отрече БСП да стои зад протестите. По думите му няма да е честно опозицията да се възползва от чуждото недоволство. \r\n\r\n „Въпреки това ще се опитаме да придвижим парламентарно всички искания на протестиращите“, увери депутатът от опозицията. \r\n\r\n „ДПС ще се регистрират и кворумът в парламента не е застрашен. Тяхното искане беше оставка на Валери Симеонов, така че сигурно са доволни. Три дена като те няма в Народното събрание, ти се удържат над 100 лева”, обясни още Антон Кутев по повод отсъствието на депутатите на БСП от пленарната зала. \r\n \n\t\t\t\t\t\t", "date": "2018.11.22", "title": "Антон Кутев: Правителството ще падне преди да се оттегли Красимир Каракачанов"}
{"url": "http://www.bnews.bg/article/252471-kak_vekovna_gora_beshe_izsechena_za_stroezha_na_solaren_park_kray_pazardzhik", "text": "\n Преди 10 години в района на с. Априлци се е случила масова сеч на 50-годишна гора. \r\n\r\n Според бившия кмет на селото Величка Георгиева гората е изсечена напразно, тъй като фотоволтаичен парк на мястото не е построен.  \r\n\r\n „В Априлци през 2008 г., когато бях кмет втори мандат, се извърши „баташко клане” на жива вековна красива дъбова гора. Като кмет се борих много”, изтъкна тя, като допълни, че тогава се е обърнала към много институции и организации. Въпреки това обаче гората е изсечена. \r\n\r\n bTV от няколко дни търси становище и от община Пазарджик, но до този момент такова не е предоставено от общинската администрация. \r\n \n\t\t\t\t\t\t", "date": "2018.11.22", "title": "Как вековна гора беше изсечена за строежа на соларен парк край Пазарджик?"}
{"url": "http://www.bnews.bg/article/252485-iskra_fidosova_smeni_togata_s_tochilkata_varti_pitsi_v_montana", "text": "\n Топюристката на ГЕРБ Искра Фидосова вече не е във вихъра на нотариалната  дейност в Монтана, а на ресторантьорската, видя HotArena. \r\nВъпреки че от години Фидосова върти един от култовите ресторанти в града, сега е разширила бизнеса си с отварянето на пица-бар в родния си град. Вместо да се занимава с казуси, Искра се занимава с пици, а в новото заведение е разкрила и детски кът, невиждан за монтанските ширини – цели 160 квадрата. \r\nБез да се свени, че е сменила тогата с точилката за пици, юристката е публикувала в карето за резервации личния си мобилен телефон, пише „България Днес“. \r\n  \r\n \n\t\t\t\t\t\t", "date": "2018.11.22", "title": "Искра Фидосова смени тогата с точилката, върти пици в Монтана"}
{"url": "http://www.bnews.bg/article/252488-50_dni_zad_reshetkite_za_niklas_bendtner", "text": "\n Пропадането на Никлас Бендтнер изглежда няма край. Бившият футболист на \"Арсенал\" ще трябва да лежи 50 дни в затвор, след като загуби обжалжането за нападение над таксиметров шофьор в Копенхаген. \r\n\r\n По-рано този месец датчанинът бе признат за виновен за насилие срещу въпросния мъж в датската столица на 9 септември. 30-годишният футболист не е носил колан по време на превоза в Копенхаген, напуснал е таксито заедно със своята приятелка, не е платил исканата от шофьора сума, ударил го е в лицето и го е ритнал. \r\n\r\n Бендтнер призна, че е ударил мъжа, но заяви, че го е направил при самозащита след спор за цената. \r\n\r\n Освен 50-те дни затвор, той ще трябва да плати и глоба в размер на 1500 крони (230 долара). \r\n\r\n Държавният прокурор на Копенхаген написа в Туитър, че \"присъдата е окончателна\". \r\n\r\n Все още не е ясно кога точно Бендтнер ще трябва да я излежи. В момента нападателят е играч на норвежкия \"Розенборг\". \r\n \n\t\t\t\t\t\t", "date": "2018.11.22", "title": "50 дни зад решетките за Никлас Бендтнер"}
{"url": "http://www.bnews.bg/article/252482-zahazhaeva_kloning_na_lili", "text": "\n Людмила Захажаева иска да прилича на естрадната легенда Лили Иванова. На последните номинации в Биг Брадър Людмила се появи в ефира на Нота телевизия облечена досущ като Лили. Рускинята бе сложила дантелени ръкавици с отрязани пръсти, каквито обича да носи по време на концерти звездата. \r\nГримът, равно подстриганият бретон и платиненорусият цвят на косата допълнително подчертаваха  приликата помежду им. Според запознати приликата не е случайна, а съзнателно търсена от Захажаева. Майката на Вулева винаги е харесвала песните на Лили и тайно искала да прилича поне малко на нея, пише „България Днес“ . \r\nЛюдмила е по-млада от естрадната легенда. Тя е на 65 години и е родена в Санкт Петербург. \r\n \n\t\t\t\t\t\t", "date": "2018.11.22", "title": "Захажаева клонинг на Лили"}
{"url": "http://www.bnews.bg/article/252474-ohranitelyat_obvinen_za_tormoz_v_uchilishten_avtobus_ne_sam_udryal_nito_edno_dete", "text": "\n Общинският съвет в Комарево прие декларация срещу действията на кмета на селото и ги нарече манипулативни и уронващи престижа на местната власт. Кметът даде гласност на случай, в който охранител  размаха палка в училищен автобус срещу ученик в Белослатинско. \r\n\r\n Охранителят твърди, че е използвал палката за респект, но по друг повод. „Ученикът се местеше от седалка на седалка и аз го предупредих да престане да се разхожда. Не съм удрял нито едно дете”, обясни охранителят. \r\n\r\n Родителите на децата от Тлачене и Комариво обаче твърдят обратното. Педагозите апелират за ред в автобусите, в които ще се монтират видеокамери. \r\n\r\n Кметът Шибил Кирилов също ще си търси правата по този случай и смята, че това което е казано срещу нега са клевети. \r\n\r\n  Със 16 гласа „за” съветниците в Бяла Слатина осъдиха с декларация действията на кмета на село Комарево. Според тях той насажда и етническо. Само съветниците от ДПС са били против декларацията. \r\n \n\t\t\t\t\t\t", "date": "2018.11.22", "title": "Охранителят, обвинен за тормоз в училищен автобус: Не съм удрял нито едно дете"}
{"url": "http://www.bnews.bg/article/252470-publichen_sblasak_mezhdu_tramp_i_shefa_na_varhovniya_sad_na_sasht", "text": "\n Сблъсък между председателя на Върховния съд в Съединените щати и Доналд Тръмп. В рядко срещано изявление Джон Робъртс разкритикува президента и защити независимостта на федералната съдебна система от неговите обвинения в политически пристрастия. \r\n\r\n Дотук се стигна след като в понеделник федерален съдия в Сан Франциско блокира указа на Доналд Тръмп от 9 ноември, с който се забранява предоставяне на убежище на нелегални имигранти. Самият Тръмп нарече тогава магистрата от Сан Франциско – съдия на Обама.  \r\n \n\t\t\t\t\t\t", "date": "2018.11.22", "title": "Публичен сблъсък между Тръмп и шефа на Върховния съд на САЩ"}
{"url": "http://www.bnews.bg/article/252473-14_godishen_uchenik_e_osaden_za_obida_na_svoy_uchitel_kazal_mu_gospozho", "text": "\n Конфликт в коридора на българско училище доведе до съдебен прецедент. 14-годишен ученик е осъден за обида на свой учител. \r\n\r\n Деветокласникът от Механотехникума в Пирдоп Теодор Александров е един от най-младите българи, признати за виновни от съда. Осъден е, защото използвал обръщението „госпожо” към своя учител – мъж.  „Обърках се, исках да кажа: „Господине, здравейте”, обаче казах „госпожо”. Не съм искал. Той се върна, започна да ми вика: „Ти защо ме обиждаш?”, разказа Теодор. \r\n\r\n Учителят Ресми Бобев е преподавател по физическо възпитание близо 30 години. Твърди, че това не е първата обида от Теодор и след последния случай подал иск в съда. \r\n\r\n В съдебното решение на районния съд в Пирдоп е отбелязано, че 14-годишният Теодор казал „унизителни за честта и достойнството на своя учител думи публично, като го нарекъл „госпожо”, с което му нанесъл обида”. \r\n\r\n Историята става още по-заплетена, защото и ученикът, и родителите му също съдят учителя – за лека телесна повреда. Показват и запис от училищните камери. „Има доказателство, вижда се как Ресми Бобев напада сина ми”, казва майката на Теодор – Николина Александрова. \r\n\r\n „Той се върна, почна да ми вика” „Ти защо ме обиждаш с „госпожо”, започна да ми налага удари. Пет пъти около корема ме удря и един шамар зад врата, падна ми шапката на земята. После ме избута настрани. Хвана ме се дясната ръка зад врата и с лявата ми бръкна в устата”, каза още ученикът. \r\n\r\n „Да съм му бръкнал в устата? Опитах се да го хвана за брадата, за да го обърна, защото през цялото време той седеше с гръб към мен. Исках да чуя извинението му. Исках извинение от него. Исках да ме погледне в очите. Той постоянно се криеше, постоянно се дърпаше”, е версията на учителя. \r\n\r\n На първа инстанция съдът в Пирдоп признава и учителя за виновен за нанасяне на лека телесна повреда. И двете присъди се обжалват. \r\n\r\n След инцидента Теодор е преместен да учи в Златица, а учителят е порицан. „За деянието си г-н Бобев е получил забележка. От записа се вижда как той се опитва да хване ученика през рамо, не го удря и не го напада”, отбеляза директорът на училището Ненка Рашева. \r\n\r\n „Много съм разочарована, това е случай, който е парадоксален и става въпрос за дете”, изтъкна майката на Теодор. \r\n\r\n „Аз съм съгласен някой да ми удари един шамар, да ми бръкне в устата или в окото, ако може, но обидата… аз трябваше да им разкажа на тези родители приказката за лошата дума и мечката”, посочи още учителят Ресми Бобев. \r\nГражданските искове срещу непълнолетни са изключителна рядкост. Но случаят с Теодор и г-н Бобев показва, че конфликтите в училище могат да се решават и в съда. А най-ранната възраст, на която се носи съдебна отговорност у нас, е 14 години. \r\n \n\t\t\t\t\t\t", "date": "2018.11.22", "title": "14-годишен ученик е осъден за обида на свой учител, казал му „госпожо"}
