{"url": "http://www.bnews.bg/article/255008-29_aresta_vav_frantsiya_v_poredniya_den_na_protesti_na_zhaltite_zhiletki", "text": "\n В Париж започна деветият протест на движението на \"жълтите жилетки\", съобщава телевизия Бе Еф Ем Те Ве. Шествието на протестиращите потегли от Берси. \r\n  \r\nОще преди началото на протеста бяха задържани 24 души за носене на забранено оръжие и за участие в струпване на хора с цел прибягване до насилие. \r\n  \r\nПетима души бяха арестувани на път за френския град Бурж, в който също е предвиден голям протест на \"жълтите жилетки\". Петимата са пътували с една и съща кола. Водачът на колата бил в нетрезво състояние, а в багажника били открити предмети, които можело да послужат като импровизирани оръжия в схватка със силите на реда. \r\n \n\t\t\t\t\t\t", "date": "2019.01.12", "title": "29 ареста във Франция в поредния ден на протести на „жълтите жилетки”"}
{"url": "http://www.bnews.bg/article/255007-nedelyata_sashto_shte_bade_slancheva", "text": "\n Атмосферното налягане ще продължи да се понижава и ще е по-ниско от средното за месеца. \r\n  \r\nПрез нощта облачността ще е разкъсана, над повечето райони - намаляваща до ясно. Сутринта ще е студено, с минимални температури от минус 9 до минус 4 градуса. На места в низините и котловините ще има мъгла или ниска слоеста облачност. \r\n  \r\nУтре от северозапад облачността ще се увеличава, най-късно привечер - в югоизточните райони. Само на отделни места в Северозападна България след обяд ще превали слаб сняг. Ще духа слаб, в Дунавската равнина - до умерен, вятър от запад-северозапад, който привечер ще се ориентира от югозапад. Максималните температури ще са предимно между 0 и 5 градуса. \r\n\r\n Над Черноморието в сутрешните часове ще е предимно слънчево, но след обяд облачността ще се увеличава, най-късно привечер - над южното крайбрежие. Преди обяд ще духа слаб северозападен вятър, който по-късно през деня ще се ориентира от югозапад. Максималните температури ще са 1-4 градуса. Температурата на морската вода е около 6 градуса. Вълнението на морето ще бъде 1-2 бала. \r\n\r\n Над планините облачността ще е променлива, по-значителна след обяд, но само на отделни места ще превали слаб сняг. Ще духа умерен до силен северозападен вятър. Максималната температура на височина 1200 метра ще е около 0 градуса, на 2000 метра - около минус 7 градуса. \r\n\r\n След временно разкъсване и намаление на облачността през нощта срещу понеделник, през деня тя отново бързо ще се увеличи, но само на отделни места, главно в Западна България, ще превали сняг. Вятърът все още ще е югозападен и температурите слабо ще се повишат. По-късно от северозапад с усилване на вятъра отново ще започне да нахлува студен въздух. \r\n  \r\nВъв вторник ще бъде доста ветровито, сравнително студено, с променлива облачност. На отделни места отново са възможни слаби превалявания от сняг. Минималните температури ще са предимно между минус 6 и минус 1 градус, дневните - между минус 4 и 1 градус. \r\n  \r\n \n\t\t\t\t\t\t", "date": "2019.01.12", "title": "Неделята също ще бъде слънчева"}
{"url": "http://www.bnews.bg/article/255003-es_nato_i_gratskiyat_premier_privetstvaha_novoto_ime_na_makedoniya", "text": "\n Европейският съюз, НАТО и гръцкият премиер приветстваха историческите промени в македонската Конституция, в това число и промяната на името на страната на Република Северна Македония. \r\n\r\n Опозицията обаче недоволства и призовава за предсрочни парламентарни избори. \r\n\r\n След дни на тежки преговори македонският парламент одобри промените, които проправят пътя на Македония към членство в Европейския съюз и НАТО. Новината беше посрещната със смесени чувства по улиците на Скопие снощи. \r\n\r\n „За мен е важно моята страна да е част от Европейския съюз и НАТО, защото това е добре за мен, за моите деца и за всички”, каза Марина, жителка на Скопие. \r\n\r\n „Тези, които виждат това като успех за Македония, че са постигнали целите си, мисля, че се самозалъгват и че битката тепърва започва”, посочи Никола, жител на Скопие. \r\n\r\n За да влезе в сила Договорът от Преспа, документът трябва да бъде ратифициран и от гръцкия парламент. \r\n \n\t\t\t\t\t\t", "date": "2019.01.12", "title": "ЕС, НАТО и гръцкият премиер приветстваха новото име на Македония"}
{"url": "http://www.bnews.bg/article/255001-tsisterna_s_gorivo_eksplodira_v_nigeriya_ochakvat_desetki_zhertvi", "text": "\n Преобърнала се цистерна с гориво експлодира в Нигерия и отне живота на най-малко 12 души. Има опасения, че жертвите може да са десетки, предадоха ДПА и Асошиейтед прес. Двадесет и двама души са били приети в болница със сериозни изгаряния. \r\n\r\n Трагедията се разиграла в Одукпани в югоизточната част на страната. След преобръщането на цистерната десетки хора се стекли на мястото, за да източват горивото от нея. Бил докаран и електрически генератор, за да може да се изпомпва по-бързо горивото. Предполага се, че така се е стигало до експлозията. \r\n\r\n Според очевидци 60 души са били край или в отвора на цистерната, когато е станала експлозията. Засега не е ясно защо е катастрофирала машината. \r\n  \r\nНай-тежкият подобен инцидент в Нигерия датира от 1998 г., когато над 1000 души загинаха при експлозия в град Джесе, където от спукан петролопровод започна да изтича петрол и хиляди се събраха да го събират. \r\n \n\t\t\t\t\t\t", "date": "2019.01.12", "title": "Цистерна с гориво експлодира в Нигерия, очакват десетки жертви"}
{"url": "http://www.bnews.bg/article/255005-nad_3000_kukeri_uchastvat_vav_festivala_v_simitli", "text": "\n Над 3000 участници от 30 групи от цялата страна дефилират на стадиона в Симитли, където се провежда традиционния фестивал \"Симитлия - древната земя на кукерите\", съобщава БГНЕС. \r\n\r\n Фестивалът се провежда за шестнадесета поредна година, а участие са заявили 30 групи от Симитли и общината, от Благоевград, Разлог, Петрич, Кюстендил, Елин Пелин, Ямбол, Земен, Павел баня, Карлово, Перник, Пазарджик, Делчево, Македония и други. \r\n\r\n Фестивалът започна в 10 часа и се очаква да завърши привечер, когато ще бъдат наградени най-хубавите костюми. \r\n \n\t\t\t\t\t\t", "date": "2019.01.12", "title": "Над 3000 кукери участват във фестивала в Симитли"}
{"url": "http://www.bnews.bg/article/255002-80_000_politsai_sa_mobilizirani_vav_frantsiya_v_ochakvane_na_novi_protesti", "text": "\n Девета поредна събота се очаква да има протести на „жълтите жилетки” във Франция. \r\n\r\n Отново са въведени изключителни мерки за сигурност в очакване на шествия в Париж и други градове на страната. \r\n\r\n 80 000 полицаи и жандармеристи са мобилизирани днес във Франция. 5000 от тях вече са заели позиции в Париж. \r\n\r\n За поредна събота основният проблем за силите на реда ще е вероятната намеса на ултрарадикално настроени, които се смесват с мирно протестиращите. \r\n\r\n По-рано в Париж избухна експлозия в пекарна, при която имаше ранени, като най-вероятната причина е изтичане на газ. Няма връзка между инцидента и протестите на „жълтите жилетки”. \r\n \n\t\t\t\t\t\t", "date": "2019.01.12", "title": "80 000 полицаи са мобилизирани във Франция в очакване на нови протести "}
{"url": "http://www.bnews.bg/article/255010-bultrasite_zalyaha_tsyal_plovdiv_s_transparanti_boyko_kolezha_koga", "text": "\n Феновете на Ботев Пловдив решиха да напомнят за болката си - стадион \"Христо Ботев\", в деня на откриващото щоу за Европейската столица на културата. Бултрасите заляха града с плакати, на които има директни въпроси към министър-председателя Бойко Борисов. \r\n\r\n Преди дни феновете на най-стария футболен клуб у нас се събраха на среща-разговор за избистряне на бъдещето на Колежа. Не сбирката присъства и кметът на Пловдив инж. Иван Тотев. \r\n\r\n Ето какво питат с плакати феновете на Ботев: \"Бойко, Колежа- кога?\", \"Европейска столица, без европейски стадион???\", \"Цял град гори, Колежа да се построи!\", \"Пловдив се нуждае от стадион \"Христо Ботев\"\", \"Botev Plovdiv football club needs it\\'s home back\", \"Plovdiv needs \"Hristo Botev\"stadium\", \"Кoлежа- страст, любов, вълнение! Нека тук расте следващото поколение!\". \r\n \n\t\t\t\t\t\t", "date": "2019.01.12", "title": "Бултрасите заляха цял Пловдив с транспаранти: Бойко, \"Колежа\" кога? "}
{"url": "http://www.bnews.bg/article/255004-klichko_se_zavrashta_na_ringa_prez_april", "text": "\n Британският журналист Стив Бънс направи интересно ракзритие пред ВВС. \r\n\r\n Той сподели, че има голяма вероятност украинската легенда Владимир Кличко да се завърне на ринга през тази година и то още през април. \r\n\r\n Той може да заеме звездното място на Антъни Джошуа на \"Уембли\" на 13 април. \r\n\r\n Британският шампион запази стадиона за тази дата с надеждата да срещне Дионтей Уайлдър или Дилиън Уайт. \r\n\r\n Вариантът Уайлдър отпадна, защото американецът ще има втори мач срещу Тайсън Фюри. \r\n\r\n Според запознати, Джошуа е оставил плановете си за мач с Уайт настрана и вече гледа към възможност за мач с Джарел Милър в САЩ. \r\n\r\n Ако се стигне до този вариант, има голяма вероятност Кличко да се завърне за мач срещу Дилиън Уайт на \"Уембли\". \r\n\r\n Разбира се, това са само предположения и догадки. Единственото сигурно за мачовете през 2019-а е, че ще има зрелище на 13 април на \"Уембли\", а Дионтей Уайлдър и Тайсън Фюри ще имат нов мач на 99% в САЩ. \r\n\r\n Все пак боксовите фенове с удоволствие ще искат да видят евентуалното завръщане на Кличко за още един мач. Украинецът преди време призна, че не е спирал да тренира и е във форма. \r\n \n\t\t\t\t\t\t", "date": "2019.01.12", "title": "Кличко се завръща на ринга през април?"}
{"url": "http://www.bnews.bg/article/255006-katastrofa_zatvori_nay_dalgata_zhp_liniya_v_sveta", "text": "\n 29 вагона с въглища дерайлираха в района на град Иркутск по Трансибирската жп линия и блокираха движението на влаковете по най-дългото железопътно трасе в света. Други 38 вагона и локомотивите са успели да се задържат на релсите. При инжидента ням пострадали, уточняват от Руското министерство на извънредните ситуации. \r\n\r\n Катастрофата е разрушила около 300 метра от железния път, както и контактната мрежа в участъка. Няма закъснения на пътнически влакове, тъй като такива няма в близост до мястото на инцидента. \r\n\r\n 4 влака от най-близките гари вече са поели към катастрофата, за да разчистят блокирания участък. Очаква се движението да бъде възстановено в близките дни. \r\n\r\n Транссибирската магистрала е дълга 9200 километра и свързва столицата Москва с най-далечните градове на Изток. Прекосяването на маршрута отнема една седмица. \r\n \n\t\t\t\t\t\t", "date": "2019.01.12", "title": "Катастрофа затвори най-дългата жп линия в света"}
{"url": "http://www.bnews.bg/article/255009-zadarzhanite_v_rusiya_ukrainski_moryatsi_ostavat_v_aresta_do_25_may", "text": "\n Срокът на предварителното следствие по случая със задържаните от Русия украински моряци е удължен до 25 май. Те са обвинени в незаконно преминаване на държавната граница.   \r\n\r\n Следствието настоява и да се удължи срокът на ареста с 3 месеца, съобщиха световните агенции.   \r\n\r\n Общо 24-ма украински граждани бяха задържани след като руските сили завзеха корабите им в Керченския проток на 25 ноември миналата година. \r\n  \r\n \n\t\t\t\t\t\t", "date": "2019.01.12", "title": "Задържаните в Русия украински моряци остават в ареста до 25 май \r\n\r\n"}
{"url": "http://www.bnews.bg/article/254999-barekov_az_byah_parviyat_evrodeputat_koyto_kaza_ne_na_paketa_mobilnost_nyamam_myasto_na_miting_v_bryuksel_ramo_do_ramo_s_rosen_zhelyazkov_koyto_e_osnovniyat_obvinyaem_po_kostinbrodskata_afera", "text": "\n Днес в предаването \"Бареков и Байрактаров без цензура\" гост бе самият Николай Бареков в качеството си на български евродепутат и най- подготвеният гост по темата \"мобилност\". \r\n\r\n Гостът заяви, че е бил единственият евродепутат, който е пропуснал митинга на превозвачите в Брюксел. Като причина за неговото отсъствие, той бе категоричен, че намира за крайно цинично политици да протестират заедно със собственици на едър бизнес и с шофьори срещу социалните и трудовите права на самите работници и шофьори.  \r\n\r\n Бареков констатира, че пакетът \"Мобилност\" се е появил много преди Макрон да се появи на политическата сцена.  \r\n\r\n Гостът в студиото призова всички евродепутати, които смятат за удобно шофьорите на живеят на практика в кабините на камионите си, да опитат и те да направят същото. Бареков сподели, че Ангел Джамбазки също е част от групата, стояща зад абсурдното твърдение.  \r\n\r\n Николай Бареков бе категоричен, че от 2017 година има влязло в сила решение от Европейския съд, което забранява почивката на шофьорите да се прекарва в кабината на превозното средство.  \r\n\r\n \"Ако случайно българският транспортен бизнес изпадне в колапс, всички български шофьори ще минат по пътя, по който минаха всички българи, които напуснаха България.\", заяви евродепутатът. \r\n\r\n Като още- по цинично, Бареков определя бездействието на ГЕРБ в момента, в който е била необходима реакция. Както си спомняме, Николай Бареков бе първият евродепутат, който реагира и направи изказване в Европарламента за съдбата на българските превозвачи. Той за пръв път каза твърдо \"Не\" на пакетът \"Мобилност\", но за жалост гласът му остана нечут.  \r\n\r\n Като човекът, разкрил Костинбродската афера, Бареков не смята, че има място на протест в Брюксел, рамо до рамо с основният обвиняем от Прокуратурата, Росен Желязков, който след скандала с Костинбродската афера, отново се върна в политическа кондиция и защитава интересите на българският транспортен бизнес. \r\n\r\n Като цинична, Бареков определи и интерпретацията на българските медии, които едва ли не извадиха гласуванията на Транспортната комисия, като голям успах за България, а те по думите на евродепутата не са нито фатални, нито решаващи.  \r\n\r\n \"Пошъл, жалък пиар! Не по- добър от жалкият пиар, който си направи Каракачанов върху тялото на пребития от циганите командос!\", отсече гостът!  \r\n\r\n Кат за финал, Бареков призова колегите си Ангел Джамбазки и Андрей Новаков да се откажат от евродепутатските си заплати и да станат шофьори на ТИР, след като твърдят, че да получаваш 1000 евро месечно възнаграждение и да живееш в продължение на 3 месеца в шофьорска кабина е съвсем нормално.  \r\n\r\n   \r\n\r\n   \r\n \n\t\t\t\t\t\t", "date": "2019.01.12", "title": "Бареков: Аз бях първият евродепутат, който каза \"НЕ\" на пакета \"Мобилност\"! Нямам място на митинг в Брюксел, рамо до рамо с Росен Желязков, който е основният обвиняем по Костинбродската афера!"}
{"url": "http://www.bnews.bg/article/254993-na_filipinite_mislili_dzhuliana_gani_za_andzhelina_dzholi_dzhendari_skachali_na_gadzheto_y", "text": "\n Джулиана Гани и приятелят й Илиян Найденов посрещнаха 2019 г. на топло и далеч от родината. Фитнес гуруто направи подарък на любимата си, като я заведе на Филипините за почти месец. \r\n\r\n Заминаха два дни след края на последния сезон на \"Биг Брадър\", в който активно участие взе силиконовата красавица, и се върнаха едва в началото на новата година. \r\n\r\n Наш репортер веднага се срещна с пловдивчанката, за да разбере как е минала ваканцията и какви интересни случки са я съпътствали.  \r\n. \r\n \n\t\t\t\t\t\t", "date": "2019.01.12", "title": "На Филипините мислили Джулиана Гани за Анджелина Джоли, джендъри скачали на гаджето й\r\n\r\n"}
{"url": "http://www.bnews.bg/article/254995-balgarite_harchat_poveche_pari_za_kultura", "text": "\n Българите са похарчили значително повече средства за културен отдих, свободно време и развлечения през 2017 г., отчита анализ на Евростат за разходите на домакинствата в ЕС за отдих и култура през въпросния период. Според анализа българите са харчили около 8 на сто от общите си разходи за културни развлечения през 2017 г. при регистрирани 7,5 на сто през 2007 г. Средният разход на домакинствата в ЕС за култура през 2017 г. е бил 8,5 на сто от общите им разходи, отчита европейската статистика. \r\n\r\n Според данни на НСИ средният разход на домакинство през 2017 г. за отдих, култура и развлечения е бил 528 лева, при отчетени 282 лева през 2007 г. Увеличени са и разходите за култура на едно лице, регистрира данните родната статистика - 230 лева през 2017 г. при 114 лева през 2007 г. \r\n\r\n Пак според НСИ през 2017 г. близо 3,8 милиона българи са посетили различни културни събития като театри, концерти, опера, балет, кино и др. Почти 4 милиона от сънародниците ни са посетили в рамките на въпросната година културни забележителности в страната. \r\n\r\n Близо 2 милиона българи са посветили свободното си време в четене на книги, като половината от тях са прочели от 1 до 5 книги, около 30, на сто са прочели 10 книги за 12 месеца, а около 20 процента от сънародниците ни са прочели повече от 10 книги за 12-те месеца на 2017 г. Около 4 милиона са българите, които четат вестници, като от тях 42 процента или 1,7 милиона заявяват, че четат вестници почти всеки ден. \r\n\r\n За сравнение., европейците са похарчили 710 млрд. евро за култура. През 2017 г. гражданите на страните в ЕС са похарчили средно 8,5 на сто от общите си доходи за развлечения и други културни дейности, което в реални цифри представлява около 710 млрд. евро и се равнява на 4,6 от БВП на ЕС.  \r\n\r\n Най-много средства за отдих и култура в ЕС отделят от общите си разходи жителите на Дания - 11,5 на сто, Швеция - 11 на сто, Финландия, Холандия и Австрия - по 10 на сто и др. В противоположния край на скалата най-малко средства за култура отделят жителите на Гърция - едва 4,6 на сто, Румъния - 5,8 на сто, Кипър - 6 на сто и др. \r\n\r\n Най-значителен ръст в отделяните средства за култура за 10-годишен период /2007-2017 г./ е регистриран в Словакия - 9 процента, Румъния и Литва - плюс 1 процент. Увеличение, макар и с 0,5 на сто, е регистрирано и в България, отчита Евростат. \r\n\r\n Намаление на парите на домакинствата за култура е отчетено във Финландия - минус 12 на сто, Словения, Ирландия и Белгия - минус 1 процент, според Евростат.  \r\n \n\t\t\t\t\t\t", "date": "2019.01.12", "title": "Българите харчат повече пари за култура"}
{"url": "http://www.bnews.bg/article/254997-otnoshenieto_kam_valcho_arabadzhiev_e_brutalno_zad_reshetkite_e_bez_nito_edno_dokazatelstvo", "text": "\n Специализираният съд държи Вълчо Арабаджиев зад решетките без нито едно доказателство! Това каза журналиста Сашо Диков в предаването „ЕвроДикоф“ по телевизия „Евроком“. \r\n\r\n „За първи път в живота си виждам как адвокат се моли на прокурор да му бъде дадено поне едно доказателство за вина на обвиняемия, а прокурора да не може да даде нито едно!“, каза Диков по повод 5 месечното задържане на Вълчо Арабаджиев от Специализирания съд. \r\n\r\n В предаването си Диков подчерта, че Европа трябва да научи за безобразията ставащи в България. Според него е пълно безумие факта, че съдията за пореден път отказа на Вълчо Арабаджиев законен преглед от лекар поради влошено здравословно състояние. \r\n\r\n „Да не даваш възможност на едно момче на 21 години да бъде прегледано не е правосъдие! Уплаших се от това което чух! Потресаващо е това което се случва с това момче. Драмата е пълна, а всички медии мълчат!“ \r\n\r\n Сашо Диков цитира думите на адвокат Илиан Василев, че Вълчо Арабаджиев е заложник на прокуратурата и че срещу него няма нито едно доказателство, че Вълчо е извършил престъпление. \r\n\r\n Диков бе кръстил анонса на предаването си с въпроса „Заложник или да?“ с което заглавие достатъчно ясно онагледява случката със сина на Ветко и Маринела Арабаджиеви. \r\n\r\n Телевизионният водещ цитира думите на адвоката на Арабаджиев – младши, че има опасност той да получи парализа ако не отиде на преглед, като допълни, че прокурорите 3 пъти са били призовавани да посочат поне едно доказателство срещу Вълчо, но те не са успели да дадат нито едно. В цялото предаване Диков наблягна на факта, че „Вълчо е заложник на прокуратурата“, а медиите в България мълчат. \r\n\r\n „Уплаши ми се окото“ от това дело! Това е безумие! Светът трябва да научи за всичко това“, каза още Диков. \r\n\r\n „Рано или късно всички ще разберат какво точно представлява този съд!“, каза от своя страна адвокат Илиан Василев. \r\n\r\n „Според параграф 3 от Европейската конвенция за правата на човека това се нарича „изтезание“. Един ден България ще плаща за действията на този съд и прокуратурата“, заяви от своя страна адвокат Аделина Натина. \r\n \n\t\t\t\t\t\t", "date": "2019.01.12", "title": "Отношението към Вълчо Арабаджиев е брутално! Зад решетките е без нито едно доказателство!\r\n"}
{"url": "http://www.bnews.bg/article/255000-chetirima_pozharnikari_sa_v_tezhko_sastoyanie_sled_vzriva_v_parizh", "text": "\n Четири души са с опасност за живота след експлозията в пекарна в Париж, съобщава сайтът на телевизия Бе Еф Ем Те Ве. \r\n  \r\nСтава дума за четирима пожарникари. Те са били в сградата, в която се помещавала пекарната, преди взрива и вероятно са били извикани заради силна миризма на газ. \r\n\r\n Френският вътрешен министър Кристоф Кастанер каза, че последствията от експлозията са много тежки. Зоната е отцепена, хора се евакуират от околните сгради. На площада на Операта, който се намира недалеч, вече кацнаха два вертолета на службата за гражданска отбрана, за да евакуират спешно пострадалите. \r\n  \r\nПекарната, която се е взривила в следствие на изтичане на газ, е била на партера на многоетажна сграда. В резултат на взрива помещението е опустошено, рухнали са стени и има риск от струтване на цялата сграда. \r\n\r\n По-рано беше съобщено, че най-малко 20 души са пострадали в трагедията. Жители на квартала разказват, че първоначално са си помислили, че има силно земетресение. \r\n \n\t\t\t\t\t\t", "date": "2019.01.12", "title": "Четирима пожарникари са в тежко състояние след взрива в Париж"}
{"url": "http://www.bnews.bg/article/254984-ot_dnes_plovdiv_e_evropeyska_stolitsa_na_kulturata", "text": "\nОт събота Пловдив става Европейска столица на културата.\r\n\r\nОткриването ще бъде съпроводено с грандиозен спектакъл тази вечер – \"Ние всички сме цветове\".\r\n\r\nНа 30-метровата сцена ще се качат 1500 изпълнители от целия свят – музиканти, актьори.\r\n\r\nДо нея ще се стига през 23 контролно-пропускателни пункта. Мотото на събитието \"Да бъдем заедно\".\r\n\r\nДвижението за автомобили в центъра на Пловдив е спряно, паркирането е забранено. За целта има изградени буферни паркинги.\r\n\r\n \n\t\t\t\t\t\t", "date": "2019.01.12", "title": "От днес Пловдив е Европейска столица на културата"}
{"url": "http://www.bnews.bg/article/254994-v_kapan_nepochisteni_patishta_blokiraha_selo_ribnovo", "text": "\n Родопското село Рибново се оказа блокирано от снега. Заради неразчистените пътища част от хората не успяха да стигнат до работните си места, а учениците пропуснаха занятията си, съобщи bTV. \r\n\r\n Кметът на селото Феим Муса очаква почистваща фирма да бъде санкционирана заради непочистени 25 км между селата Огняново и Рибново. \r\n\r\n От началото на седмицата квартали в селото са и без вода - замръзна водопровод остави без вода десетки семейства. \r\n\r\n Припомняме, след проверка на място от държавното ВиК дружество са установили, че замръзването се дължи на плиткото поставяне на тръбите - големи участъци от довеждащия водопровод, който е изграден преди 10 години, са само на 2 см под повърхността на земята. \r\n\r\n Заради некачествено поставените тръби загубата на вода е 70%. \r\n \n\t\t\t\t\t\t", "date": "2019.01.12", "title": "В КАПАН! Непочистени пътища блокираха село Рибново"}
{"url": "http://www.bnews.bg/article/254986-desetki_zarazeni_s_trihineloza_u_nas_kakva_e_realnata_opasnost", "text": "\n Сигнали за огнища на трихинелоза у нас. Министерство на здравеопазването вчера съобщи за регистрирани два взрива на заболели. В района на Бургас и в района на Кърджали, Крумовград, Малко Търново. Случаи на заболели хора има в Хасково и в Пловдив. \r\n\r\n Единият взрив със заразени с трихинелоза е регистриран в Малко Търново. 24 души са консумирали заразено месо от диво прасе, като 7 от тях са настанени в Инфекциозно отделение.  След няколко дни при 8 души се проявили първите симптоми, които са много близки до тези на Грип. Изследванията потвърдили –трихинелоза. \r\n\r\n „Първият ни случай беше лекуван 10 дни със антибиотици, защото протичаше под формата на остро заразно заболяване. Най-често е с висока температура, фибрилитет, разстрисане, болки по мускулите”, каза  микробиологът и паразитолог д-р Петранка Стаматова.   \r\n\r\n Причинителите на болестта са малки кръгли червеи - трихинели. Заболяването започва най-често от 5 до 25 дни след консумация на заразено месо. Затова месото от прасета - домашни, диви, както и от коне задължително трябва да се изследва по специален метод. \r\n\r\n „Самият анализ от приемане на пробата до отчитане на резултата отнема грубо около 2 часа. През това време такова месо не трябва да се консумира по никакъв начин”, обясни  ветеринарният  лекар д-р Виолета Мастикова. \r\n\r\n Само за миналата година са регистрирани 44 заболели от трихинелоза. \r\n\r\n Тази година е регистриран един взрив от трихинелоза. Досега са издирени 26 лица, които са консумирали от заразеното животно. Това каза епидемиологът д-р Величка Григорова в ефира на „Събуди се”. \r\n\r\n „Животното е от района на Малко Търново. Изследвано е, но не в акредитирана лаборатория. Резултатът, който е получен е отрицателен и семейството е консумирало месото, като е раздало и на приятели, и на близки. Месото трябва да бъде задължително изследвано. При термична обработка няма опасност за заразяване на хората”, добави тя. \r\n \n\t\t\t\t\t\t", "date": "2019.01.12", "title": "Десетки заразени с трихинелоза у нас: Каква е реалната опасност?"}
{"url": "http://www.bnews.bg/article/254988-blizo_200_000_siriytsi_prebivavashti_v_turtsiya_sa_se_varnali_v_stranata_si", "text": "\n Около 200 000 е броят на на сирийските мигранти, които са се върнали в страната си след престоя в Турция. Това заяви депутатът от управляващата Партия на справедливостта и развитието и председател на подкомисията за миграция и адаптация към турския Меджлис Атай Услу на пресконференция в град Бурса. \r\n\r\n По думите му очаква се общо около 60-70 процента от сирийците, които пребивават в Турция да се завърнат в страната си. Турският депутат посочи Бурса като град, който притежава богат опит по въпросите на миграцията и изселванията. Около 160 000 сирийски граждани живеят в града със статут на временна закрила като мигранти.  \r\n\r\n \"Освен сирийците, в Бурса живеят над 50 000 мигранти, получили право на временен престой. Различни са причините, които са ги довели в нашата страна. Едни са тук, за да учат, други - за да работят. Бурса е град, който е компактно населен с изселници от България и Балканите. Едни са дошли през 50-те години на миналия век, други в по-късни години. Те са с турски етнически произход и наистина са част от нас, но след като дойдоха в Бурса, те се интегрираха в града и създадоха модела на Бурса. Те имат голям принос за икономическия и културния прогрес на града. Турция е уникален пример в това отношение. Такъв модел няма в други страни. Към момента сме приели около 3.6 милиона сирийци, помагаме им, посрещаме основните им нужди\", каза турският депутат. \r\n\r\n Той посочи още, че политиката на Турция спрямо сирийските мигранти е насочена към това първо да бъде гарантиран мирът в Сирия и те да могат да се завърнат спокойно и в мир в домовете си, от които бяха прогонени заради войната. \r\n\r\n Най-много са завръщащите се в районите на Джераблус, Африн и Ал Баб, които са прочистени от терористите при операцията на турската армия \"Щитът на Ефрат\". \r\n\r\n \"Турция е оказала и ще продължи да оказва подкрепа за възстановяването на тези райони. Разкрити са медицински служби, болници, училища. Всичко това създава у сирийските бежанци спокойствие и сигурност, поради което около 200 000 досега са се завърнали в посочените области. Още около 100 000 сирийски бежанци са се завърнали от Йордания и Либия в страната си\", допълни депутатът. \r\n\r\n По данни на властите в Бурса са регистрирани около 400 фирми на сирийски граждани, като болшинството се занимават с износ.  \r\n \n\t\t\t\t\t\t", "date": "2019.01.12", "title": "Близо 200 000 сирийци, пребиваващи в Турция, са се върнали в страната си"}
{"url": "http://www.bnews.bg/article/254989-intsident_moshten_vzriv_v_tsentara_na_parizh", "text": "\n Мощен взрив разтърси центъра на френската столица Париж, съобщи РИА Новости. Според местната полиция инцидентът е станал около девет часа сутринта местно време на улица \"Тревиз\" в девети окръг на френската столица. \r\n\r\n Запалила се е пекарна, има обгорели.  \r\n\r\n По първоначална информация около 15 души са пострадали, не се съобщава за загинали. \r\n\r\n Изпратени са спасителни части. По първоначална информация, причина за взрива е изтичане на газ. \r\n\r\n Изясняват се причините за взрива. \r\n\r\n Припомняме, по-късно през деня се очаква поредния протест на \"жълтите жилетки\" във Франция. \r\n \n\t\t\t\t\t\t", "date": "2019.01.12", "title": "ИНЦИДЕНТ! Мощен взрив в центъра на Париж"}
{"url": "http://www.bnews.bg/article/254996-sled_iztichane_na_gaz_9_dushi_sa_raneni_pri_vzriv_v_parizhka_pekarna", "text": "\n 9 души са ранени при експлозия в пекарна в Париж, предаде Ройтерс, като се позова на полицията. \r\n\r\n Най-вероятната причина за взрива е изтичане на газ. \r\n\r\n Той е бил предшестван от пожар в магазина, намиращ се на улица \"Тревизо\". \r\n\r\n Експлозията е нанесла на значителни материални щети на околните сгради. \r\n\r\n На мястото са пристигнали много пожарникари с техника и линейки. \r\n \n\t\t\t\t\t\t", "date": "2019.01.12", "title": "След изтичане на газ: 9 души са ранени при взрив в парижка пекарна"}
{"url": "http://www.bnews.bg/article/254985-pozharat_v_uchilishte_v_kardzhali_e_tragnal_ot_kaso_saedinenie_ili_tsigara", "text": "\n Вероятната причини за пожара в училище в Кърджали в петък, тръгнал от приземен етаж на неизползваемо стълбище, е късо съединение или  цигара.  \r\n\r\n При инцидента в ПГ „Васил Левски” едно дете пострада, а две преподавателки бяха обгазени. В опит да спаси ученик от падане пожарникар също бе ранен. \r\n\r\n Пожарникарят Ризван Кьоров идва в училището по сигнал заедно  с още 14 свои колеги. Въпреки че огънят не се вижда, обстановката е сложна. Цялото училище е обгърнато от дим,  а на втория етаж има хора – 4 деца и 2 учителки, които не са успели да се евакуират навреме. \r\n\r\n Започва  спасителна операция, при която едното дете изпада в рискова ситуация. Препъва се и пада. Кьоров успява да го хване, но е ранен в глават. Дори не усетил, колеги му казали, че кърви. \r\n\r\n За 15 години служба в пожарната Ризван Кьоров е рискувал не веднъж живота си, затова  раната на главата, която получава при спасителната операция не го притеснява.  И не мисли, че е герой. \r\n\r\n А ръководството на училището получи похвала от пожарникарите за бързата евакуациия на 60 деца и 15 учители. \r\n \n\t\t\t\t\t\t", "date": "2019.01.12", "title": "Пожарът в училище в Кърджали е тръгнал от късо съединение или цигара"}
{"url": "http://www.bnews.bg/article/254990-spisakat_s_izmameni_ot_megz_se_uvelichava_uzhilila_i_izvestna_pleymeytka", "text": "\n Дизайнерката Миглена Каканашева – Мегз ще се окаже истински финансов измамник. Скандалните разкрития за девойката от Раковски не спират. А с репортер на show.blitz.bg се свързаха още куп хора, на които е длъжница. \r\n\r\n Оплакванията на хората са за малки суми – от 1000 до 5000 лв. Затова не са тръгнали да си търсят правата, нито пък да тръбят по медиите. \r\n\r\n Сега обаче, след като се разбра какви по-големи схеми върти, те решиха да споделят с нас. Оказва се, че Мегз често не плаща на хората, с които работи. Задлъжняла е с не особено големи суми, но на бая народ – пиари, шофьори и т.н.  \r\n  \r\n \n\t\t\t\t\t\t", "date": "2019.01.12", "title": "Списъкът с измамени от Мегз се увеличава, ужилила и известна плеймейтка"}
{"url": "http://www.bnews.bg/article/254983-minusovi_temperaturi_v_sabota_sutrin", "text": "\nМинусови температури има тази сутрин в голяма част от страната, като в Западна България термометрите на места ще показват от -10 до -12 градуса.\r\n\r\nДнес облачността ще бъде променлива, по-значителна до обяд главно над Югоизточна България, без валежи.\r\n\r\nАтмосферното налягане е малко по-ниско от средното за месеца и през деня слабо ще се понижи. Ще продължи да духа слаб, в Северна България – умерен запад-северозападен вятър. Максимални температури ще са между 0 (Бургас) и – 8° (Видин). Над Черноморието облачността ще е променлива, без валежи. Максималните температури ще са от 1° до 4°, температурата на морската вода е около 5°.\r\n\r\nНад планините ще бъде предимно слънчево, с повече облаци преди обяд над Родопите и Странджа-Сакар. Ще духа умерен, по високите и открити части временно силен западен вятър. Максималната температура на височина 1200 метра ще е около минус 1°, на 2000 метра – около минус 6°. \n\t\t\t\t\t\t", "date": "2019.01.12", "title": "Минусови температури в събота сутрин"}
{"url": "http://www.bnews.bg/article/254998-karakachanov_i_minyu_staykov_zaedno_v_privatizatsionen_fond_miziya_trakiya_makedoniya_ad", "text": "\n В предаването „Бареков и Байрактаров без цензура“ по телевизия Евроком, Димитър Байрактаров показа скандални факти, че вицепремиерът Красимир Каракачанов е бил заедно в приватизационен фонд „Мизия, Тракия, Македония“ АД. \r\n\r\n Защо Миню Стайков е в ареста, а Каракачанов не е, попита Димитър Байрактаров и показа данни от Търговския регистър, според които в масовата приватизация Красимир Каракачанов е участвал заедно с Миню Стайков в приватизационния фонд „Мизия, Тракия, Македония“ АД. \r\n\r\n Една от фирмите, които участват в приватазионния фонд е „Анкор Н“ ЕООД. \r\n\r\n По-късно приватизационния фонд сменя името си на МТ М холдинг АД. \r\n\r\n В приватизационния фонд  в Надзорния съвет са заедно Миню Стайков и Красимир Карачаканов. Там е  и лицето Николай Кънчев от ВМРО. \r\n\r\n Байрактаров каза още, че съдружието между Каракачанов и Миню Стайков, според Търговския регистър, е до март 2017 година, когато дейността на фирмата е прекратена. \r\n\r\n Новото дружество обаче е собственост на СИС Индъстрис ООД на Миню Стайков  и  фирмата Анкор ЕООД \r\n\r\n Според Търговския регистър пък фирмата Анкор ЕООД е със собственик Сдружение ВМРО Съюз на македонските дружества. \r\n \n\t\t\t\t\t\t", "date": "2019.01.12", "title": "КАРАКАЧАНОВ И МИНЮ СТАЙКОВ ЗАЕДНО В ПРИВАТИЗАЦИОНЕН ФОНД „МИЗИЯ, ТРАКИЯ, МАКЕДОНИЯ“ АД!"}
{"url": "http://www.bnews.bg/article/254992-boyat_na_detsa_stava_prestaplenie_v_balgariya", "text": "\n Да се въведе пълна забрана за телесно наказание над деца, криминализиране на домашното насилие и ефективна работеща система за превенция и наблюдение. Това предвижда проект за национална стратегия за детето за периода 2019 - 2030 г., която е публикувана за обществено обсъждане.  \r\n\r\n Една от целите е да се създаде система за детско правосъдие, която да защитава правата им. Друга пък е въвеждане на забрана за задържането и лишаването от свобода на деца под 14 години.  \r\n\r\n Държавата си поставя за цел до 2030 г. случаите на тормоз, насилие и агресия срещу децата да намалеят наполовина. А браковете на деца да са поне 70% по-малко. През 2017 г. пострадалите от престъпления деца са 4106, от които 1811 са под 14 години. Най -разпространено е незаконното брачно съжителство, от което са пострадали 670 деца. Жертви на катастрофи пък са били 223 деца, а на трафик - 39. За същата година прокуратурата е наблюдавала общо 2650 престъпления, извършени от непълнолетни.  \r\n\r\n Близо 500 хил. деца в момента живеят в риск от бедност или социално изключване. \r\n\r\n Една от целите на документа е в предучилищните групи да са обхванати 90% от децата в тази възраст. През 2017 г. в детските градини и яслите е имало 52 522 деца, което е едва 20%.  \r\n\r\n Държавата си поставя за цел да стимулира критичното мислене и прилагането на изследователски подход в обучението на децата. Тя трябва да създаде и условия за формиране на дигитални знания и умения, както и да стимулира гражданско участие на децата в обществото. Една от целите е и да се създадат условия за повишаване на образователните резултати на всеки ученик чрез подкрепа за личностното му развитие, основана на индивидуалните му способности и заложби. \r\n \n\t\t\t\t\t\t", "date": "2019.01.12", "title": "Боят на деца става престъпление в България"}
{"url": "http://www.bnews.bg/article/254987-kanada_dava_ubezhishte_na_sauditsko_momiche", "text": "\n Канада ще даде убежище на 18-годишно саудитско момиче. В това увери премиерът Джъстин Трюдо, съобщиха световните информационни агенции.  \r\n\r\n Според изявлението му, Отава ще я приеме като бежанка, съгласно молбатана Комисариата за бежанци към ООН. \r\n\r\n I would like to thank you people for supporting me and saiving my life. Truly I have never dreamed of this love and support  \r\nYou are the spark that would motivate me to be a better person❤️❤️❤️ \r\n\r\n Къде ще отиде момичето се превърна в тема за много спекулации.  \r\n\r\n Австралия също е обмисляла да даде статут, но Канада е действала по-бързо, съобщават от ООН. Според тайландските власти момичето само е предпочело Канада.  \r\n\r\n Daily Mail Australia по-рано публикува интервю с бежанката, в което тя заявява, че е щастлива с новия си живот и съобщава, че ѝ е осигурен апартамент, въпреки че няма представа къде се намира той. Впоследствие информацията бе опровергана от австралийските власти.  \r\n\r\n Случаят на Рахаф нашумя, след като тя избяга в Тайланд, за да се спаси от собственото си семейство.  Момичето се барикадира в хотелска стая в Банкок, от страх, че нейните роднини ще окажат натиск.  \r\n\r\n Тя обяви, че няма да напусне стаята, докато ООН не даде статут на бежанка. Саудитското посолство ще ме върне в страната ми насила, написа тя в \"Туитър\". \r\n\r\n Тайландските имиграционни власти са съобщили, че тя вече е заминала за Канада. Първо Рафах е отлетяла от Банкок за Сеул, откъдето ще продължи пътя си за Отава.  \r\n\r\n Банкок обяви, че саудитката напуска страната в добро физическо и психическо състояние.  \r\n\r\n В профила си в \"Туитър\" Рахаф благодари на всички за подкрепата и признава, че никога не е усещала толкова много подкрепа.  \r\n\r\n \"Никога не позволявайте на никого да пречупи крилата ви. Вие сте свободни, борете се за правата си\", пише тя.  \r\n\r\n Саудитката е споделила всички новини около решаването на нейния казус, като сред публикациите и карикатура, представяща саудитски дипломати като убийци. Карикатурата напомня за случая с журналиста Джамал Кашоги, убит в посолството в Турция, който навлече на Кралството международен натиск и обвинения.  \r\n \n\t\t\t\t\t\t", "date": "2019.01.12", "title": "Канада дава убежище на саудитско момиче"}
{"url": "http://www.bnews.bg/article/254991-papata_planira_da_hodi_v_rumaniya_sled_poseshtenieto_si_v_balgariya", "text": "\n Папа Франциск ще направи тридневно посещение в Румъния от 31 май до 2 юни, съобщи Асошиейтед прес, като се позовава на пресслужбата на Ватикана. \r\n\r\n В съобщението на Ватикана се казва, че папа Франциск ще посети столицата Букурещ, североизточния град Яш, известен с православните си църкви и манастири, както и Блаж, седалището на католическия диоцез в Румъния. \r\n\r\n Папата беше поканен от президента на Румъния Клаус Йоханис да посети Румъния още през 2017 г. \r\n\r\n В началото на май Франциск ще бъде в България и в Република Македония. \r\n \n\t\t\t\t\t\t", "date": "2019.01.12", "title": "Папата планира да ходи в Румъния след посещението си в България"}
