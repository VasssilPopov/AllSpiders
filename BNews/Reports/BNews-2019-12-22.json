{"url": "http://www.bnews.bg/article/264912-vdigat_s_po_1000_lv_zaplatite_v_bnb_upravitelyat_shte_pribira_blizo_18_bona_na_mesets", "text": "\n Срещу 17 888 лв. на месец ще се разписва догодина управителят на БНБ. Сумата е с около 1000 лв. повече от тазгодишните 16 849 лв. Това е записано в бюджета на централната банка за 2020 г., внесен в парламента и обявен на сайта на институцията. \r\n\r\n Тримата подуправители ще получават по 15 332 лв., а не 14 442 лв. на месец за труда си. Възнаграждението на тримата други членове на УС е с 300 лв. повече от тазгодишното и става 5 111 лв. \r\n\r\n С 5% ще се увеличат заплатите на специалистите в централната банка, а с 6,1% - на тези по информационни технологии, е заложено в бюджета. Така шефовете на дирекции ще получават 5777 лв. специалистите - 2657 лв., а техническия персонал - 1467 лв. \r\n\r\n В документа изрично е посочено, че заплатите на висшия мениджмънт на централната банка се определят от средното възнаграждение в сектора, който контролират. \r\n\r\n През 2020 г. бюджетът на БНБ е с 9,4 млн. лв. по-голям от тазгодишния и вече е 118,4 млн. лв. 2/3 от увеличението е за текуща издръжка, включително за заплати. \r\n\r\n В мотивите за новия бюджет централните банкери подчертават, че той се формира от собствени приходи, а не от бюджетни средства. \r\n \n\t\t\t\t\t\t", "date": "2019.12.22", "title": "Вдигат с по 1000 лв. заплатите в БНБ, управителят ще прибира близо 18 бона на месец "}
{"url": "http://www.bnews.bg/article/264931-karayancheva_stana_za_smyah_s_dumata_na_godinata_brekzid", "text": "\n Цвета Караянчева стана за пореден път за смях. Този път тя демонстрира неграмотността си в предаването \"ГОДИНАТА\" по Дарик Радио, където написа думата \"БрезиД\" с \"Д\". Неграмотността ѝ стана повод за поредна вълна от подигравки в социалните медии, след като преди години Караянчева определи, че Пекин е столица на Виетнам. Явно ще трябва да изтърпим поредната персона, заемаща висок държавен пост да ни излага с неграмотността си! Но както се казва \"всеки народ заслужава управниците си\". Караянчева нашумя през последните месеци с изключителната си отмъстителност срещу журналисти, като първата нейна жертва бе журналиста Димитър Байрактаров, на когото Караянчева забрани да влиза в парламента, тъй като задавал неудобни въпроси. Караянчева се саморазправи и с журналисти от ТВ \"Алфа\", които защитиха своя колежка, която стана обект на перверзно поведение на депутата от Обединени патриоти Петър Петров. Вече е видно, че съдбата си казва тежката дума и наказва Караянчева за безчинствата ѝ срещу свободни журналисти! \r\n \n\t\t\t\t\t\t", "date": "2019.12.22", "title": "Караянчева стана за смях с думата на годината \"БрекзиД\""}
{"url": "http://www.bnews.bg/article/264932-vzriv_na_gazova_butilka_v_stolichniya_kv_boyana", "text": "\n 80-годишен мъж е откаран в болница след с обгаряния след взрив на газова бутилка в столичния кв. \"Бояна\" в София, съобщава БНТ. Сигналът е получен към 13.30 часа.  \r\n\r\n   \r\n \n\t\t\t\t\t\t", "date": "2019.12.22", "title": " Взрив на газова бутилка в столичния кв. \"Бояна\"! "}
{"url": "http://www.bnews.bg/article/264920-borisov_nekadarnoto_upravlenie_dovede_do_krizata_v_pernik", "text": "\n Според премиера Бойко Борисов, управлението на язовир ВиК-Перник е било некадърно, за това се е стигнало до кризата с водата в общината. \r\n\r\n \"За съжаление, има такива случаи, когато едно некадърно управление е довело до това\"  каза Борисов пред \"Дарик радио“.  На въпрос ще бъде ли потърсена отговорност от по-висшестоящо лице, като например министър, Борисов заяви, че в България има десетки ВиК дружества, в които работят десетки хора по канализацията и водоснабдяването на различните градове и села. Съответно, няма как министри да носят отговорност за управлението на всички тези дружества .  \r\n\r\n   \r\n\r\n По думите на премиера, в Перник днес е изпратена техника, която да сондира почвата с цел проверка на залежите от подпочвени води. \r\n\r\n \"Предупредил съм, че няма да има празници, ще се работи. Предупредил съм работниците, че ще получат повече пари, но няма да почиват на тези светли празници. Трябва да разделим питейната от промишлената вода“, посочи министът-председателят. \r\n\r\n Той коментира и \"Зелената сделка\" на Европа и въглищата. \r\n\r\n \"Зелената сделка\" на Европа показва, че трябва да мислим с какво трябва да заместим въглищата, дали с газ, дали с ядрена енергия\", каза Борисов \r\n \n\t\t\t\t\t\t", "date": "2019.12.22", "title": "Борисов: Некадърното управление доведе до кризата в Перник"}
{"url": "http://www.bnews.bg/article/264933-pohvalno_2_000_evro_za_vsyako_novorodeno_v_gartsiya", "text": "\n За да се справи с демографската криза, Гърция въвежда мощни финансови стимули за младите семейства. Страната планира помощи и данъчни облекчения, защото поради липсата на деца в момента се затварят детски градини и училища. \r\n\r\n \"Демографският проблем е много по-тревожен от икономическата криза\", заявиха депутати в парламента при гласуване на мерките в помощ на млади семейства, цитирани от БНР. \r\n\r\n Рязко спадане на раждаемостта и миграция на младите хора поради високата безработица, отчитат проучванията в Гърция. \r\n\r\n Това са само част от причините, довели до демографската криза, която заплашва да намали населението на страната с 30%. \r\n\r\n От януари следващата година влизат в сила първите мерки на правителството в помощ на младите семейства с деца. \r\n\r\n Две хиляди евро помощ за всяко новородено дете, увеличава се необлагаемия доход на родители с малки деца, намалява се ДДС за детските стоки и храни от 24% на 13%. \r\n\r\n Правителството обсъжда законопроект с данъчни облекчения за фирми, които наемат на работа родители с малки деца. \r\n \n\t\t\t\t\t\t", "date": "2019.12.22", "title": "ПОХВАЛНО! 2 000 евро за всяко новородено в Гърция"}
{"url": "http://www.bnews.bg/article/264929-bultrasite_protestite_shte_prodalzhat_vredni_elementi_vse_oshte_brodyat_v_kluba", "text": "\n \r\nОт Сдружение \"Ботев Пловдив\", Клуба на привържениците на Ботев (Пловдив) и Обединени фракции \"Бултрас\" излязоха с коледно съобщение до футболната общественост в града под тепетата. Ето какво написаха феновете на \"канарчетата\": \r\n\r\n \"Уважаеми ботевисти, Във връзка с публикациите за прекратяване на концесията на стадион \"Христо Ботев\" правим следното изявление: Следим внимателно всички процеси, свързани с любимия клуб, в частност и със стадион \"Христо Ботев\". След 5-годишни напразни обещания вярваме единствено и само на конкретни фактически действия, водещи до завършване на строежа на стадиона, запазването му като общинска собственост и предоставянето му по законовия ред за ползване от ПФК Ботев Пловдив. \r\n \r\nТова е единствената възможност ПФК Ботев да съществува в нормално състояние с финансова самостоятелност и независимост. Очакваме това да се случи в най-кратки срокове, дотогава протестните ни действия продължават. Предупреждаваме, че идеолозите на скритата приватизация на стадиона и съседните общински имоти, все още бродят из клуба. Пожелаваме ви щастлива Коледа, Весели новогодишни празници и много радост с любимия клуб през 2020 год.! \r\n \r\nСдружение ПФК Ботев \r\nКлуб на привържениците на Ботев Пловдив \r\nОбединени фракции Bultras\". \r\n \n\t\t\t\t\t\t", "date": "2019.12.22", "title": "\"Бултрасите\": Протестите ще продължат! Вредни елементи все още бродят в клуба"}
{"url": "http://www.bnews.bg/article/264927-tsentarat_za_analizi_na_kostov_priklyuchi_po_podobie_na_negovata_partiyka", "text": "\n Два дни преди 70-годишния си юбилей, гуруто на градската десница – Иван Костов, обяви, че слиза от политическата сцена. \r\n\r\n В предаването „Годината“ по Дарик радио той каза, че ръководения от него Център за анализи и управление на рискове прекратява съществуването си. \r\n\r\n Лабораторията беше гордостта на Командира през последните 6 години, от която той отправяше мрачните си прогнози за икономиката и политиката. \r\n\r\n След напускането на Костов, центърът ще се трансформира в министруктура в Нов български университет като звено за количествени методи и моделиране. Именно във висшето училище през 2013 г. изследователското звено беше създадено, за да изготвя стратегически доклади и анализи за рисковете пред страната, които, според Алфа рисърч, били най-достоверните. \r\n\r\n Костов не пожела да обяви кой занапред ще ръководи екипа, но го описа като \"надежден и обучен наследник\". \r\n\r\n Какво се случва с бившия премиер? \r\n\r\n Командира звучеше доста минорно в студиото на Дарик, за разлика отпреди година, когато с разък тон в ефира на същото радио отправяше злокобни предупреждения за възможна политическа криза.      \r\n\r\n Нямаше и помен от самочувствието му преди 8 месеца, когато в препълнената зала \"Тържествена\" на Военния клуб  събираше овациите на възторжените му почитатели по време на премиерата на мемоарите му - \"Свидетелства на прехода\". \r\n\r\n Явно, през последните месеци, драми от различно естество са разклатили рахата на екслидера на ДСБ. \r\n\r\n Семейните му несгоди описа преди дни „Ретро“: \r\n\r\n Близки до семейството твърдели, че по-малката от двете му дъщери се е разделила и с втория си мъж, с когото се венча през 2017. За да покаже, че любовта й с Асен вече е в миналото, Мина Костова дори е заличила снимките от сватбата им, които красяха профилите й в социалните мрежи. \r\n\r\n Това е втори развод за наследничката на бившия премиер, която се раздели с първия си мъж Георги още през 2010 година, след повече от 10 години брак. Очевидно още по-кратък е бил и брак номер 2. Двамата с мъжа й живееха щастливо в малко китно градче във Финландия. \r\n\r\n Безпроблемен е бракът на кака й Яна, която е омъжена за италианец, от когото има дъщеричка. Тримата все още живеят в палат на Костов в \"Драгалевци\". \r\n\r\n Зад високите му огради политикът прекарва по-голямата част от времето си от години. В последната обаче животът му е изпълнен със здравословни и финансови неволи. \r\n\r\n Покрай представянето на книгата си, Костов се ожали, че са го налегнали здравословни проблеми покрай двете финансови ревизии, които НАП направи на състоянието му. Тогава той обяви, че е в очакване прокуратурата да започне действия срещу него заради 400 бона с неясен произход, което той упорито отричаше. \r\n\r\n Покрай проверките той каза, че бил в постоянен стрес, който се отразил на иначе крепкото му здраве. Бившият син лидер получил срив на имунната система, който се проявил с херпес зостер. Той пък довел след себе си проблеми със зрението, които едва не го вкарали в болница. \r\n\r\n Костов е под лекарско наблюдение и едва се закрепил, за да посрещне юбилея си в кондиция, пише Ретро. \r\n\r\n А бяха времена, когато на 50-тата си годишнина той събра в Министерски съвет цялата държана, а за юбилея си подари едноличната власт с втори кабинет, от който изхвърли най-близките си хора.   \r\n \n\t\t\t\t\t\t", "date": "2019.12.22", "title": "Центърът за анализи на Костов приключи по подобие на неговата партийка"}
{"url": "http://www.bnews.bg/article/264934-tsvetanov_za_bivshiya_si_nachalnik_borisov_sega_si_e_sashtiyat_prosto_ne_sam_go_poznaval_dobre", "text": "\n Уникално съждение направи бившата дясна ръка на Бойко Борисов в продължение на 20 години. Оказа се, че Цветанов, който беше мъжка секретарка на лидера на ГЕРБ и негов заместник, не го е познавал добре. Дали Цветанов се прави на ударен, за да избегне отмъщението? Или пък се гаври с бившия си началник? Твърде вероятно обаче е ЦВ ЦВ да обвинява в двуличие доскорошния си ментор. \r\n\r\n Попитан защо ГЕРБ загуби ключови градове, сред които Русе и Благоевград, той заяви: „Това са грешните управленски решения, които се вземат в партията и липсата на диалог“. \r\n\r\n „Предизвикателства“ е думата на 2019 г. според Цветан Цветанов. Попитан в предаването „Годината“ по Дарик дали му е мъчно за политиката - Цветанов каза, че се чувства добре. Той посочи, че иска да разгърне това, с което се е захванал в неправителствения сектор.  \r\n \r\nНа въпрос защо си е тръгнал от политиката, Цветанов заяви: „Защото така прецених. Реших го заедно със семейството си.“  \r\n \r\nПо думите му той е бил дискредитиран, имало е интерес от неговото дискредитиране. Хора, които са около и в ГЕРБ са имали известни интереси, обясни Цветанов. Той отрече обаче в това роля да има премиерът Бойко Борисов.  \r\n \r\nПървите опити за моето дискедитиране бяха още през 2010 г. Тогава обявявах имотното си състояние. Това беше практика. Никой обаче не погледна в дълбочина. Те са от 1964 г. до 2008 г. Тогава със съпругата ми си купихме със заем. Другите апартаменти са ми наследство, коментира Цветанов.  \r\n \r\nСега никой не се интересува от моите имоти. Сега имам един апартамент, където живея със съпругата ми. Няма смисъл да опровергавам обвиненията, „опитах се да опровергая всичко през 2010г.“, каза още той.  \r\n \r\nВидя се, че може и без Цветан Цветанов да се взимат избори, добави бившият втори във ГЕРБ.  \r\n \r\nПопитан защо ГЕРБ загуби ключови градове, сред които Русе и Благоевград, Цветанов заяви: „Това са грешните управленски решения, които се вземат в партията и липсата на диалог“.  \r\n \r\n„Предполагам, че Борисов си е същият. Просто аз не съм го познавал достатъчно добре. Трябва да се търсят каузи, което обединява институции и политици“, коментира още Цветанов.  \r\n \r\n„Реалност“ ще бъде думата на 2020 г. според него \r\n\r\n   \r\n \n\t\t\t\t\t\t", "date": "2019.12.22", "title": "Цветанов за бившия си началник: Борисов сега си е същият, просто не съм го познавал добре!"}
{"url": "http://www.bnews.bg/article/264930-stihiyata_v_sofiya_vizhte_kakvi_porazii_nanese_silniyat_vyatar", "text": "\n От 19 часа снощи до 6 часа тази сутрин в Оперативния център на Столичната дирекция „Пожарна безопасност и защита на населението“ са получени 53 сигнала за паднали опасни предмети - дървета, ламарини и скъсани електрически кабели, вследствие на силни пориви на вятъра на територията на София. Нанесени са материални щети на 4  паркирани автомобила. \r\n\r\n За оказване на помощ по сигналите са работили 26 екипа с 78 служители от СДПБЗН. В светлата част на деня граждани са подали още сигнали чрез телефон 112, очаква се до обяд те да бъдат отработени.  \r\n\r\n За днес НИМХ  предупреждава за  ЖЪЛТ КОД за опасност от силен вятър в областите Кюстендил, Благоевград, Кърджали, Хасково, Ямбол, Сливен, Бургас, Варна, Добрич, Шумен, Търговище, Разград, Силистра, Велико Търново и Габрово \r\n \n\t\t\t\t\t\t", "date": "2019.12.22", "title": "СТИХИЯТА В СОФИЯ: Вижте какви поразии нанесе силният вятър"}
{"url": "http://www.bnews.bg/article/264926-v_pernik_stana_strashno_naprezhenieto_mezhdu_protestirashti_i_politsiya_eskalira", "text": "\n Протестиращи имаха сблъсъци с полиция в Перник заради желанието си да блокират пътя заради водната криза, предаде бТВ. За втори ден перничани излязоха на протест и поискаха наказания за виновниците. \r\n\r\n Засега няма по-сериозни инциденти. Присъствието на униформени е засилено. \r\n\r\n Протестиращи блокираха кръговото движение на пернишкия квартал „Изток“. Това е главният път, който води към АМ „Струма“. По този начин полицаите предотвратиха затварянето на самата магистрала, предаде БГНЕС. \r\n\r\n За кратко протестиращите влязоха във физически сблъсъци със силите на реда. Целият квартал „Изток“ е блокиран от жандармерия. \r\n\r\n Перник официално е в бедствено положение от днес заради безводието. Мярката ще е в сила 7 дни, но ако не се намери бързо нов източник на вода, може да бъде удължена. \r\n\r\n Днес само за половин час кризисният щаб в Перник взе решение за обявяването на бедствено положение. Това решение развързва ръцете на държавата да се намеси.  \r\n \n\t\t\t\t\t\t", "date": "2019.12.22", "title": "В ПЕРНИК СТАНА СТРАШНО! Напрежението между протестиращи и полиция ескалира! "}
{"url": "http://www.bnews.bg/article/264921-buryata_schupi_darvo_i_ostavi_dragalevtsi_i_simeonovo_bez_tok_chez_bezdeystva_veche_12_chasa_snimki", "text": "\n Бурен вятър се разрази в София тази вечер. До 22 ч. са получени 14 сигнала за паднали дървета заради силните пориви, предаде БНТ с позоваване на Столичната община. \r\n\r\n Хиляди столичани бедстват към момента, благодарение на монополиста ЧЕЗ. Вятърът скърши огромен бор на улица “Георги Парцалев” в кв. “Драгалевци”. В полунощ пожарната наряза бора, за да освободи улицата, но няма кой от ЧЕЗ да поправи падналите кабели, сигнализираха пред медията ни жители на квартала. \r\n\r\n Вече 12 час няма авариен екип на мястото, алармират столичани. Кабели висят направо на улицата и заплашват живота на минаващите деца и възрастни. Десетки хиляди столичани с малки деца и бебета бедстват на студено и тъмно, а ЧЕЗ пируват предсрочно за Коледа. \r\n\r\n   \r\n \n\t\t\t\t\t\t", "date": "2019.12.22", "title": "Бурята счупи дърво и остави “Драгалевци” и “Симеоново” без ток! ЧЕЗ бездейства вече 12 часa! (СНИМКИ)"}
{"url": "http://www.bnews.bg/article/264925-rodna_legenda_opredeli_tseremoniyata_za_sportist_na_godinata_kato_pornografiya", "text": "\n Скандал се заформи след церемонията за Спортист на годината в България, научи БЛИЦ. Престижното отличие беше спечелено заслужено от биатлониста Владимир Илиев. Топ 3 допълниха Ивет Лалова и Григор Димитров, а извън челната десетка остана Радослава Мавродиева. Опитната атлетка, която през март завоюва европейската титла в тласкането на гюле в Глазгоу беше \"забравена\" от журналистите в България.  \r\n\r\n В последните часове във \"Фейсбук\" се разпространява публикацията на треньора в СКЛА Локомотив (Пловдив) Ивайло Русенов, която предизвика сериозна дискусия. Той написа следното: \"Минаха наградите за Спортист на България. Това момиче, мили журналисти, се казва Радослава Мавродиева. Тя е европейска шампионка на гюле в зала - Глазгоу 2019. Дори не беше избрана в Топ 10 за тази година. Та въпроса ми е: Имате ли представа колко държави участват на европейските шампионати, каква е конкуренцията в леката атлетика и как се става европейски шампион в лека атлетика? Изключвам няколкото журналисти, които пишат и се интересуват от атлетиката\", написа Русенов, недоумяващ от факта, че Мавродиева е извън Топ 10 за Спортист на България. \r\n\r\n \"Браво, Иве! Ако знаеш на мен колко неща ми се иска да напиша по темата, но знам, че ще ме изядат\", коментира Ива Пранджева към въпросната публикация.  \r\n\r\n Легендарната Йорданка Благоева също се включва: \"Ради заслужава. Всичко е по*нография! Особено някои снимки от тържеството...\". \r\n\r\n   \r\n \n\t\t\t\t\t\t", "date": "2019.12.22", "title": "Родна легенда определи церемонията за Спортист на годината като порнография! "}
{"url": "http://www.bnews.bg/article/264928-slabakov_naglo_zashtiti_piyaniya_dzhambazki_v_efir_deputatite_ne_bili_svettsi", "text": "\nСлучайният евродепутат Андрей Слабаков, зет на Каракачанов, изнягкя тотално в ефира на нова в жалък опит да защити срутения имидж на пияния си колега Ангел Джамбазки.  \r\n\r\nДжамбазки беле заловен да шофира наквасен с ракия до козирката на Боровец от съвестни служители на КАТ. Според Слабаков депутатите не били светци и не са длъжни да дават пример пред обществото.  \r\n\r\nВ защита на Джамбазки колегата му изтъкна и факта, че за разлика от НСО джобният пишман войвода не бил убивал човек на пътя. Стана ясно и защо неосъщественият режисьор брани колегата си - чистата заплата на евродепутатите била малко над 12 хиляди лева.  \r\n\r\nВ заключение Слабаков се оплака, че в Брюксел такива като него ги третирали като (слаби) ученици като го карали да се подписва в дневник и не го наказвали, ако ходил на кръчма вместо да гласува в залата. \r\n\r\n Двамата евродепутати от ВМРО излагат непрекъснато България в Европа с пиянските си изцепки. Джамбазки е разследван за расизъм и прокуратурата проверява алкохолните му проби.  \r\n\r\nСлабаков и Джамбазки редовно ходят пияни на работа според очевидци. За капак Слабаков няколко пъти е залавян да пуши на непозволени места в сградата на парламента в Брюксел. \n\t\t\t\t\t\t", "date": "2019.12.22", "title": "Слабаков нагло защити пияния Джамбазки в ефир! Депутатите не били светци"}
{"url": "http://www.bnews.bg/article/264924-grigor_lilov_vazduhat_koyto_dishame_darzhavna_tayna", "text": "\n Мафия! Мафия! Мафия! \r\nВЪЗДУХЪТ, КОЙТО ДИШАМЕ - ДЪРЖАВНА ТАЙНА \r\n**** Информация се дава само на определен брой служители и отговарящи за тази дейност, и то под специална клетва за пазене на тайната! \r\n. \r\nТова на видеото е поредната влакова композиция с опасни пластмасови отпадъци (над 800 тона), която ще се гори в българските топлоцентрали (в случая тези на олигарха Ковачки). \r\nСпипана е от италианските власти и митничари. Спипана е, защото е НЕЛЕГАЛНА! На тамошната мафия! \r\nА легалните влакови композиции и кораби с такъв товар колко ли са!? \r\n. \r\nМинистерството на околната среда и Агенцията за опазване на околната среда не дават информация колко стотици хиляди отпадъци - внос от чужбина, се горят в родните ТЕЦ. \r\n._________________________ \r\nА отказват, защото в Закона за управление на отпадъците записано, че \"до работа с такава информация се допускат само лицата, подписали клетвена декларация за опазване на тайната в случаите\". \r\n_________________________ \r\n. \r\nСледователно и съдът ще откаже да разпореди издаването на тази тайна по Закона за достъпа до обществена информация, понеже друг и то приоритетен за онази сфера закон го забранява. \r\n. \r\nЕ, това си е чиста проба мафия, която търгува със здравето ни! \r\nИнформацията е много оскъдна, но дава основа за оценки, според които у нас годишно се горят към 2.2 млн. тона отпадъци, вкл. и много опасни или канцерогенни. Горят и столичните ТЕЦ-ове, за да вържат някак си сметките на софийската топлофикация, висяща на ръба на Банкрута с почти милиард дългове. \r\n. \r\nНо пък други печелят от търговията със здравето ни. Приемането и изгарянето на отпадъци се плаща над 100 евро на тон. В случая става дума за близо четвърт милиард евро годишно, получавани от родните мафии. \r\n\r\n \r\n\r\n   \r\n \n\t\t\t\t\t\t", "date": "2019.12.22", "title": "Григор Лилов: Въздухът, който дишаме- държавна тайна"}
{"url": "http://www.bnews.bg/article/264923-razvod_i_tezhka_danachna_reviziya_sasipaha_ivan_kostov_ochakva_go_arest_sled_dramite_vkashti", "text": "\n Серия неприятни емоции вгорчиха празничните трепети на юбиляря Иван Костов. На 23 декември бившият премиер ще закръгли 70 години, но хич не му било до почерпки. \r\n \r\nПрез последните месеци семейни драми разклатиха рахата на екслидера на ДСБ. Близки до семейството издават, че по-малката от двете му дъщери се е разделила и с втория си мъж, с когото се венча през 2017. За да покаже, че любовта й с Асен вече е в миналото, Мина Костова дори е заличила снимките от сватбата им, които красяха профилите й в социалните мрежи.  \r\n \r\nТова е втори развод за наследничката на бившия премиер, която се раздели с първия си мъж Георги още през 2010 година, след повече от 10 години брак. Очевидно още по-кратък е бил и брак номер 2. Двамата с мъжа й живееха щастливо в малко китно градче във Финландия. Поне безпроблемен е бракът на кака й Яна, която е омъжена за италианец, от когото има дъщеричка. Тримата все още живеят в неговия палат в \"Драгалевци\".  \r\n \r\nЗад високите му огради политикът прекарва по-голямата част от времето си. В последно време животът му е само здравословни и финансови неволи. В края на лятото Костов се ожали, че са го налегнали здравословни проблеми покрай двете финансови ревизии, които НАП направи на състоянието му. От известно време той бил в очакване прокуратурата да започне действия срещу него заради 400 бона с неясен произход.  \r\n \r\nПокрай проверките той бил в постоянен стрес, който се отразил на иначе крепкото му здраве. Изведнъж бившият син лидер получил срив на имунната система, който се проявил с херпес зостер. Той пък довел след себе си проблеми със зрението, които едва не го вкарали в болница. Костов бил под лекарско наблюдение и едва се закрепил, за да посрещне юбилея си в кондиция, пише Ретро. \r\n \n\t\t\t\t\t\t", "date": "2019.12.22", "title": "Развод и тежка данъчна ревизия съсипаха Иван Костов! Очаква го арест след драмите вкъщи"}
{"url": "http://www.bnews.bg/article/264922-pravitelstvoto_e_razdalo_58_miliona_leva_za_poslushni_medii", "text": "\n За 12 години български електронни медии – ради­останции и телевизии, са получили общо 58 277 214 лв. с ДДС от европейските програми. Сумите са били раздавани от различните правителства чрез пряко договаряне (без общeствена поръчка) за времето от влизането на България в Европейския съюз през 2007 г. до юни 2019 г. \r\nЗа първия програмен период 2007–2013 г. са били разпре­делени 49 853 887 лв. с ДДС, а за втория от 2014 г. до юни 2019 г. – 8 424 327 лв. с ДДС. Тези пари са били отпускани от изпълнителната власт за закупуване на програмно вре­ме в електронните медии за разясняване на оперативните програми на европейските фондове. \r\nИнформацията за сумите беше изготвена през юни 2019 г. от Министерския съвет след специално подадено заявление от Клуб Z по Закона за достъп до обществе­на информация (ЗДОИ). Причината е, че единен пуб­личен регистър на средствата, които се отпускат към медиите, няма, а информацията е разпиляна из различните сайтове на министерства и агенции, които управляват европейските фондове. \r\nПериодът на справката обхваща четири редовни прави­телства – на Сергей Станишев (2005–2009 г.), първото на Бойко Борисов (2009–2013 г.), на Пламен Орешарски (2013–2014 г.), последните два кабинета „Борисов“ (2014–2017 г. и 2017 г. до момента). Както и три служебни кабинета – на Марин Райков (2013 г.), на Георги Близнашки (2014 г.) и на Огнян Герджиков (2017 г.). \r\nКои програми? \r\nОсновните европейски програми, по които са отделяни милиони левове за медиите за периода 2007–2014 г., са: Оперативна програма “Развитие на конкурентоспособ­ността на българската икономика”, Оперативна програма “Развитие на човешките ресурси” (ОПРЧ), Оперативна програма “Транспорт” (ОПТ), Оперативна програма “Ре­гионално развитие” (ОПРР), Оперативна програма “Окол­на среда” (ОПОС), Програма за развитие на селските ра­йони (ПРСР). \r\nЗа настоящия програмен период (2014–2020 г.) основни­те програми, по които се отпускат пари за купуване на програмно време в медиите, са: ОП “Развитие на кон­курентоспособността на българската икономика”, Опера­тивна програма “Развитие на човешките ресурси” (ОП­РЧР), Оперативна програма „Транспорт и транспортна инфраструктура“ (ОПТТИ), Оперативна програма „Реги­онално развитие“ (ОПРР), ОПНОИР (Оперативна про­грама „Наука и образование за интелигентен растеж“), Оперативна програма „Околна среда“ (ОПОС), Програма за развитие на селските райони (ПРСР). \r\nПодаръците към медиите не спират да растат \r\nКакто беше припомнено и в изданието на “Черната кни­га на правителственото разхищение” през 2017 г., пикът на държавното финансиране на телевизии и радиа е през 2013 г. Тогава близо 32 млн. лв. европейски средства са раз­дадени за реклама на еврофондовете. Оказва се, че до сре­дата на 2019 г. сумата нараства близо два пъти. \r\nПрез 2016 г. изпълнителната власт се опита да въведе нови правила за прозрачност и отчетност на харчовете за информационните кампании на европейските програми, които са заложени като изискване на Европейската коми­сия. През февруари 2016 г. парламентът одобри промени в Закона за обществените поръчки и даде възможност държавата и общините да възлагат без търг и конкурс обществени поръчки на електронните медии (радио и те­левизия). \r\nМалко след тази законодателна промяна вицепремиерът Томислав Дончев наложи мораториум върху договорите за купуване на ефирно време в телевизии и радиостанции за­ради протестите на част от печатните медии. Впослед­ствие правителството реши да не премахва прякото до­говаряне с медии, но наложи лимити – максималният праг на средствата за директно купуване на програмно време в телевизия и радио е до 30% от наличния на годишна база ресурс за информираност и публичност на съответната програма. \r\nВъведе се и спазване на съотношението на национални спрямо регионални електронни медии в рамките на тези 30%, като от парите 80% трябва да са за националните, а 20% – за регионалните. \r\nДали са спазени тези изисквания обаче, е трудно да се каже. Справката, която е изготвена от Министерския съвет, показва, че през годините различни електронни ме­дии са получавали стотици хиляди левове, а някои и мили­они от европейските фондове. \r\nГолемият въпрос е дали тези средства, които идват от данъците на всеки един европейски гражданин, дават повече възможности на българските медии да изпълняват общест­вените си функции, или напротив – стават все по-близки до тези, които им ги дават чрез преки договорки. \r\nПоказателно е, че от влизането на България в Европей­ския съюз и началото на първите траншове към родните медии медийната свобода започва да запада. Данните на “Репортери без граници” показват, че през 2007 г. страна­та е на 51-во място по свобода на медиите, а 12 години след това е на 111-о място. Изглежда, че властта може да си купи медийната любов не много скъпо, напълно ле­гално и с парите на европейските данъкоплатци. \r\nРазпределението на средствата \r\nМедия (общо сума в лв.) \r\nНова Броудкастинг груп 8 967 735 \r\nБТВ Броудкастинг груп АД 8 832 318 \r\nБНТ 5 053 548 \r\nБългария он еър 2 811 640 \r\nТВ7 2 437 189 \r\nТВ Европа 1 569 528 \r\nКанал 3 (Елит Медиа България ЕООД) 886 022 \r\nТВ Евроком 376 629 \r\nДарик радио 5 982 044 \r\nРадио Фокус 3 076 349 \r\nБНР 2 955 624 \r\nРадио К2 (Анаили Мили ЕООД) 51 792 \r\nМетрорадио (БГ Радио) 381 216 \r\nПрограмен период 2007–2013 г. – 49 852 887 лв. с ДДС \r\nМедия (общо сума в лв.) \r\nНова Броудкастинг груп 1 472 437 \r\nБТВ Броудкастинг груп АД 1 052 142 \r\nБНТ 1 080 004 \r\nБългария он еър* 831 358 \r\nТВ Европа 480 744 \r\nКанал 3 (Елит Медиа България ЕООД) 397 764 \r\nТВ Евроком 143 094 \r\nДарик радио 845 228 \r\nРадио Фокус 388 876 \r\nБНР 399 028 \r\nМетрорадио (БГ Радио) 292 966 \r\nРадио К2 (Анаили Мили ЕООД) 203 641 \r\nРадиокомпания Си Джей** 158 007 \r\nБолкан Броудкастинг ЕАД 90 918 \r\nПрограмен период 2014 – юни 2019 г. – 8 424 327 лв. с ДДС \r\n*общо в медийната група **част от bTV Radio Group- bTV Radio, N-JOY, Z-Rock, Jazz FM и Classic FM. \r\n \n\t\t\t\t\t\t", "date": "2019.12.22", "title": "Правителството е раздало 58 милиона лева за послушни медии!"}
