{"url": "http://www.bnews.bg/article/238171-intsident_verizhna_katastrofa_mezhdu_4_avtomobila_v_sofiya", "text": "Верижна катастрофа между 4 автомобила е станала на бул. „Ситняково\" в София, преди пресечката за ул. „Черковна\", в посока Румънското посолство, предаде Радио „Фокус\". По първоначална информация има нанесени само материални щети по колите. На място има екип на полицията.", "date": "2018.03.07", "title": "ИНЦИДЕНТ! Верижна катастрофа между 4 автомобила в София"}
{"url": "http://www.bnews.bg/article/238172-stefaniya_koleva_pashka_na_rozov_telefon_a_zvezda_ot_pod_prikritie", "text": "Актрисата Стефания Колева пъшка на секс телефон в новия сериал „Полицаите от края на града“. Звездата от „Тя и той“ и „Клиника на третия етаж“ е съпруга на Герасим Георгиев – Геро в комедийната поредица, която тръгва от петък, 9 март, пише \"Телеграф\". Господарят на ефира влиза в кожата на полицай, който е понижен заради проспан банков обир още в първата серия. Заради това половинката му се принуждава да почне работа на гореща линия. Свекърва й и дъщеря й дават секс съвети, а за първия работен ден блондинката ще смъкне бикините си 12 пъти. Продуцентът Магърдич Халваджиян разкри, че са заснети 25 епизода, всеки от който по 90 минути и във всеки от тях си има отделна история, вплетена в общата сюжетна линия.  Главен герой в пилотната серия е Бисер Маринов, звезда от най-хитовите други поредици – наркодилър в „Под прикритие“, митничар в „Столичани в повече“, македонски харамия в „Дървото на живота“, клошар в „Домашен арест“. Този път той влиза в кожата на участник от бандата, обрала банка. Героят му е е първият арестуван, но умира от исхимичен инсулт в стаята за разпит. Смъртта му заплита серия от комични ситуации, а на видинчанинът през по-голямата част от епизода му се налага да играе труп. Десетки полицейски униформи са ушити по поръчка за сериала, като пагоните са абсолютно копие на актуалните в момента. Специални обувки и костюми са закупени и произведени за нуждите на продукцията, така че всичко да изглежда максимално автентично. Действието се развива в несъществуващия краен квартал Запад, а РПУ-то е изцяло престроено оборудвано за целите на снимачния процес. Нов банков клон е изграден за първия снимачен ден, където с обир започва забавната поредица. А една от основните локации в продукцията - заведението на Джиджи, чиято роля изпълнява Милица Гладнишка, в момента работи като ресторант. Има и няколко къщи, апартаментите на героите в сериала, и всеки е декориран според профила на своя герой. \r\n ", "date": "2018.03.07", "title": "Стефания Колева пъшка на розов телефон, а звезда от \"Под прикритие\"....."}
{"url": "http://www.bnews.bg/article/238173-prieha_povtorno_zakona_za_ktb", "text": "Днес повторно бе приет законът за КТБ. Народното събрание отхвърли ветото на президента  Румен Радев върху Закона за банковата несъстоятелност. \r\n\r\n\r\n \n\t\t\t\t\t\t", "date": "2018.03.07", "title": "Приеха повторно закона за КТБ"}
{"url": "http://www.bnews.bg/article/238168-nasilieto_nay_golemiyat_problem_za_zhenite_v_turtsiya", "text": "Насилието е най-големият проблем, пред който хората смятат, че жените са изправени в турското общество през 2018 г., сочи проучване на университета \"Кадир Хас\" в Истанбул, цитирано от БГНЕС. Около 61% от хората вярват, че \"насилието\" е най-важният проблем, пред който са изправени жените в обществото, според проучването на Университетския изследователски център по въпросите на пола и жените. През последната година резултатът от подобно проучване е бил 55%. Респондентите в проучаването се изразили искане да се разработят политики за борба с насилието срещу жени в цяла Турция. Наскоро Платформата \"Ще спрем убийствата на жени\", организация за правата на жените, която следи насилието срещу представителките на нежния пол, съобщи, че около 47 жени са били убити през февруари в Турция, отбелязвайки едно от най-високите числа през последните месеци. През 2017 г. са убити общо 409 жени и 387 деца са били сексуално малтретирани в Турция. Проучването на университета \"Кадир Хас\" за възприемането на пола и жените в Турция е проведено през февруари в 23 провинции в страната и в него са били допитани 1 205 души, включително жени и мъже. „Насилието“ като проблем е следвано от „безработица“ и „липса на образование“, сочат данните, като 9% от респондентите вярват, че последните два са също големи проблеми за жените в Турция. Според 72% от анкетираните, домашното насилие е основателна причина за развод. ", "date": "2018.03.07", "title": "Насилието - най-големият проблем за жените в Турция"}
{"url": "http://www.bnews.bg/article/238170-za_parvi_pat_ot_59_godini_nasam_kuba_shte_ima_prezident_koyto_ne_e_ot_semeystvo_kastro", "text": "Парламентарните избори, които ще се състоят в неделя в Куба, не приличат на нито едни избори в региона. Няма рекламни клипове. Няма предизборни митинги. Няма кандидати под партийни лозунги, тъй като те всички или са членове на управляващата Кубинска комунистическа партия, или са \"неприсъединени\" кандидати, които се придържат към партийната линия, предаде Dailysabah. Единственият външен признак за предстоящите избори са снимките и биографиите на кандидатите, поместени на публични места. Самите кандидати безшумно посещават квартали и предприятия, за да контактуват с хората. Въпреки че кубинските избори минават без много шум, избирателната активност - някои отдават това на правителствения натиск - обикновено варира около и над 95 на сто. Повече от осем милиона кубинци са призовани да изберат 605 членове на Националното събрание и 1265 делегати в 15 провинциални събрание. Интересът към изборите е по-голям от обикновено, защото новият парламент трябва да се събере на 19 април и да избере приемник на 86-годишния президент Раул Кастро. Очаква се новият президент да бъде първият, който не е член на фамилията Кастро след революцията през 1959 г., когато Фидел, по-старият брат на Раул, взема властта. \"Наистина е любопитно да разберем какъв ще бъде новият президент\", казва Ернесто Балан, шофьор на такси в Хавана. \"Винаги сме имали лидери със силна индивидуалност и присъствие, но още не познаваме новия\", добавя той. Раул Кастро пое временно властта, когато през 2006 г. здравето на брат му се влоши, а после през 2008 г. стана официално президент. Фидел почина осем години по-късно на 90-годишна възраст. Миналата година Раул Кастро обяви, че няма да се стреми към трети мандат на поста. Преобладават очаквания негов приемник да стане настоящият вицепрезидент Мигел Диас-Канел, инженер, който е бил министър на образованието. \"Никой не е казал, че той ще бъде следващият президент, но ние мислим така, защото Раул му предоставяше много важна роля през последните години\", каза чакаща на опашка пред хаванска аптека пенсионерка, която помоли да не бъде назовавана. Въпреки че принадлежи на следреволюционното поколение, Диас-Канел едва ли ще въведе нови мащабни свободи и реформи. Освен че е известен като привърженик на приемствеността, той навярно ще бъде ограничен от присъствието на Кастро, който ще оглавява компартията най-малкото до следващия й конгрес през 2021 г. Кастро също е кандидат за място в парламента и се очаква да продължи да разполага с влияние върху армията. Неговото правителство въведе икономически реформи, които позволиха на повече хора да започнат малък бизнес, но строгите ограничения върху частното предприемачество остават в сила. Инакомислието се репресира до такава степен, че някои кубинци обсъждат политиката с чужденци само в някой парк, далеч от ушите на други хора. Но мнозина кубинци казват, че са благодарни за постиженията на революцията като безплатното образование и здравеопазване, както и ниските разходи за жилища. Хавана е безопасно място, където бездомници и просяци са рядка гледка. Икономиката се възстановява след рецесията от 2016 г. Растежът за 2017 г. е 1,6 на сто, който се дължи главно на земеделието и туризма. Но животът остава труден за мнозина кубинци, които имат много ниски заплати и с мъка намират хранителни продукти и други основни стоки, които могат внезапно да изчезнат от пазара заради дефицит в производството. Главните източници на доходи в Куба са паричните преводи, изпращани от кубински емигранти, които наброяват стотици хиляди в САЩ, Мексико и Испания. \"Високата избирателна активност не е непременно отражение на голям интерес към политиката\", казва един местен журналист, който отхвърля възгледите на някои дисиденти, че хората се чувстват принудени да гласуват. Кубинците гласуват заради нещо като чувство за дълг, казва журналистът, и за да подкрепят правителството, чието падане, според тях, би влошило проблемите им. Администрацията на президента на САЩ Доналд Тръмп затегна ограниченията за бизнеса и пътуванията до Куба, след като отношенията се бяха затоплили по времето на Барак Обама. Вашингтон настоява, че на карибския остров трябва да бъдат въведени многопартийна демокрация и капитализъм. Подобни предложения будят малък ентусиазъм заради опасенията на кубинците, че ще загубят социалните си придобивки и ще станат източник за икономическа експлоатация от Съединените щати. Куба няма \"да направи отстъпки от своя суверенитет\", нито \"да преговаря за своите принципи\", каза Диас-Канел. \"Има едно поколение, дало всичко за революцията\", каза студентът Йосвиан Санчес, дошъл в културен център, за да ползва интернет. \"Сега е ред на по-млади хора. Ние може да допуснем грешки, но трябва да ни бъде даден шанс\", добави той.  ", "date": "2018.03.07", "title": "За първи път от 59 години насам Куба ще има президент, който не е от семейство Кастро"}
{"url": "http://www.bnews.bg/article/238163-totsa_se_hvali_s_palavo_belyo", "text": "Мис България Антония Петрова вече има цяла колекция от секси бельо. За част от придобивката тя намекна скоро, когато се изръси няколко бона за пролетно-летните модели на Виктория Сикрет. При последното си пътуване в САЩ не пропусна да обиколи бутиците на елитната марка за бельо и да се сдобие с най-новото от нея. \r\nСъвсем естествено решение, предвид факта, че от месец Антония е в обятията на нов любовник. Пред приятелки тя споделила, че Николай нямал нищо против огромните харчове за бельо, защото после заедно се радвали на палавите покупки, пише \"Галерия\".", "date": "2018.03.07", "title": "Тоца се хвали с палаво бельо"}
{"url": "http://www.bnews.bg/article/238164-sinat_na_pamela_i_tomi_liy_prebi_bashta_si", "text": "В понеделник полицията посети дома на рок музиканта Томи Лий по сигнал, че е бил пребит. Той обясни, че синът му Брендън от Памела Андерсън му е посегнал. \r\nТоми Лий не е пострадал сериозно. Той има голям оток на устните. \r\n\"Сърцето ми е разбито. Може да дадеш на децата си всичко, от което някога ще имат нужда в този живот, и пак да се обърнат срещу теб\", написа Томи Лий в Туитър и показа снимка на подутото си лице. \r\nСега 21-годишният му син Брендън се защити, като обясни, че е ударил баща си при самозащита. Според младия модел в момента на сбиването Томи Лий е бил пиян и опасен. \r\n ", "date": "2018.03.07", "title": "Синът на Памела и Томи Лий преби баща си"}
{"url": "http://www.bnews.bg/article/238166-razsledvat_smartta_na_mazh_otkrit_pod_most_na_podbalkanskiya_pat", "text": "Полицията разследва причините за смъртта на мъж, намерен под мост на Подбалканския път край Клисура, съобщи БНР. В момента движението по пътя е отцепено в едното платно. Загиналият е 35-годишен мъж от София. Тялото е намерено около обяд от служители на горското стопанство в Клисура. На мястото са били екипи на Бърза помощ, Противопожарна охрана и на жандармерията, заяви кметът на Клисура Генка Тодорова Мъжът е дошъл близо до мястото с черна кола със софийска регистрация. Завързал е раницата си на парапета на моста. Разследват се всички версии - мъжът да е бутнат, сам да е скочил или пък да става дума за нещастен случай. Мостът се намира на Подбалканския път близо до Клисура. Той е с височина от над 90 метра. Мястото е предпочитано от любителите на бънджи скокове.", "date": "2018.03.07", "title": "Разследват смъртта на мъж, открит под мост на Подбалканския път"}
{"url": "http://www.bnews.bg/article/238167-situatsiyata_v_iztochna_guta_vse_po_dramatichna", "text": "Ситуацията в Източна Гута край Дамаск става все по-драматична. Правителствената армия затяга обръча около контролираните от бунтовниците предградия, източно от столицата. На този фон кадри на спасено дете обиколиха света. Малко момиченце беше извадено живо изпод руините след бомбардировка. Според неправителствени организации, от началото на офанзивата на режима срещу Източна Гута на 18 февруари до днес са загинали близо 800 цивилни.", "date": "2018.03.07", "title": "Ситуацията в Източна Гута – все по-драматична"}
{"url": "http://www.bnews.bg/article/238169-patsientski_organizatsii_predlagat_da_otpadne_taksata_za_poseshtenie_pri_lekar", "text": "Дни след като столичните джипита излязоха на протест, за да поискат потребителската такса за посещение при тях да се увеличи на 5,10 лв., пациентски организации предложиха таксата изобщо да отпадне. В европейски страни като Германия например подобна такса няма, а сума в размер от 5,10 лв. ще бъде непосилна за по-голямата част от българите с ниски доходи, коментира пред Дарик Пенка Георгиева, която представлява пациентски организации „Заедно с теб\". Тя споделя мнението, че общопрактикуващите лекари няма да изпитат финансово затруднение, ако таксата отпадне, тъй като новият рамков договор, подписан преди седмица, предвижда 14 млн. повече в бюджета им. Освен предложение потребителската такса за посещение при джипи да отпадне, пациентите изразиха и несъгласие медицинските бележки за освобождаване от училище да се заплащат. Пенка Георгиева припомни, че новият рамков договор предвижда повече пари за общопрактикуващите лекари от страна на здравната каса. \r\n\"Ние разгледахме изключително внимателно исканията на общопрактикуващите лекари за увеличение на потребителската такса на 5,10 лв. Направихме анализ с нашите структури и преценихме, че това не е във финансовите възможности на пациентите с ниски доходи да заплащат тези такси. Направихме известно проучване в европейските страни, където няма потребителска такса. Така че нашето предложение към Министерството на здравеопазването е да отпадне напълно тази потребителска таксаза всички пациенти. Както и медицинските бележки да бъдат безплатни\", обясни Георгиева. Пациентите не са съгласни също така и с искането на общопрактикуващите лекари задължението им за 24-часово разположение да отпадне. В заключение от организацията посочват, че не желаят изискванията на неудовлетворените от системата да се стоварват на гърба на пациентите и допълват, че това са възможностите на държавата ни.", "date": "2018.03.07", "title": "Пациентски организации предлагат да отпадне таксата за посещение при лекар"}
{"url": "http://www.bnews.bg/article/238155-operiraha_suzanita", "text": "Тя публикува снимки в социалните мрежи, на които е в компанията на приятеля си и пише: „Всичко ще бъде наред! Обещавам“. \r\nМалко преди това Сузанита публикува друг фотос, на който за в стаята за подкрепа са отишли майка й и отново нейният приятел, пише „Телеграф“.  ", "date": "2018.03.07", "title": "Оперираха Сузанита"}
{"url": "http://www.bnews.bg/article/238162-tragediya_balgarka_skochi_ot_most_na_reka_dunav", "text": "Българка почина след като скочи от мост на река Дунав. Трагедията се е разиграла в Сърбия край местността Бешка на път за Германия.  По предварителна информация 38-годишната Вера Иванова е спряла автомобила на моста и казва на майка си, която пътувала с нея, че иска да се хвърли. Майка й Маргарет Сандау не успява да я разубеди и младата жена скача. Все още не е ясно какви са причините за разигралата се трагедия. Случаят се разследва от полицията. Мостът Бешка е най-дългият и голям мост на река Дунав, неговата дължина е 2205 метра. Той е построен през 1975 г. По време на войната в Косово през 1999 г. е разрушен и възстановен отново през 2011 г. ", "date": "2018.03.07", "title": "ТРАГЕДИЯ! Българка скочи от мост на река Дунав"}
{"url": "http://www.bnews.bg/article/238158-nyama_da_povyarvate_koya_e_novata_izgora_na_brad_pit", "text": " Актьорът дори е пофлиртувал със своя колежка и си е насрочил среща с нея през следващата година. Щастливката е актрисата от Girls Trip Тифани Хадиш, която се похвали пред Кели Рипа за спонтанната си среща с актьора в асансьора в деня на Оскарите, пише tialoto.bg „Тъкмо срещнах Брад в асансьора. Той каза, че ако след година и двамата сме необвързани, ще го направим. Знаете какво означава това. Но той има седем деца, така че не знам дали ще мога да се справя с мъж с толкова деца“, обясни Хадиш. Рипа веднага я контрира с въпроса: „Защо трябва да чакате дотогава“, но самата Тифани не можа да отговори аргументирано. „Не знам, каза ми да чакам година“, отвърна тъмнокожата актриса. Водещата Кели реши да задълбае в темата и попита Хадиш с кого би излизала, за кого би се омъжила и кого би отрязала измежду Джордж Клуни, Хавиер Бардем и Брад Пит. „Бих излязла с Брад, бих се омъжила за Джордж Клуни и бих разкарала Хавиер, защото не знам кой е той“, сподели актрисата.", "date": "2018.03.07", "title": "Няма да повярвате коя е новата изгора на Брад Пит"}
{"url": "http://www.bnews.bg/article/238165-konservata_siderov_ubi_s_dumi_kuma_i_partnyora_si_valeri_simeonov_kato_dzhihadist_zaradi_rusiya", "text": "“Изявлението на Валери Симеонов по БНТ не беше съгласувано с мен и Красимир Каракачанов. В това изявление Симеонов си позволи да нарече главата на най- голямата православна църква в света лъжец и измамник. Аз не мога да не реагирам на това, тъй като съм вярващ човек и богослов. Мисля, че съм единственият дипломиран богослов на това Народно събрание. И тук искам да уточня- православната църква не е държавна принадлежност на една или друга държава. Нашата църква е богочовешки организъм, чийто глава е спасителят Исус Христос, а ние всички вярващи християни сме тялото на църквата. Да нападнеш патриарха на една православна църква за мен е равностойно на ислямистки и джихадистки акт. Категоричен съм, че Валери Симеонов трябва да се извини на руския патриарх, че го нарече бъжец и измамник”. Това каза председателят на парламентарната група на Обединените партиоти и лидер на Атака- Волен Сидеров в интервю за Блиц. Дучите му бяха разпратени до медиите от пресцентъра на Атака. По думите му това са преки обиди, които най- големият враг на християнството не си е позволявал да изрече. “Ако Симеонов не се извин, той ще потвърди себе си, като враг на православието, т.е. на Бога. Тогава аз не мога да правя компромиси. Аз съм правил компромиси, когато съм бил обиждан в личен план. Имаше моменти, в които и избирателите на Атака бяха обиждани като такива. В името на единството и държавността с огромна отстъпка от моя страна съм подминал тези моменти. Но обида към вярата и православната църква не мога да подмина. Тук ще бъда безкомпромисен”, коментира Сидеров. На въпроса в какво ще се изрази безкомпромистността си, ако Симеонов не се извини за думите, Сидеров отговори: “В стъпки, които ще бъдат една след друга, но които сега няма да разкривам. Но подчертавм, че тук ще бъда безкомпромисен!”", "date": "2018.03.07", "title": "\"Консервата\" Сидеров уби с думи кума и партньора си Валери Симеонов като джихадист заради Русия!"}
{"url": "http://www.bnews.bg/article/238159-poreden_kray_esmer_izhvarli_dzhiyzasa_iztri_go_ot_instagram", "text": "Cлyxoвeтe твъpдят, чe Джийзъca e ĸpъшнaл нa жeнa cи и тoзи път тя гo xвaнaлa. Toй oтнoвo oтишъл нa ĸлyб бeз нeя и тaм cъгpeшил. Πpичинaтa pycĸинятa дa нe xoди пo диcĸoтeĸи c нeгo e, чe тpябвa дa ce гpижи зa дeтeтo им. Бившият фyтбoлиcт oбaчe изoбщo нe ce ceщaл, чe e бaщa, a вoдeл нaпpaвo epгeнcĸи нaчин нa живoт. Блaгoй Гeopгиeв e извecтeн жeнĸap. Дoняĸъдe тoвa мy пoпpeчи дa нaпpaви звeзднa ĸapиepa във фyтбoлa, мaĸap чe имaшe нeмaлъĸ тaлaнт. Bce пaĸ дa нe зaбpaвямe, чe тoвa e мъжът, ĸoйтo зapязa пъpвaтa cи жeнa бpeмeннa, зa дa бъдe c пeвицaтa Лиянa. Cлeд тoвa зapязa и нeя, ĸoгaтo тя бeшe нaй-xлътнaлa, пише kliuki.bg C Ecмep oбaчe нeщaтa ca пo-cepиoзни. Двaмaтa ca жeнeни и зaтoвa изнeвяpaтa ce пpиeмa ĸaтo гoлям гpяx. Интepecнoто е, чe тoлĸoвa нaбoжeн чoвeĸ ĸaтo Блaгoй Гeopгиeв нe cпиpa дa нapyшaвa бoжитe зaпoвeди. Toй чecтo изнeвepявa, ĸoeтo нe e за похвала. Oмepoвa гo e изxвъpлилa oт oбщия им дoм и в мoмeнтa бившият нaциoнaл живeeл нa xoтeл. Toвa oбaчe щe e вpeмeннo, дoĸaтo ce cдoбpи c жeнa cи. След по-обстойно преглеждане на профила й в социалната мрежа Instagram ни направи впечатление, че красавицата е изтрила всички снимки с \"бившата\" си половинка, затова споделяме с вас кадри, направени преди няколко седмици, когато двамата изглеждаха толкова щастливи. \r\n ", "date": "2018.03.07", "title": "ПОРЕДЕН КРАЙ! Есмер изхвърли Джийзъса, изтри го от Instagram!\r\n"}
{"url": "http://www.bnews.bg/article/238160-v_petak_obyavyavat_rezultatite_ot_proverkata_v_tets_pernik", "text": "Представят резултатите от проверката в Топлофикация-Перник АД в петък, съобщиха от Министерството на енергетиката. Проверката бе разпоредена от министъра на енергетиката Теменужка Петкова. От нейното ведомство проверяват техническото състояние и експлоатацията на енергийните обекти в Топлофикация-Перник АД. Причината са зачестилите аварии и прекъсване на подаването на топлинна енергия. Към момента топлоподаването към абонатите е възстановено и дружеството работи в нормални експлоатационни параметри. Проверката на МЕ включва изпълнение на задължението за набиране и съхраняване на резервите от горива, както и прилагането на реда и необходимите техническите условия за топлоснабдяване. В началото на проверката заместник - министър Красимир Първанов обяви, че сметките на абонатите на Топлофикация Перник ще бъдат коригирани. Периодът, в който топлоподаването е било прекъснато, няма да бъде фактуриран, увери той. След констатиране на нередностите, контролните органи ще направят предписания за предприемане на последващи действия от страна на Топлофикация-Перник АД за тяхното изпълнение, с цел гарантиране сигурността на топлоподаването.", "date": "2018.03.07", "title": "В петък обявяват резултатите от проверката в ТЕЦ Перник"}
{"url": "http://www.bnews.bg/article/238156-i_shterkata_na_tsetsi_krasimirova_nadu_dzhuki", "text": "Младата моделка Джудит Георгиева отсега смята да удари конкуренцията в земята. 19-годишната дъщеря на Цеци Красимирова е тръгнала уверено по стъпките й, въпреки че доскоро не мислеше да взима професията й, пише „Галерия“. Тя има всички физически данни да успее и да се озове на върха на славата - страхотно тяло, пронизващи сини очи, съвършена кожа и различното излъчване. Това, което й липсваше досега бяха пухкавите устни, с каквото явно вече е решила да се сдобие. \r\nМайка й изобщо не се поколебала да й даде зелена светлина. Тя е на мнение, че сега е времето да пробие на подиума и ще пропусне златния си шанс.", "date": "2018.03.07", "title": "И Щерката на Цеци Красимирова наду джуки\r\n"}
{"url": "http://www.bnews.bg/article/238153-balgariya_sred_11_strani_chlenki_v_es_s_ikonomicheski_disbalans", "text": "Европейската комисия съобщи, че 11 страни членки имат икономически дисбаланси, които трябва да бъдат разрешени, информира \"Ройтерс\". В Хърватия, Кипър и Италия са установени прекомерни икономически дисбаланси. Предупрежденията на ЕС са част от редовния мониторингов процес на европейските икономики. Комисията предупреждава, че докато европейската икономика отчита ръст, някои държави са изложени на риск, ако не проведат структурни реформи. В България, Франция, Германия, Ирландия, Нидерландия, Португалия, Испания и Швеция са налице икономически дисбаланси. За България, Франция и Португалия ситуацията вече не е така напрегната в сравнение с прекомерните дисбаланси, отчетени миналата година. В Словения вече не се наблюдават икономически дисбаланси. За България и Португалия ЕК подчертава, че все още са необходими допълнителни усилия, за да се осигури устойчива корекция на дисбалансите.", "date": "2018.03.07", "title": "България сред 11 страни членки в ЕС с икономически дисбаланс"}
{"url": "http://www.bnews.bg/article/238152-zhenite_v_es_sredno_s_16_po_niski_zaplati_ot_mazhete", "text": "Жените в ЕС получават заплати, по-ниски с около 16% от възнаграждението на мъжете, показват данни на „Евростат”. Според статистиката от 2011 до 2016 г. промени почти не се наблюдават, като тази разлика намалява от 16,8 до 16,2%. Най-малки са разликите в заплащането на двата пола в Румъния (5,2%), Италия (5,3%), Люксембург (5,5%), Белгия (6,1%), Полша (7,2%), Словения (7,8%) и Хърватия (8,7%). Най-големи различия се отчитат в Естония (25,3%), Чехия (21,8%), Германия (21,5%), Великобритания (21%) и Австрия (20,1%). В България за 2016 г. разликата в заплащането между мъжете и жените е била 14,4%. За сравнение през 2015 г. различията са съставлявали 15,4%, а през 2011 г. са достигали 13,2%. В ЕС в последните няколко години разликата в заплащането е намаляла средно с 0,6 на сто. Най-значителните намаления се отчитат в Румъния (4,4 на сто), Унгария (4 на сто) Испания и Австрия с 3,4 на сто, Белгия (3,3 на сто) и Холандия с 3 процента. Най-чувствително разликите са се увеличили в Португалия и Словения – с около 4,5%.", "date": "2018.03.07", "title": "Жените в ЕС – средно с 16% по-ниски заплати от мъжете"}
{"url": "http://www.bnews.bg/article/238142-riana_puska_modna_liniya_belyo", "text": "Риана подписа договор с компанията за интернет продажби TechStyle, за да създаде линия бельо. Певицата, която има много успешна линия козметика Fenty Beauty, e създавала бельо и за \"Емпорио Армани\". Сделката с TechStyle се подготвя отдавна и първите мостри са вече готови. TechStyle са работили и с други знаменитости, като Кейт Хъдсън и Ким Кардашиян Уест. Преди две години Риана създаде колекция от маратонки за \"Пума\".", "date": "2018.03.07", "title": "Риана пуска модна линия бельо"}
{"url": "http://www.bnews.bg/article/238143-dzhastin_timbarleyk_i_dzhesika_biyl_prodavat_doma_si_za_7_995_000_dolara", "text": "В сайт за продажби на луксозни имоти в Ню Йорк тези дни се появи една любопитна обява. Според нея тузарският пентхаус на Джъстин Тимбърлейк и Джесика Бийл в аристократичния квартал СоХо търси своя нов собственик срещу сумата от 7 995 000 долара. Апартаментът стана собственост на двойката преди осем години за \"скромната\" цена от 6.5 милиона долара. След това премина през цялостна вътрешна реконструкция от известни интериорни дизайнери, за да добие днешния си вид. И днес е на пазара, за да покрие поне част от 20-те милиона, които звездната двойка плати наскоро за друг имот, този път мезонет. Поради невъзможността да обитават и двата, Джесика и Джъстин сана път да сключат пореден договор за покупко-продажба. Пентхаусът е с площ около 240 кв.м. Само терасата е внушителни 79 кв.м., обикаля от трите страни на имота и предлага страхотна гледка към града, пише lifestyle.bg. Три спални и три бани, френски прозорци, просторна всекидневна със зона за релакс са само част от удобствата. Апартаментът е решен изцяло в минималистичен стил. Преобладава белият цвят и дървените елементи. Бяла кухня и баня, коридори, облицовани с дърво, минимум мебели и уреди и много простор. снимки: variety.com На разположение на бъдещите купувачи ще са прислужници, както и частен фитнес център. А самият факт, че пентхаусът е избран и създаден по вкуса на Тимбърлейк и любимата му, със сигурност го прави още по-апетитна хапка на имотния пазар, пише Daily Mail. \r\n ", "date": "2018.03.07", "title": "Джъстин Тимбърлейк и Джесика Бийл продават дома си за 7 995 000 долара "}
{"url": "http://www.bnews.bg/article/238151-snoubordist_na_kosam_ot_smartta_sled_lavina_video", "text": "Видео, заснето от сноубордист, показва драматични кадри на това как се измъква на косъм от смъртта след лавина във Френските Алпи. Ливанецът Томас Крей се спускал по склон, когато изведнъж снежната маса се свлякла под краката му. За щастие успял да отвори въздушната си възглавница против лавини, с която разполагал. Това спасило и животът му. Томас Крей споделя, че винаги носи оборудване за безопасност със себе си, когато кара сноуборд. Ройтерс припомня, че преди няколко дни лавина помете петима испански скиори във Френските Пиренеи и отне живота на двама от тях. Лавината паднала край тунела \"Арануе-Биелса\", свързващ Франция с Испания. Трима от скиорите са успели да се измъкнат невредими от снега. Един скиор е загинал на място, а другият е починал, след като е бил евакуиран в болница във френския град Тулуза. Ден преди това лавина уби четирима души във Френските Алпи.  ", "date": "2018.03.07", "title": "Сноубордист на косъм от смъртта след лавина(ВИДЕО)"}
{"url": "http://www.bnews.bg/article/238150-18_darzhavi_obezpokoeni_ot_targovskite_deystviya_na_sasht", "text": "Световната търговска организация разкри, че 18 страни членки са изразили притесненията си относно намерението на Съединените щати да вдигнат митата върху вноса на стомана и алуминий, съобщава \"Гардиън\", позовавайки се на \"Ройтерс\". Китай организира дебат в Световната търговска организация заради тарифите на САЩ, други 17 страни членки също изразиха силно безпокойство, обяви говорител на организацията. Сред държавите са Канада, Турция, Русия, Австралия, Южна Корея, Япония, Мексико, Индия, ЕС и Бразилия. Говорителят добави, че много държави членки са изразили опасения, че подобни действия на САЩ могат да доведат до реципрочни мерки. В същото време председателят на Европейския съвет Доналд Туск коментира казуса в \"Туитър\", заявявайки, че Доналд Тръмп греши за търговските войни. Преди дни американският лидер каза, че \"търговските войни са добро и лесно се печелят\". Но истината е, че търговските войни са лошо и лесно се губят. Целта на ЕС е да запази световната търговия жива и ако е необходимо, да защити европейците с пропорционални отговори, написа Туск в \"Туитър\". Междувременно Тръмп се оплака в \"Туитър\", че от Джордж Буш насам САЩ са изгубили повече от 55 000 фабрики, 6 000 000 работни места в производството и са натрупали търговски дефицит от повече от 12 трилиона долара. \"Миналата година ние натрупахме търговски дефицит от почти 800 милиарда долара. Лоши политики и управление. Трябва да СПЕЧЕЛИМ отново\", закани се той.", "date": "2018.03.07", "title": "18 държави обезпокоени от търговските действия на САЩ"}
{"url": "http://www.bnews.bg/article/238149-zadarzhaha_marokanski_sauchastnik_v_parizhkite_atentati", "text": "Мароканският съучастник на Абделхамид Абауд – организатор на смъртоносните нападения на ИДИЛ в Париж през 2015, е задържан в Полша по подозрения в участие в терористична дейност, съобщиха от прокуратурата, цитирани от БГНЕС. „По време на разследването установихме, че между декември 2014 и септември 2016 Мурад Т. е бил участник в във въоръжена престъпна организация – международната терористична организация ROR, се казва в съобщение на държавното обвинение в Полша. Местни медии съобщават, че Мурад Т. е задържан преди 18 месеца. Ако бъде осъден, може да получи от 6 месеца до 8 години затвор.", "date": "2018.03.07", "title": "ЗАДЪРЖАХА Марокански съучастник в парижките атентати "}
{"url": "http://www.bnews.bg/article/238161-11_te_na_cherno_more_i_levski_sinite_s_dvama_debyutanti_i_shest_promeni", "text": "Станаха ясни стартовите състави на Черно море и Левски за срещата от 24-ия кръг на Първа лига.  \r\nНаставникът на гостите Делио Роси е направил шест промени от равенството 0:0срещу Берое. Италианецът, който не може да разчита на наказания - Холмар Ейолфсон и контузените Божидар Митрев и Габриел Обертан, е заложил на Николай Кръстев на вратата. Дебют прави Афонсо Фигейредо, който пък заменя Иван Горанов, Аймен Белаид ще си партнира с Давид Яблонски. Жорди Гомесзаменя Филипе Нашименто, а Антонио Вутов и Ривалдиньо водят атаката. За бразилеца това също е дебют за \"сините\". \r\nИлиан Илиев няма да може да разчита на младия защитник Мартин Костадинов, който се контузи срещу Етър при равенството 1:1 във Велико Търново. Неговото място като ляв бек ще заеме Петър Витанов. Освен него бившият халф на Левски и Бенфика е извадил от състава Николай Минков, а Мехи Фенуш се завръща от първата минута, след като бе титуляр при 1:4 от Берое. \r\n  \r\nВдясно ще е Атанас Зехиров, а централна двойка бранители ще са Даниел Димов и Илиас Хасани. Ветеранът Георги Илиев и Александър Цветков ще действат в средата на терена, пред тях ще е Мариян Огнянов, а Марек Кузма и Меди Фенушще помагат с пробиви по крилата на тарана Радослав Василев. ППЛ, 24-и кръг: \r\nЧЕРНО МОРЕ - ЛЕВСКИ  0:0 \r\nЧЕРНО МОРЕ (4-2-3-1): Благой Макенджиев, Атанас Зехиров, Илиас Хасани, Даниел Димов, Петър Витанов, Александър Цветков, Георги Илиев, Мариян Огнянов, Мехи Фенуш, Марек Кузма, Радослав Василев \r\nСтарши треньор: Илиан Илиев \r\nЛЕВСКИ (4-4-2): Николай Кръстев, Милош Цветкович, Давид Яблонски, Аймен Белаид, Афонсо Фигерейдо, Роман Прохазка, Кали Тиам, Жорди Гомес, Паулиньо, Антонио Вутов, Ривалдиньо \r\nСтарши треньор: Делио Роси \r\nСЪДИЯ: Станислав Тодоров \r\nСТАДИОН: “Тича” \r\nНАЧАЛО: 17:30 часа", "date": "2018.03.07", "title": "11-те на Черно море и Левски, \"сините\" с двама дебютанти и шест промени"}
{"url": "http://www.bnews.bg/article/238126-mis_dzhuki_izdarzha_mazha_si", "text": "Мис Джуки Габриела Радославова пръска луди пари по пресния си съпруг — Велизар. Красавицата, която навсякъде тръби, че е срещнала голямата любов, е повече от щедра към половинката си \r\nКрасавицата не спира да го води по екскурзии, пътешествия, да прави екзотични подаръци, които най-често плаща именно тя. Техни близки споделят, че именно тя е и инициатора на пътуванията и… плащанията, пише „България днес”. \r\nБлондинката, която има дузина операции по тялото, тотално е скъсала с имиджа на глуповата моделка. „Откакто срещнах Велизар съм моногамна и не ща видя друг мъж в живота си”, категорична е Радославова.", "date": "2018.03.07", "title": "Мис Джуки издържа мъжа си "}
{"url": "http://www.bnews.bg/article/238138-urod_16_godishna_udushi_novorodenoto_si_bebe", "text": "16-годишно момиче е убило новороденото си бебе в казанлъшкото село Средногорово, съобщи Нова телевизия, като се позова на свои източници. Непълнолетната майка е родила в къщата си. Тя обаче е убила бебето си, след което е сложила трупчето на бебето в хладилник в гаража на къщата. Според бащата на детето, майката е удушила бебето. По неофициална информация състоянието на родилката е тежко и тя е настанена в болница. Случаят не е оповестен от Областната дирекция на МВР в Стара Загора в днешния бюлетин. Официална информация от прокуратура също няма. ", "date": "2018.03.07", "title": "Урод! 16-годишна удуши новороденото си бебе! "}
{"url": "http://www.bnews.bg/article/238136-novo_20_azis_zastrahova_zlatniya_si_zab_pri_krazhba", "text": "Азис е застраховал златния си зъб, който си направи преди няколко години \r\nСпоред негови колежки цената на застраховката е 360 лева, като първоначално е очаквал десеторно по-голяма сума. \r\nЗастрохователите му обяснили, е това не е възможно, защото не става въпрос за произведение на изкуството, а за обикновено, макар и много добре стоматологично творение. \r\nВсе пак по настояване на звездата, зъбът имал допълнителна клауза в застраховката, той щял да бъде възстановен при счупване или кражба. Стига това да бъде доказано, пише „Телеграф“. \r\n ", "date": "2018.03.07", "title": "НОВО 20! Азис застрахова златния си зъб при кражба "}
{"url": "http://www.bnews.bg/article/238139-skandalna_klauza_v_dogovora_za_chez_vizhte_kakvo_e_gotova_da_napravi_ginka_ot_pazardzhik", "text": "В договора за продажба на българските активи на ЧЕЗ на „Инерком” има клауза, която изисква от дружеството купувач да окаже сътрудничество по делото срещу България в Международния център за уреждане на инвестиционни спорове. Това съобщава „Хосподарски новини”, цитирайки източник от ръководството на чешката компания, пише Вести.бг. Ако искът на ЧЕЗ срещу българската държава в базирания във Вашингтон арбитраж бъде удовлетворен, обезщетението може да достигне близо 600 млн. евро. Това е основната причина чешката компания да не желае да продаде бизнеса си в България на правителството в София. „Сега си представете как ще се съгласим собственик на българската ни компания да стане някой, срещу когото водим арбитражен спор за такава сума - просто не можем да го позволим”, посочва източникът на чешката медия. Според „Хосподарски новини” в момента от ЧЕЗ подготвят нов стратегически вариант – да се съгласят на продажба на контролен пакет от акции на българското правителство, ако то приеме да плати определено обезщетение по делото в арбитражния съд. В повечето случаи дори подобен иск да бъде удовлетворен, отсъдените обезщетения са много по-ниски от максималните размери, така че от чешкото дружество не рискуват нищо. При най-доброто за ЧЕЗ развитие на събитията, компанията може да спечели от продажбата на бизнеса си в България над половин милиард евро. Междувременно чешкият зам.-министър на финансите Ондрей Ланда, който е член на надзорния съвет на ЧЕЗ и за когото се твърдеше, че е пратил на българския премиер Бойко Борисов данни за източниците на финансиране на сделката с  „Инерком България”, категорично отрече да е правил такова нещо. „Не знам какво пишат българските медии, не комуникирам с българското правителство”, посочи Ланда. В момента собственикът на „Инерком” Гинка Върбакова е в Чехия, по нейните думи, за да преговаря българската държава да закупи дял в „ЧЕЗ България”, въпреки че това тя да води такива разговори би бил очевиден конфликт на интереси. Официално беше обявено, че договорката между Борисов и Върбакова е „Инерком” и държавата да са партньори, но кабинетът да държи контрола над енергоразпределителното дружество. А бизнес дамата е в Прага, за да убеди ЧЕЗ да се съгласи с тази договорка.", "date": "2018.03.07", "title": "Скандална клауза в договора за ЧЕЗ! Вижте какво е готова да направи Гинка от Пазарджик! "}
{"url": "http://www.bnews.bg/article/238141-boyko_shte_stava_dyado_za_vtori_pat", "text": "Премиерът Бойко Борисов има повод за истинска радост. \r\nДъщеря му Венета, която роди първия си син Бойко младши на 31 януари 2016г., чака второ дете, пише „Галерия“. Радостната новина засега е известна само на най-близките фамилията, но и внукът на Бойко знаел, че ще има братче или сестриче. \r\nДъщерята на Борисов живее изключително дискретно. За разлика от децата на известни личности, които се забъркват в скандали, за Венета не само не е се е чувало нищо, но и тя успява да запази семейството и личния си живот в пълна тайна .  \r\n ", "date": "2018.03.07", "title": "Бойко ще става дядо за втори път"}
{"url": "http://www.bnews.bg/article/238144-svirkash_na_zhena_90_evro_globa", "text": "90 евро - това е размерът на глобата, която се въвежда във Франция за извършители на сексуален и сексистки тормоз на обществени места. Тя ще се налага, независимо дали става дума за неприлични жестове, забележки или подсвирквания. При представянето на санкцията правителствен говорител припомни, че 90 на сто от жените в Парижка област са ставали жертва на физически, словесен или друг вид тормоз. За да бъде наложена глобата, нарушението трябва да се установи в момента на извършването. От полицията обаче признават, че в повечето случаи това е невъзможно.", "date": "2018.03.07", "title": "Свиркаш на жена – 90 евро глоба! "}
{"url": "http://www.bnews.bg/article/238129-horata_sa_smachkani_zavreni_sa_v_dupka_ot_romskite_bandi_darzhavata_e_totalno_abdikirala", "text": "Държавата е абдикирала от задълженията си тотално. Хората в малките селища са смачкани, заврени в дупка, тези хора нямат никакви възможности за защита. Защото хората са поставени в абсолютно неравностойно положение - на тези, които, се чувстват застрашени, това право им е отказано. Това каза в \"Денят на живо\" бизнесменът Боян Атанасов по повод вълненията около убийството на Жоро Джевизов-Плъха в Пловдив. \"Това е поредната капка, която прелива, тази несправедливост, и много се радвам, че първата стъпка вече е направена в тази посока. Слушах днес всякакви тези и казуси, как българинът не бил дорасъл за подобни промени в законодателството (за притежаването на огнестрелно оръжие). В България има над 350 000 легално притежавани оръжия, за нелегалното не се казва. Хората, които се чувстват застрашени, това право им е отказано. Хората, когато няма сигурност, ще си заминат от държавата\", продължи Боян Атанасов. Той даде пример с негов приятел, чиито планове да развие винарство в България през 90-те години били зачеркнати от безнаказаните кражби на имущество от ромски банди. \"Сега този човек е в Канада, има 4 деца и дава работа на 200 души. Той искаше това да стане тук\", разказа Боян Иванов.", "date": "2018.03.07", "title": "Хората са смачкани, заврени са в дупка от ромските банди! Държавата е тотално абдикирала! "}
{"url": "http://www.bnews.bg/article/238135-polititsi_otkazaha_naroda_da_otide_na_protesta_sreshtu_ginka_i_chez", "text": "Протестът пред Министерски съвет не се оказа силен според предварителните очаквания. Голяма част от хората се отдръпнаха заради участието на политически фигури. От БСП побързаха да са на първа линия, Велизар Енчев също е сред водещите лица, които хората не припознаха като свои представители и определиха – политици се опитват да трупат дивиденти и абсолютно политизират недоволството на хората. Болшинството от хората се отказаха да отидат на жълтите павета точно поради тези причини. Така може да се окаже, че сделката с ЧЕЗ е основно негодувание на хората, които обаче отказват да бъдат част от политическата популистка схема в момент, в който се говори за енергийна сигурност на страната ни. Прегракнала, Корнелия Нинова взе думата и самата тя призна, че са се обединили политически партии, които искат оставката на правителството на Бойко Борисов. Очаквайте подробности!", "date": "2018.03.07", "title": "Политици отказаха НАРОДА да отиде на протеста срещу Гинка и ЧЕЗ!"}
{"url": "http://www.bnews.bg/article/238147-avariyno_palnene_na_dupki_koloni_se_obrazuvaha_pri", "text": "Обичайно, след снеготопенето се отвориха дупки на пътя. Започна и запълването им. Голяма част от главния път за Гърция в участъка от Благоевград до Кресненското дефиле е осеян с кратери. За да се запълнят, движението се извършва в едната лента като колоните се пропускат поетапно. Това води до образуване на колони, предаде БТВ. Пътните фирми обещават затрудненията за шофьорите да приключат в кратък срок.  ", "date": "2018.03.07", "title": "Аварийно пълнене на дупки! Колони се образуваха при… "}
{"url": "http://www.bnews.bg/article/238145-mashinistite_ot_hitrino_ne_priznaha_vina", "text": "Шуменският окръжен съд даде ход по същество на делото за влаковата катастрофа в село Хитрино. Двама са подсъдимите - 41-годишния машинист Димитър Михнев и 60-годишния му помощник Радослав Петков. Те са обвинени за това, че на 10 декември 2016 г. при управление на подвижен железопътен състав по непредпазливост са причинили смъртта на 7 души и телесни повреди на други 14 души в шуменското село Хитрино, като случаят е особено тежък. Причинени са и значителни щети на близките административни и жилищни сгради, пише Дир.бг \r\nДнес адвокатите им заявиха, че приемат съдебното следствие да се води по съкратена процедура, но без признаване на вина. Така, ако Михнев и Петков бъдат признати за виновни, присъдите им ще бъдат в пълен размер, а не редуцирани с една трета, както предвижда законът при признаване на вина. \r\nМашинистите настояват да бъдат разпитани всички пострадали със средни телесни повреди, без двама. Те не пожелаха да се разпитват конституираните като частни обвинители наследници на жертвите. Приеха също и многобройните съдебни експертизи. \r\nСъдебното заседание продължава с гледане в зала на видеокадри от охранителни и други камери от деня на експлозията.", "date": "2018.03.07", "title": "Машинистите от Хитрино не признаха вина! "}
{"url": "http://www.bnews.bg/article/238128-taka_se_pravi_bravo_mayka_osadi_darzhavata_i_si_varna_detsata", "text": "26-годишната Даниела Колева, която две години се бори да си върне трите деца, взети от социалните, успя да осъди държавата. Две съдебни инстанции са постановили, че действията на социалните работници са били неправомерни и двете момченца и момиченцето трябва да бъдат върнати на майка им, съобщи Нова телевизия. \r\nДрамата на младата жена започна в края на 2016 година. Тогава тя и трите й деца живееха в склад в покрайнините на Сливен. Даниела изпаднала в трудно финансово положение след смъртта на първия й съпруг. Тя поискала от социалните помощ - да й намерят жилище, в което да живее, както и да съдействат за намиране на детска градина, за да може да работи. Социалните работници й обясняват, че те нямат такива правомощия, след което й взимат трите деца и ги настаняват в приемни семейства. \r\nДве години 26-годишната Даниела Колева се бори, за да си върне децата. От Община Сливен й предоставят общинско жилище, а майката си намира и работа. С помощта на адвокат Петър Николов, младата жена успява да спечели делото на две съдебни инстанции и от скоро Едуард, Васил и Станимира вече са при нея. \r\nПреди дни Даниела е станала майка за четвърти път на малката Мария, а бащата на новороденото момиченце е припознал трите й по-големи деца. Сега обаче Едуард, Васил и Станимира трябва отново да свикнат със собствената си майка. \r\n\"Раздвоени са децата, защото са свикнали с приемните семейства, каквито и да са били те. Травмите са големи, но смятам, че ще успеем да се справим\", казва щастливата Даниела.", "date": "2018.03.07", "title": "Така се прави! Браво! Майка осъди държавата и си върна децата!"}
{"url": "http://www.bnews.bg/article/238132-shokirashto_ubiystvo_v_sofiya_mlada_zhena_e", "text": "Млада жена е била убита в апартамент в столицата. Арестуван е 27-годишен криминално проявен, приятел на жертвата, потвърдиха за bTV от СДВР. Престъплението е станало на 3 март, но информация за него излиза едва днес. Аутопсията все още не е готова.", "date": "2018.03.07", "title": "ШОКИРАЩО убийство в София! Млада жена е…"}
{"url": "http://www.bnews.bg/article/238125-viktoriya_petrova_izbyaga_dalech_ot_bivshiya_si_i_starite_spomeni_goreshto_foto", "text": "Актуалната Мис Силикон е сложила край на отношенията си с дългогодишния си приятел - ММА боец. Не е ясно каква е паричната, но раздялата е факт. Ден, след като получи наградата „Знаменитост на годината“ в категорията „Силикон“, а преди това и призът за „Моден дебют“, миската се скри на топло. Виктория публикува снимка, на която се припича на морския бряг, а надписът под фотото недвусмислено потвърждава слуховете за раздяла: „ Ново начало! Заслужена почивка, далеч от студа и старите спомени!“. Това пък от своя страна породи множество въпроси сред последователите на силиконката в социалните мрежи. Кой е снимал Виктория, с кого е на почивка. Дали не е бизнесменът, от когото Виктория направи аборт преди няколко месеца и дали той не причината за разрива в отношенията й с бившия. А може да е нова звезда? Все въпроси, на които няма отговор. Поне за сега.", "date": "2018.03.07", "title": "Виктория Петрова избяга далеч от бившия си и старите спомени (Горещо фото)\r\n"}
{"url": "http://www.bnews.bg/article/238133-deputatite_kazaha_ne_na_referendum_za_istanbulskata_konventsiya", "text": "Парламентът отхвърли предложението за референдум за Истанбулската конвенция, предаде БЛИЦ. За референдума гласуваха 67 депутати, против бяха 121, а въздържали се бяха 23-ма народни представители. Както е ясно, след нареждане на Бойко Борисов, е взело решение да изтегли Истанбулската конвенция от дебатиране в парламента.", "date": "2018.03.07", "title": "Депутатите казаха НЕ на референдум за Истанбулската конвенция "}
{"url": "http://www.bnews.bg/article/238127-dilyana_popova_i_asen_blatechki_sa_se_ozhenili_tayno_zaradi", "text": "Издаде ги сватбена халка, която моделката и актриса носи от известно време на ръката си, а на снимките в социалните мрежи почти няма снимка без нея. \r\nСпоред подозренията които тръгнаха, красавицата е сключила таен брак с Блатечки, без да вдига шум. \r\n\"Блатечки не вярва в брака. Може да се е върнал при Диляна, но ако са подписали е по-скоро фиктивно заради Борил, да не расте детето с комплекс за малоценност\", коментират новината колеги на актьора, цитирани от „Телеграф“. \r\n ", "date": "2018.03.07", "title": "Диляна Попова и Асен Блатечки са се оженили тайно заради..."}
{"url": "http://www.bnews.bg/article/238124-nad_1_milion_shte_struva_razshirenieto_na_zelenata_zona_v_sofiya", "text": "1,2 млн. лв. ще струва разширението на зелената зона с 5000 места в четири района на София. Това съобщи общинският съветник и зам.-председател на транспортната комисия към СОС Зафир Зарков пред „Монитор“. Районните кметове на „Оборище“, „Лозенец“, „Възраждане“ и „Красно село“ са поискали повече места за платено паркиране след проведени обсъждания с жителите на кварталите. Идеята е в \"Красно село\" зелената зона да обхване карето от улици между булевардите \"Иван Гешов\", \"Пенчо Славейков\", \"Ген. Тотлебен\" и улица \"Георги Софийски\". Във \"Възраждане\" се предвижда платено да стане паркирането между булевардите \"Сливница\", \"Константин Величков\", \"Александър Стамболийски\", улиците \"Гюешево\", \"Партений Нишавски\", \"Българска морава\", \"Камен Андреев\", \"Добруджански край\", бул. \"Ген. М. Д. Скобелев\" – ул. \"Опълченска\" и ул. \"Димитър Петков\". В район \"Оборище\" се предлага да се плаща за паркиране в карето между булевардите \"Христо и Евлоги Георгиеви\", \"Данаил Николаев\" и \"Ситняково\" и улиците \"Черковна\" и \"Султан тепе\". През октомври миналата година в район „Средец“ в участъка между булевардите \"Цариградско шосе\", \"Евлоги и Христо Георгиеви\", \"Михай Еминеску\" и улиците \"Мизия\" и \"Хан Омуртаг\" бяха разкрити 1193 платени паркоместа и отделно още 31 инвалидни. В „Лозенец“ също бяха въведени 3500 места за платено паркиране. Новата платена зона обхвана участъка между булевардите \"Евлоги и Христо Георгиеви\", \"Драган Цанков\", \"Джеймс Баучер\" и \"Черни връх\". Сега районният кмет Любомир Дреков предлага да се плаща за спиране на колите и в останалата част от квартала. Към исканията на четирите района се очаква да се присъедини и район „Триадица“. Предстои да бъде обявена обществена поръчка на стойност 2 млн. лв за реконструкция на тротоарите в платените зони за паркиране. Очаква се да бъдат ремонтирани над 100 нови места, по които да минат пешеходците. За улеснение на паркирането в столицата ще изградят и три нови буферни паркинга в „Люлин“, на „Централна гара“ и при националния стадион „Васил Левски“, който се очаква да бъде готов още през тази година.", "date": "2018.03.07", "title": "Над 1 милион ще струва разширението на Зелената зона в София "}
{"url": "http://www.bnews.bg/article/238148-57_godishnata_irina_florin_se_sableche_chisto_gola_snimka", "text": "Певицата Ирина Флорин цъфна при Гала, за да поговори за себе си и да покаже каква нова предизвикателна фотосесия е направила за списание. Изпълнителката на \"Цвят лилав\" говореше с русата водеща, докато на плазмата зад тях се показваха различни кадри от последните й професионални снимки за хартиено издание. На корицата му Флорин ще грее чисто гола. На главата си тя има корона, а на ръцете й са сложени червени боксови ръкавици, които прикриват най-интимните й части. Въпреки че е на 57 певицата показва убийствено хубаво и стегнато тяло, на което всяка една жена би завидяла, а всеки мъж не би пропуснал да огледа от глава до пети. Снимката вижте ", "date": "2018.03.07", "title": "57-годишната Ирина Флорин се съблече чисто гола (СНИМКА)"}
{"url": "http://www.bnews.bg/article/238109-dzhenifar_anistan_i_teru_spreli_seksa_godina_predi_razdyalata", "text": "Любовта и привличането между Дженифър Анистън и Джъстин Теру дотолкова са изчезнали, че двамата не правели секс близо година. „Те спяха в различни спални в редките случаи, в които се озоваваха под един покрив“, разкри източник пред RadarOnline. По думите му, Анистън напълно се отказала да вкара в леглото си своя съпруг, който вечно се оправдавал, че е изморен и стресиран. На нея ѝ писнало да се опитва да го съблазни. „Липсата на желание за секс с Дженифър бе една от основните причини, поради която Джъстин прекарваше много време в Ню Йорк. Дженифър се надяваше искрата отново да се разпали помежду им, когато са на едно място, но това така и не се случи“, добави информаторът. Двойката призна, че се разделя на 15 февруари тази година след двегодишен брак. Хора от обкръжението на звездите разкриха, че малко след празниците двамата са имали грандиозен скандал заради нещо дребно, който ескалирал с изнасянето на Теру на хотел. \r\n ", "date": "2018.03.07", "title": "Дженифър Анистън и Теру спрели секса година преди раздялата"}
{"url": "http://www.bnews.bg/article/238117-nevizhdana_evakuatsiya_pri_pozhar_v_sheraton_snimki", "text": "Пожар бушува в столичния хотел Балкан, бивш Шератон,. Посетителите на хотела и персоналът са били евакуирани. Към 18.45 ч. е получен сигнал за излизащ пушек от покрива на хотела. \"Малко преди 19.00 часа на телефон 112 е съобщено, че излиза пушек от покрива на хотела\", разясни говорителят на Главна дирекция \"Пожарна безопасност и защита на населението“ Валентин Кръстев.  \"На място превантивно са изпратени шест пожарни екипа, две автомеханични стълби, спасителният екип на столичната пожарна. Оказало се е, че са се запалили мазнини в аспирацията на едно от заведенията в близост до хотела“, обясни Валентин Кръстев.   Отцепен бил широк периметър около хотел Балкан - от църквата \"Св. Неделя\" до бул. \"Стамболийски\". В близост до мястото на инцидента имаше много хора. Към 19.05 часа ситуацията е овладяна. Няма пострадали граждани.", "date": "2018.03.07", "title": "Невиждана евакуация при пожар в Шератон! (СНИМКИ) "}
{"url": "http://www.bnews.bg/article/238154-izpuskat_kontrolirano_yaz_ticha_zaradi_opasnost_ot_navodneniya", "text": "По разпореждане на министър-председателя Бойко Борисов министрите на земеделието и околната среда пътуват към язовир „Тича“, за да следят организацията по контролираното изпускане на водоема, съобщават от МОСВ. Очаква се то да започне късния следобед. Експерти от „Напоителни системи“ вече са обходили поречието на река Камчия, като са извършили и почистване. Към момента в района няма опасност от наводнения, тъй като речните корита могат да поемат контролираното изпускане. Жителите на близките населени места са информирани за действията на регионалните институции и за всички предприети превантивни мерки.", "date": "2018.03.07", "title": "Изпускат контролирано яз. \"Тича\" заради опасност от наводнения"}
{"url": "http://www.bnews.bg/article/238134-zashto_rusata_zlatka_krie_chalga_minaloto_si", "text": "След като предизвика фурор с превъплъщението си като Ваня Костова в последния епизод на „Като две капки вода“, мнозина запознати припомниха за чалга миналото на плеймейтката. \r\n„Защо се прави на ощипана мома и не си признае, че преди 10 години пееше чалга под псевдонима Голди и беше част от триото „Фатално 3“. Нима се срамува от миналото си\", изригнаха в социалните мрежи. \r\nПреди да стане известна с мъже от подземния свят и уменията си в кревата Златка се пробвала на фолк сцената и мечтаела за кариера на певица. \r\nИнтересно е, че мераци да продуцира подобен тип музика проявила Жени Калканджиева, която била създателката на проекта. Благодарение на дългокраките си манекенки във „Визаж“ Жени искала да прави секси конкуренция на утвърдените имена от „Пайнер“. Идеята на „Фатално 3“ била да се събере на едно място секс блянът на всеки мъж – брюнетка, блондинка и червенокоска. \r\nСлед като издава няколко песни, една от дивите в групата се отказва. За да не пропадне напълно проектът, в който са вкарани доста пари за лустросване на певиците, е повикана по спешност Златка. \r\n ", "date": "2018.03.07", "title": "Защо Русата Златка крие чалга миналото си?"}
{"url": "http://www.bnews.bg/article/238131-nevyana_vladinova_e_aut_ot_svetovna_kupa_v_sofiya", "text": "Невяна Владинова ще пропусне Световната купа по художествена гимнастика в София, стана ясно след публикуването на поименните заявки на участничките в надпреварата. Капитанката на българския национален отбор (индивидуално) в момента лекува контузия в глезена и все още не е напълно възстановена. Това е и причината Владинова да не бъде заявена за участие в състезанието. Целта пред ръководството на Българската федерация по художествена гимнастика и треньорския щаб е Владинова да бъде съхранена за най-важния и отговорен старт тази година - световното първенство през септември в България. \r\nВ първата от четирите Световни купи България ще бъде представена от Катрин Тасева и Боряна Калейн.  Интересът към състезанието в София е огромен. Световният елит пристига у нас за да направи генерална репетиция за шампионата на планетата. С оглед броя на участничките, на практика България ще бъде домакин на две световни първенства. В индивидуалната надпревара ще участват 57 гимнастички от 34 държави. Русия пристига с \"тежката\" си артилерия - сестрите Дина и Арина Аверини. Беларус е заявила Алина Харнаско и Катерина Халхина, Украйна е в състав Влада Николченко и Олена Диатченко. Израел ще бъде представен от Линой Ашрам и Никол Воронков, а Япония от Кахо Минагава и Сумире Кита, а за Италия са заявени Милена Балдасари и Александра Ажурджукулезе. Като треньор на индийската гимнастичка Мегхана Гундлапали е заявена Варвара Филиу, която беше най-добрата гръцка състезателката по художествена гимнастика, чиято майка е българка. При ансамблите борбата за медалите също ще бъде оспорвана. Всички основни конкуренти на българките Симона Дянкова, Елина Бинева, Теодора Александрова, Мадлен Радуканова и Лаура Траатс пристигат в София. Сред заявените 19 ансамбъла са тимовете на Русия, Италия, Беларус, Украйна, Япония, Испания, Южна Корея. Петорката на Израел също ще вземе участие, като треньор на отбора е записана бившата национална състезателка Рахел Вигдорчик (участничка Игрите в Пекин през 2008 година и на световното първенство в Мие 12 месеца по-късно). В заявките отново фигурира Германия с тим мениджър Нешка Робева. Световната купа по художествена гимнастика в София ще се проведе от 30 март до 1 април в зала \"Арена Армеец\".", "date": "2018.03.07", "title": "Невяна Владинова е аут от Световна купа в София"}
{"url": "http://www.bnews.bg/article/238116-ginka_oglavyava_predpriemachi_gerb_i_zapochva_borba_s_koruptsiyata", "text": "Извинете, че този символ на корупцията се появява на моята стена. Но никога не съм подозирал, че една от гербавите метастази - \"Предприемачи - ГЕРБ\" - би могла въобще да мине като идея през главата на някого. Явно през цецовата глава всичко може да мине. \r\nТя - структурата - била изградена \"... на принципите на демократичността, борбата срещу корупцията, защитава икономическата свобода и просперитет, равните възможности и правила за бизнес, свободния пазар и конкуренцията\"?! \r\nАко има нещо по-корумпирано против икономическата свобода, равните възможности и правила на бизнес, свободния пазар и конкуренцията, това може да е само бизнес структура към управляващата партия. \r\nЧудовищно! \r\nИ после се чудите как вървят обществените поръчки. \r\nДобре де, да питам тези хюбнета от структурата, които са част от ГЕРБ или направо подставени лица на функционерите им, утре като паднете от власт, какво ще стане с бизнеса ви. Или разчитате да станете предприемачи от друга партия. \r\nА това ще стане, помнете ми думата. Богомил Бонев, Фейсбук", "date": "2018.03.07", "title": "Гинка - оглавява Предприемачи-ГЕРБ и започва борба с корупцията?"}
{"url": "http://www.bnews.bg/article/238118-proletno_vreme_do_kraya_na_sedmitsata_gradusite_skachat_do", "text": "Преди обяд ще преобладава слънчево време. В следобедните часове облачността ще е променлива, над Западна България по-често значителна, в отделни райони ще превали дъжд. Ще духа слаб до умерен вятър от запад-югозапад. Максималните температури ще са между 15 и 20 градуса, по-ниски ще останат по поречието на Дунав. Над планините облачността ще е променлива с превалявания от дъжд, над 2000 метра- от сняг. Ще духа умерен до силен западен вятър. Максималната температура на височина 1200 метра ще е около 10 градуса, на 2000 метра – около 3 градуса. В четвъртък ще преобладава облачно време, на повече места ще превали дъжд, над 900-1000 метра - сняг. По-съществени ще са валежите в югоизточните райони, където са възможни и гръмотевици. Вятърът ще се ориентира от северозапад, ще се усили и с него за кратко ще нахлуе студен въздух. В петък вятърът ще отслабне, облачността ще се разкъса и ще намалее до слънчево. Ще се затопля и през почивните дни максималните температури ще достигат, а в отделни райони и ще надхвърлят 20 градуса.", "date": "2018.03.07", "title": "Пролетно време до края на седмицата! Градусите скачат до… "}
{"url": "http://www.bnews.bg/article/238121-v_sofiya_shte_e_strashno_narodat_darpa_shaltera_na_borisov_3_shte_ima_li_novi_izbori", "text": "Сделката за ЧЕЗ преобръща каруцата   В София напрежението ще е 220 V. Целодневен митинг и два тематични протеста под прозорците на Министерския съвет ще тестват днес дали може да се повторят събитията от февруари-март 2013 г. и да бъде гътнато от власт третото правителство на Бойко Борисов насред Европредседатеството. Левицата обяви, че не стои зад организацията на протестите. Протест под надслов “Да Му дръпнем шалтера! Оставка!” днес тук организира и внукът на вожда Георги Димитров, който носи неговото име. Няколкостотин души са уверили във Фейсбук, че ще подкрепят изявата “Настояваме за: Незабавна оставка на джендър-правителството. Служебен кабинет за прочистване на Бардака. Смяна на Системата. България над всичко! За нов курс и нова власт!”, пише на страницата на събитието в социалната мрежа. Друг тематичен протест „Да разтуряме кочината”, свиква отново от Фейсбук друг журналист - Йордан Мичев. ГЕРБ не пропуснаха да отбележат, че от БСП се опитвали да яхнат протестите. На фона на всичко това, от ГЕРБ успокояват с думите: “Категорично няма да има вдигане на цената на тока. Потребителите да бъдат спокойни - държавата с всички законни средства ще се противопостави на всяко самоволно искане за увеличение на цената на тока”, заяви вчера депутатът от ГЕРБ и зам.-шеф на енергийната комисия в парламента Валентин Николов. Както писахме от БСП внесоха в прокуратурата 3 сигнала за ЧЕЗ. Обикновено Борисов се намесва и успява да потуши всяко напрежение…. за сега, а този път трябва да видим ще успее ли? Истанбулската конвенция се изтегли, за да няма бутане на Кабинета Борисов 3, а сега след скандала с ЧЕЗ въпросът е – какво ще направи, за да не се озове отново в ситуацията на 2013 година? Денят предвещава да е изпълнен с напрежение и новини – следете ги в BNews!", "date": "2018.03.07", "title": "В София ще е СТРАШНО! Народът дърпа шалтера на „Борисов 3”, ще има ли нови избори?"}
{"url": "http://www.bnews.bg/article/238119-upravlyavashtite_se_podmokriha_narodat_iskal_da_gi_svali_ot_vlast_chrez_protesti", "text": "Управляващите се подмокриха от страх и родиха поредица от глупави изказвания. Най- фрапиращото обаче бе изречено на дадения брифинг в парламента, а именно \"Искат да ни свалят чрез протести на, които нямат право\"! Г-да управляващи, (за сега) народът може да ви изхвърли, когато поиска и, по което време пожелае и причината затова е много проста - като за управляващи! И така преди да ви изхвърли народа е редно и да ви просвети поне на някои текстове от Конституцията! И така: Чл. 1.  \r\n(1) България е република с парламентарно управление. \r\n(2) Цялата държавна власт произтича от народа. Тя се осъществява от него непосредствено и чрез органите, предвидени в тази Конституция. Чл. 43.  \r\n(1) Гражданите имат право да се събират мирно и без оръжие на събрания и манифестации. Дори само тези два текста от Конституцията са достатъчни, за да проумеят управляващите силата на народа. Но, за да няма съмнения ще обясним какво означава думата манифестация: Манифестация- Открита индивидуална публична изява на идеи или отношение към съществуващия политически или държавен ред. Е, дано управляващите да са разбрали, че народът може да ги уволни когато си поиска, просто защото той ги е назначил!", "date": "2018.03.07", "title": "Управляващите се подмокриха! Народът искал да ги свали от власт чрез протести!"}
{"url": "http://www.bnews.bg/article/238120-ubitiyat_plah_bil_dilar_na_glasove_za_gerb", "text": "С редакцията на informiran.net се e свързал полицай, работещ в пловдивското РПУ, в което 4 дни държаха  арестуван д-р Димитров. Публикуваме статията без редакторска намеса: \r\n„Не вярвайте на тези глупости, нормално е да има противоречия в подобна скалъпена версия“ – така ни обясни разследващият полицай Т.К. от РПУ-то.Той пожела анонимност, но се съгласи поне инициалите му да съобщим, защото му било ясно, че и без това ще го разкрият. „Те знаят кой съм. Двама-трима в РПУ-то се противопоставихме на комплота, бързо ще ни открият. Но ме пишете като инициали, за всеки случай…“ – обясни ченгето.Цялата работа се върти не около Плъха, като дребен престъпник и обирджия, а като едър дилър на гласове, ползван от ГЕРБ. „Той им вкарва поне 5000 гласа на всеки избори, и получава добри пари за това. Сега без него цялата система ще се разпадне и докато намерят друг, който да може да прави същото, ще имат доста по-слаби резултати в Пловдив“ – обясни полицаят.Припомняме, че на последните местни избори герберският кмет Мамин Ваньо бе избран с няколко стотин гласа разлика в супер фалшифицирани избори. Сега без 5000 бройки, положението става доста трудно. „Докторът е действал напълно законно – бил е в дома си, онзи влиза, напада го с нож и го ранява. Докторът го гръмва и той пада от прозореца върху колата, където са го намерили. За такова нещо дори не се образува дело, защото в рамките на дома, неизбежната отбрана не се преценява. Счита се, че си невинен“ – каза Т.К.Но властта искаше да отмъсти за дилъра на гласове и скалъпи обвинение. Само че народът се вдигна и щеше да помете правителството. Затова и пуснаха човека. Но за да измият очи, съчиниха тази безсмислица.„Как може 30 минути да дебнеш жертвата, и после това да е „неизбежна отбрана“ – попита полицаят. „Как може да си бил фактически в „престъпна група“, заедно с приятелите, които си извикал, и да те пуснат от ареста?“Ако наистина беше такъв рецидивист и бандит, докторът никога нямаше да го пуснат. С тези обвинения, той няма къде другаде да е. Но той не е, знаят че обвиненията са бутафория, и сега върху нея намазаха друга бутафория, та да има как да го пуснат, каза ченгето.„Всичко се прави, за да се спаси Бойко Борисов. Той нареди да започне целия комплот, и той щеше да го отнесе от гневната тълпа. Сега всичко се усмирява, а докторът няма да бъде осъден, защото просто обвиненията си противоречат едни на други“.„Истината трябва да се знае, опитахме да кажем на колегите, че не може полицията до безкрай да прикрива престъпленията на властта. Но колегите повечето се страхуват за работата си, и предпочитат да мълчат“ – завърши Т.К.", "date": "2018.03.07", "title": "Убитият Плъх бил дилър на гласове за ГЕРБ?"}
{"url": "http://www.bnews.bg/article/238137-protestirashti_nahluha_v_ministerski_savet_politsayka_e_tezhko_postradala", "text": "Млада полицайка е пострадала сериозно при опитите да спре заедно с колегите си протестиращите, които преди минути са се опитали да нахлуят в сградата на Министерския съвет. Сред агитката, която се е пробвала да влезе в сградата на властта, е имало и няколко видни депутати от БСП. Униформената служителка на реда се оплакала, че е получила няколко удара в гръб, които са били нанесени ожесточено с твърд предмет. Полицайката не е могла да види кой стоварва ударите по тялото й, защото е била атакувана зад тила й. МВР издирва извършителите на нападението! \r\n ", "date": "2018.03.07", "title": "Протестиращи НАХЛУХА в Министерски съвет! Полицайка е тежко пострадала! "}
{"url": "http://www.bnews.bg/article/238097-aneliya_progovori_za_svatbata_si_s_turskiya_diplomat_i_dzhukite_na_dashterya_si", "text": "Певицата Анелия проговаря за първи път пред списание LOVE style дали ще се омъжва за турски дипломат, както се пише навсякъде по светските сайтове. „Няма такова нещо. Спекулациите за това тръгнаха покрай работата ми с турското посолство, но няма никаква истина. С всички, които работят в тази институция, имам прекрасни приятелски и професионални отношения. Аз съм в такъв етап от живота си, че едва ли ще предприема крачка да сключа брак. Нямам никакво желание за сватба. А и вече съм била булка. В момента за мен е важно да имам партньор, на когото да мога да разчитам, с когото да споделям и да прекарваме времето си заедно. А дали има мъж до мен в момента? Не, нямам. Добре де… може и да имам”, обяснява Анелия. Изпълнителката коментира и широко дискутираните снимки на дъщеря си Ивон в интернет, на които сякаш си е правила корекция на устните. Анелия обаче твърди, че наследницата й не се е подлагала на никакви интервенции. „Не бих й позволила подобно нещо и в това съм категорична. Ивон е в такава възраст, в която й е интересно да се гримира и експериментира. Естествено, не ходи на училище по този начин. Тя е на 14 години и заедно с нейните съученички следят инстаграм и виждат как изглеждат световните звезди. Но това е напълно нормално за момичета, които са в осми клас...Няма как да тормозя детето си само защото някой е взел нейна снимка и я е коментирал. За мен много по-важно е да говоря с нея за образованието й и нещата, с които тепърва ще се сблъсква –наркотици, полов живот”, признава певицата. \r\n ", "date": "2018.03.07", "title": "Анелия проговори за сватбата си с турския дипломат и джуките на дъщеря си"}
{"url": "http://www.bnews.bg/article/238122-lazhe_li_valeri_simeonov_ili_prosto_e_nekompetenten_i_kak_spretna_mezhdunaroden_skandal_s_rusiya_vizhte", "text": "В студиото на \"Денят започва\" по БНТ вицепремиерът Валери Симеонов заяви, сделката с ЧЕЗ не е стратегическа, както и че самото предприятие не е стратегическо. Истина ли е това? Чел ли е Симеонов ПМС 181? ПОСТАНОВЛЕНИЕ № 181 ОТ 20 ЮЛИ 2009 Г. ЗА ОПРЕДЕЛЯНЕ НА СТРАТЕГИЧЕСКИТЕ ОБЕКТИ И ДЕЙНОСТИ, КОИТО СА ОТ ЗНАЧЕНИЕ ЗА НАЦИОНАЛНАТА СИГУРНОСТ Чл. 1. (1) Определя стратегическите обекти и дейности, които са от значение за националната сигурност на Република България и които са част от критичната инфраструктура, в единен списък съгласно приложението. VI. (Изм. - ДВ, бр. 5 от 2013 г., предишен раздел V - ДВ, бр. 22 от 2016 г., в сила от 22.03.2016 г.) Сектор \"Енергетика\" 1. Стратегически дейности: 1.1. Управление на отрасъл енергетика; 1.2. Производство на електрическа енергия, добив на въглища и експлоатация на хидротехнически съоръжения; 1.3. Дейности по съхранение и транспорт на свежо ядрено гориво и на отработено ядрено гориво, управление на радиоактивни отпадъци и извеждане от експлоатация на ядрени съоръжения; 1.4. Пренос на електрическа енергия; Симеонов демонстрира подозрителна информираност за бизнеса на Гинка Върбакова, но не и познаване на ПМС 181. Лъже ли Валери Симеонов или просто е некомпетентен? В същото време той успя да спретне и международен скандал с Русия! Същият изрече куп обидни квалификации срещу руския патриарх наричайки го агент на КГБ Михайлов. Всичко това се случи в студиото на Българската национална телевизия, с което скандалът придобива още по- сериозни измерения! С поведението си тоалетния министър е напълно възможно да бъде определен като персона нон грата за Русия.  ", "date": "2018.03.07", "title": "Лъже ли Валери Симеонов или просто е некомпетентен? И как спретна международен скандал с Русия – вижте! "}
{"url": "http://www.bnews.bg/article/238130-otkriha_granata_do_ruskata_tsarkva", "text": "Работници от фирмата по чистота в Пловдив са открили граната в района на църквата “Св. Николай“ на бул.“Копривщица“ в града. Сигналът е подаден на тел. 112 около 5.30 часа тази сутрин от работници от сметоизвозваща фирма, които са открили гранатата в контейнер за смет, предаде БНР. \r\nНа място са изпратени два полицейски екипа от Второ РУ на МВР и един противопожарен автомобил. \r\nПредполага се, че откритото взривно устройство е старо, защото в района е имало военни поделения. \r\nИзвикани са специалисти от ДОТИ - София, за да проверят сигнала и евентуално да обезвредят гранатата. \r\nРайонът до храма на бул. \"Копривщица“ е отцепен и обезопасен от полицейски екипи.", "date": "2018.03.07", "title": "Откриха граната до Руската църква "}
{"url": "http://www.bnews.bg/article/238146-ginka_chez_a_razhodi_toaleti_za_250_bona", "text": "Една от най-обсъжданите жени в България – Гинка Върбакова се появи в парламента с тоалети, съчетани с аксесоари, които се равняват на 200 средни работни заплати, пише „Галерия“. \r\nРоклята, мантото, часовникът, чантата и бижутата на никому неизвестната доскоро Гинка струват най-малко 200 000 лева, изчисляват модни експерти. \r\nМалката черна рокля е на цена най-малко 10 000 евро, тъй като е изработена от изключително скъпа материя. Мантото в бебешко синьо от висококачествен фин кашмир се търгува в европейските бутици за 20 000 евро. Чантата „Ерме“ със златни акценти достига цена 30 000 евро. Часовникът, вероятно с верижка от крокодилска кожа е най-малко 40 000 евро. Макар и дискретно, колието около врата на Гинка едва ли е купено за по-малко от 10 000 евро. Според мнозина на ръката й грее пръстен с диамант на стойност 20 000 евро. \r\nКато се тегли чертата се оказва, че Гинка се разхожда в парламента с тоалети и аксесоари за приблизително около 250 000 лева.", "date": "2018.03.07", "title": "Гинка ЧЕЗ-а разходи тоалети за 250 бона\r\n"}
{"url": "http://www.bnews.bg/article/238140-dani_zlatkov_skochil_na_boy_sled_pokana_za_seks_podrobnosti", "text": "Покана за секс е причината за боя между бившия футболист Даниел Златков и благоевградчанина Оливер пред дискотека в югозападния град, разкрива \"Телеграф\". Двойникът на Кристиано Роналдо си признал всичко на разпит в полицията, като обяснил \"грубото отношение и обидите към жена си\" пред униформените. \"Предложи ми тройка или четворка с участието на жена ми\", разкрил ММА боецът с един мач пред властите като причина за агресията си и допълни, че Оливер преди това поискал двамата да се бият. \"Оливър ми каза, че винаги е искал да се бие с мен. Аз му отказах. Тогава започна да обижда съпругата ми с думи, които не искам да повтарям. Тогава го ударих\", допълва разказа си Златков. В момента се очаква епикриза за състоянието на бития от БГ Роналдо - Оливер, за да се прецизира обвинението, като се очаква то да бъде променено от лека на средна телесна повреда.", "date": "2018.03.07", "title": "Дани Златков скочил на бой след покана за секс (Подробности)"}
{"url": "http://www.bnews.bg/article/238108-pamela_andersan_se_omazhva_za_peti_pat", "text": "50-годишната актриса и модел вече беше омъжена четири пъти – за Томи Лий от 1995 до 1998, Кид Рок от 2006 до 2007 и два пъти за Рок Соломон от 2007 до 2008 и отново от 2014 до 2015! Но след всичко това тя не се отказва и все още е решена да открие най-добрия партньор като споделя, че има намерение да вдигне сватба за 5-ти път.. Тя казва: “Искам да се омъжа отново. Но вече съм го правила доста пъти“. Звездата от “Baywatch“, която има двама сина – Брандън (21) и Дилан (20) от първия си съпруг Томи Лий, напоследък беше свързвана с доста мъже, включително Julian Assange, френският футболист Адил Рами и дори руският президент – Владимир Путин. И въпреки че Памела не потвърди нито един от слуховете, тя признава, че не може да бъде задоволена само от един мъж. В интервю актрисата каза: “Един мъж не може да се справи с всичко – има един за секс, един за разговори и един за забавления“. Въпреки това Памела наскоро сподели, че прави секс само с мъже, в които е влюбена и не обича лошите , празни любовни ласки. Тя каза: “Какво ще направите, ако видите някой във влака и погледите ви се срещнат? Не искам да търся никой онлайн. Мога да го срещна в асансьора. Искам да имам подобен момент с някой и да го изживея“. “Сексуалната революция ни даде свобода, но също така и този празен, лош секс. Имам приятели, които споделят, че съжаляват за всичко, което са направили и накрая са сами. Толкова много секс с непознати не е добре за вас. Никога не бива да правите секс с някой, в който не сте влюбени“. \r\n ", "date": "2018.03.07", "title": "Памела Андерсън се омъжва за пети път"}
{"url": "http://www.bnews.bg/article/238123-vodata_napira_nivoto_na_ezero_vaya_se_pokachva_shte_ima_li_izvanredna_situatsiya", "text": "Водата в бургаското езеро Вая продължава да се повишава и в следващите дни се очаква ново покачване, каза в предаването „Тази сутрин“ по bTV директорът на Дирекция „Обществен ред и сигурност“ Веселин Василев. Вчера в ниските части край езерото беше изградена пясъчна дига заради повишените нива на водата след последните дъждове и топенето на снегоевете. Във Вая се вливат няколко реки, една от тях – река Айтоска, идва от Айтоския Балкан, където се е натрупал доста сняг. Последните данни показват, че за изминалите 24 часа нивото се е вдигнало със седем сантиметра и продължава да се вдига, каза Василев. Предвид прогнозата за топло време днес и дъждове утре, това означава, че нивото ще продължи да се вдига, затова вчера предприехме действия и изградихме тази дига, каза той. По думите му засега не се предвиждат други мерки, но езерото ще бъде наблюдавано и има готовност за надграждане на дигата. В язовир „Мандра“ нивото също е повишено, отчете Василев. Там всички шлюзове са отворени и през преливниците водата прелива. За момента няма опасност за населението, посочи той. На 22 водни обекта на територията на общината, на общинските язовири и всички реки и дерета са разположени датчици, които следят нивото на водата и препращат данните към информационната система за ранно предупреждение за наводнения, обясни Галя Байчева, началник отдел „Управление при кризи“.", "date": "2018.03.07", "title": "ВОДАТА напира: Нивото на езеро Вая се покачва! Ще има ли извънредна ситуация?"}
