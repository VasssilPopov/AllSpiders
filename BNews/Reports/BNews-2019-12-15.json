{"url": "http://www.bnews.bg/article/264811-dzhambazki_praznuval_ot_obyad_evropredsedatelstvoto_snimka", "text": "\n След като евродепутата Ангел Джамбазки бе заловен да шофира с 1,5 промила алкохол и хората започнаха да се ровят из архивите, се оказа че Джамбазки обича да си пийва от ранни зори и то не какво да е, а вино с бира. Без значение от датата би следвало Джамбазки да е наясто, че никак не е препоръчително да се смесват два вида алкохол, камоли силен концентрат и бира. Но може би всеки сам може да си направи изводи как другаря евродепутат е седнал зад волана с това количество алкохол в кръвта. Срам няма със сигурност, щом го афишира съм в личният си профил във Фейсбук.  \r\n\r\n \r\n\r\n   \r\n \n\t\t\t\t\t\t", "date": "2019.12.15", "title": "Джамбазки празнувал от обяд Европредседателството(СНИМКА)"}
{"url": "http://www.bnews.bg/article/264809-borisov_poseche_nagliya_domuschiev_darzhavata_pari_za_var_nyama_da_dade", "text": "\n Премиерът Бойко Борисов отговори на предложението на Кирил Домусчиев държавата да отпусне пари за въвеждането в България на технологията VAR (ВАР) за видеоасистент на съдиите. \r\n\r\n Босът на \"Лудогорец\" го отправи вчера след заседание на Изпълкома в оставка на БФС, на което бе взето решение да се сформира комисия за ВАР. Идеята е на Домусчиев, който дни по-рано се изказа остро срещу съдията Георги Кабаков, ръководил мача \"Лудогорец\" - \"Черно море\" (1:1). \r\n\r\n Бизнесменът призова ВАР да влезе в елитната ни efbet Лига възможно най-скоро, за да може \"футболът да възтържествува\". \r\n\r\n \"Държавата е на всички хора. Нали затова се борихме за демокрация, така Бойко Борисов отговори на репортерски въпрос след форума за Западните Балкани. - Като кажеш държавата, това не са други хора. Това е твоята държава, твоите пари, твоите данъци... Въпросът е дали българските данъкоплатци са съгласни да дадат пари, от своите пари за футболните клубове? Защото президентите не желаят сами да си сложат ВАР, а искат да се наричат с гръмките думи президенти.\" \r\n\r\n Идеята за ВАР в България не е нова, но досега президентът на БФС в оставка Борислав Михайлов я стопираше, тъй като по думите му е много скъпа, пък и българските стадиони не са подготвени за камерите, информационните табла и всичко останало, влизащо в оборудването за видеоасистента. \r\n\r\n Според Михайлов само ВАР струва няколко милиона, отделно е подготовката на арените. Той прогнозираше минимум 2-3 години до внедряването на технологията. \r\n\r\n В петък Домусчиев заяви, че след като правителството афиширало желание да помага на клубовете и някъде изградило осветление и терени, трябвало да осигури и парите за ВАР. А отборите да дадат минимални суми. \r\n \n\t\t\t\t\t\t", "date": "2019.12.15", "title": "Борисов посече наглия Домусчиев. Държавата пари за ВАР няма да даде."}
{"url": "http://www.bnews.bg/article/264814-s_koi_praznichni_stoki_tryabva_da_badem_vnimatelni", "text": "\n Щандовете за украса често крият и рискове. Това доказа държавната инспекция по магазините. За 88 от 232 проверени светлинни гирлянда се оказа, че не отговарят на изискванията. Акцията на Агенцията по метрологичен и технически надзор продължава. Целта е да гарантира безопасност при пазаруването на украса и на подаръци за празниците. \r\n\r\n За осма поредна година Агенцията за метрологичен и технически контрол провежда кампания за безопасна Коледа. „Проверени са около 600 артикула за първите десет дни на кампанията, в над 300 обекта. Основното, за което потребителят трябва да следи е „CE” маркировката. Когато тя липсва, би означавало, че този продукт не е изпитан и не отговаря на европейските норми за безопасност. Второто задължително наличие е на инструкция за безопасност на български език. Също така е важно да бъде посочен производителят и вносителят на избрания от нас продукт”, посочи Мирослав Йотов от Държавната агенция по метрологичен и технически надзор. \r\n \n\t\t\t\t\t\t", "date": "2019.12.15", "title": "С кои празнични стоки трябва да бъдем внимателни?"}
{"url": "http://www.bnews.bg/article/264815-rehabilitator_raboti_s_14_godishnoto_momiche_udareno_ot_dzhip_v_sofiya", "text": "\n Подобрява се състоянието на 14-годишното момиче, което пострада при катастрофа на столичния бул. \"Никола Вапцаров\" в петък вечерта. \r\n\r\n То е в стабилно състояние и нормален пост-оперативен период, информират от „Пирогов”. С него работи рехабилитатор, а лечението му продължава в Детската травматология на здравното заведение. \r\n\r\n Приятели и съученици на загиналото при инцидента 13-годишно момиче отрупаха мястото с цветя в събота.  \r\n\r\n По случая с двете блъснати момичета е образувано досъдебно производство, а назначените по случая експертизи ще покажат дали те са минали на червено и дали шофьорът е превишил скоростта. \r\n\r\n Шофьорът твърди, че не е карал бързо и че децата внезапно изскочили на шосето. По думите му скоростта, с която се е движил, е била около 50-60 км/ч.  \r\n \n\t\t\t\t\t\t", "date": "2019.12.15", "title": "Рехабилитатор работи с 14-годишното момиче, ударено от джип в София"}
{"url": "http://www.bnews.bg/article/264812-zemetresenie_s_magnitud_6_9_raztarsi_filipinite", "text": "\n Земетресение с магнитуд 6,9 разтърси Филипините, предадоха световните агенции, като се позоваха на американския Геофизичен институт. \r\n\r\n Епицентърът на труса е бил на 56 километра югозападно от град Давао, на дълбочина от 53 километра. \r\n\r\n Няма данни за разрушения и материални щети към този момент. Не е издадено и предупреждение за цунами. \r\n \n\t\t\t\t\t\t", "date": "2019.12.15", "title": "Земетресение с магнитуд 6,9 разтърси Филипините"}
{"url": "http://www.bnews.bg/article/264818-dve_balgarski_grazhdanki_sa_arestuvani_v_milano", "text": "\n Две български гражданки са арестувани в Милано заради обир на кипърска студентка, пишат италианските издания \"Кориере дела сера\" и \"Джорно\", цитирани от БТА. \r\n\r\n Двете жени са на възраст 38 и 43 г. Те са предизвикали подозрение у патрулиращи полицаи, които ги проследили до магазин за обувки на централна улица в града. \r\n\r\n Двете жени влезли там и едната взела обувки, преструвайки се, че иска да ги пробва. Тя седнала до 22-годишна студентка, която също пробвала обувки и била оставила чантата си без наблюдение. \r\n\r\n Тогава обирджийката за секунди отворила ципа на чантата и взела портмонето в нея. \r\n\r\n После двете жени напуснали магазина набързо, но веднага били заловени от наблюдаващите ги полицаи, които върнали откраднатата сума на 22-годишното момиче. \r\n \n\t\t\t\t\t\t", "date": "2019.12.15", "title": "Две български гражданки са арестувани в Милано "}
{"url": "http://www.bnews.bg/article/264813-politsiyata_zasilva_proverkite_na_patya_zaradi_chestite_katastrofi", "text": "\n Полицията засилва проверките на пътя в опит да намали честите катастрофи с пострадали и жертви. В последните дни станаха няколко тежки инцидента, при които загина дете, а други три пострадаха и то само в района на София. \r\n\r\n От началото на годината в страната са станали 6413 тежки катастрофи, 594 души са загинали, а над 8000 са ранените. Средно на ден у нас живота си на пътят губят двама души. Черната статистика поставя страната ни на челно място сред държавите членки на ЕС по брой жертви на пътя. \r\n\r\n От тази нощ засилено полицейско присъствие има на местата с концентрация на катастрофи в тъмната част на денонощието. \r\n\r\n Вчера вътрешният министър Младен Маринов представи нова структура, която ще обединява силите на полицията, пожарната и пътната агенция в координационен център. Целта на звеното е при възникване на инцидент всички отговорни институции да реагират своевременно, припомня БГНЕС. \r\n\r\n Центърът няма да изземва функциите на спешния телефон „112“. Дежурните оттам ще подават сигналите на центъра. Той ще разполага с монитори, на които в реално време се виждат всички пътни участъци в ремонт. При нужда или задръствания отделните регионални структури на МВР ще изпращат допълнителни пътни полицаи. \r\n\r\n Центърът ще разполага с базата данни на всички институции. При сигнал на пътя ще може да се вижда дали шофьорът има нарушения, дали е с валидна книжка, дали е употребил алкохол. \r\n\r\n Гражданите също могат да изпращат клипове със засечени нарушители, които по-най-бързия начин може да се спрат от пътните полицаи. \r\n \n\t\t\t\t\t\t", "date": "2019.12.15", "title": "Полицията засилва проверките на пътя заради честите катастрофи"}
{"url": "http://www.bnews.bg/article/264817-barekov_koy_skri_piyanskoto_prestaplenie_na_dzhambazki_pochti_edna_sedmitsa", "text": "\n Днес във Фейсбук попаднахме на коментар на Николай Бареков по повод пиянските истории на Ангел Джамбазки и кой и как го покрива. Вижте какво написа той в личният си профел в социалната мрежа. \r\n\r\n \r\n\r\n Възможно ли е нарушител на българските закони да представлява България в Европарламента? Още повече да се самонарича “патриот”. Отговорът е ясен. Но по-важни са въпросите, на които следващите дни Ангел Джамбазки, босът му Каракачанов и Прокуратурата ще трябва да отговорят преди да се случи най-логичното - Джамбазки да напусне политиката и Брюксел завинаги. \r\n\r\n В противен случай България ще стане за резил в Европа, а след пет години Джамбазки ще се прибере в къщи с нов 1 милион от заплати и режийни в банковата си сметка (той вече е милионер от първия си мандат, спечелен на гърба ми). \r\n\r\n И така. КОЙ скри пиянското престъпление на Джамбазки почти една седмица? Защо не присъстваше в криминалната сводка на МВР евродепутатът, при положение, че там е описвана всяка постъпка с много по-малка обществена опасност? Колко наредби и закони са нарушени, за да прикрият истинските промили в кръвта на Джамбазки, за да избегне наказанието и затвора? Защо кръвната проба е взета във ВМА, която е изцяло под контрола на боса му и военен министър Каракачанов? Колко време е минало между двете проби и колко са случаите въобще на такова драстично разминаване между кръвна проба и дрегер? Защо случаят с пияния Джамбазки се разчу чак, когато беше нагласена и кръвната му проба? \r\n\r\n След като дежурният по МВР докладва всяка сутрин още в 6 часа цялата оперативна обстановка в страната на премиера Борисов, бил ли е докладван случая с пияния шофьор Ангел Джамбазки още на 8 декември сутринта? Ако пък не - защо и по чие разпореждане? \r\n\r\n (Нямам никакво съмнения в интуицията на политика Борисов и в това, че ненавижда пияниците, особено зад волана.) Каква е ролята на силовия вицепремиер Каракачанов, който пряко контролира МВР, за да бъде прикрит по време и по размери случая с престъплението на машата му Ангел Джамбазки? Освен моралните щети за извършителя на престъплението Джамбазки прикриването на неговото пиянско шофиране може да нанесе неизброими морални и политически щети на цялата деморализирана управленска конструкция ГЕРБ - ВМРО. \r\n\r\n Изходът е: незабавно разследване на прокуратурата, съд и присъда. Потенциални убийци като Джамбазки всеки ден взимат невинни жертви по българските пътища. България е на първо място в Европа по убити от пияници на пътя, а Джамбазки е “лицето на България в Европа”. \r\n\r\n \r\n \n\t\t\t\t\t\t", "date": "2019.12.15", "title": "БАРЕКОВ: КОЙ скри пиянското престъпление на Джамбазки почти една седмица?"}
{"url": "http://www.bnews.bg/article/264816-chetvarti_sme_v_es_po_razhodi_na_domakinstvo_za_hrana_i_napitki", "text": "\n България е четвърта в Европейския съюз по разходи на домакинство за храна и безалкохолни напитки. Това е равносметката на Евростат за 2018 г. \r\n\r\n Домакинството у нас отделя над 19% от парите си за храна и безалкохолни напитки. Изпреварват ни само Естония, Литва и Румъния. Най-малко харчат във Великобритания и Ирландия. \r\n\r\n През 2018 г. домакинствата в Евросъюза са похарчили 1 милиард и 47 милиона евро за храна и безалкохолни напитки – или 6,6% от БВП на ЕС. \r\n\r\n Сумата е третата най-голяма след разходите за жилището, вода, електричество, газ и транспорт. \r\n\r\n Похарчените пари на лице от семейството са средно 1700 лева на година. \r\n\r\n \r\n\r\n Ядем по-малко хляб и тестени изделия \r\nКонсумираме повече зеленчуци, месо и кисело мляко \r\nПушим повече цигари \r\nПием повече алкохол \r\n\r\n Когато пилешкото е домашно, а зеленчуците от градината извън големия град,  сумата на касата в магазина не е толкова стряскаща, казва Тодор Петков. Там оставя до 25 лева седмично. \r\n\r\n В града обаче Милена харчи повече – 500 лева на месец. Отива на пазар веднъж седмично със списък. \r\n\r\n Експерти казват, че по-малкото време за приготвяне на храната носи риск. \r\n\r\n Днес похарчените пари са с 40% повече от тези преди 10 години, показва статистиката. \r\n \n\t\t\t\t\t\t", "date": "2019.12.15", "title": "Четвърти сме в ЕС по разходи на домакинство за храна и напитки"}
{"url": "http://www.bnews.bg/article/264810-teodor_mihaylov_dzhambazki_se_pokri_za_da_neotgovarya_na_neudobni_vaprosi", "text": "\n Днес във Фейсбук попаднахме на поредната публикация на Теодор Михайлов, който този път ни съобщава, че Джамбазки го е блокирал и покрил, за да не отговоря на неудобните въпроси.  \r\n\r\n Вижте какво написа Михайлов в личният си профил в социалната мрежа! \r\n\r\n \r\n\r\n Евродепутатът Ангел Джамбазки ме е блокирал. Може би за да не прочете следващите ми въпроси (които придворната журналистика няма да му зададе): \r\n\r\n - Къде и в колко часа те провериха за алкохол? \r\n- Къде и в колко часа даде кръвна проба? \r\n- Имаше ли още някой в колата и не ти ли каза, че никак, ама никак не е хубаво да сядаш зад волана пиян? \r\n- Звъня ли на някой да те ‘оправи’? \r\n- Може ли нулата в показанията 1,08 да била шестица? \r\n- Защо инцидентът не е описан в сводката на МВР? \r\n- Защо 5 дни никой нищо не казваше? Чакахте всичко да се размине ли? \r\n- Защо ти е пистолет и носиш ли го, когато си пил? \r\n- Когато те задържаха с пистолет с патрон в цевта на летището, служба КОС заинтересува ли се защо така правиш? \r\n\r\n И последно: \r\n\r\n - Кога ще подадеш оставка? \r\n \n\t\t\t\t\t\t", "date": "2019.12.15", "title": "Теодор Михайлов: Джамбазки се покри, за да неотговаря на неудобни въпроси "}
{"url": "http://www.bnews.bg/article/264819-pogrebaha_sadiya_maya_popova_otkrita_martva_v_doma_si", "text": "\nПогребаха откритата мъртва в четвъртък в дома й съдия Майа Попова в гробищния парк в Пазарджик. На погребението присъстваха роднини, близки, приятели и колеги, пише \"24 часа\". \r\n\r\nМайа Попова започва работа като съдия изпълнител, а от 2006 г. е съдия по наказателни дела в районния съд в Пазарджик. Четири години по-късно е повишена до зам.-председател на районния съд.  \r\n\r\nНа 28 април 2011 г. съдия Попова е открита в безсъзнание в автомобила си, който се е ударил в паркирана кола. \r\n\r\nДокато е в безсъзнание в болницата, на Попова е взета кръвна проба, която показва 5.2 промила алкохол в кръвта. Повторна проба, взета 3 часа по-късно, показва 3,9 промила. \r\n\r\nСлед възстановяването си Попова заяви, че не е пила алкохол, а не се е чувствала добре със здравето. На път за работа й прилошало и се събудила в болницата. \r\n\r\nТази случка е повод Попова да бъде понижена от зам.-председател на районния съд в редови съдия, а през 2015 г. беше осъдена от окръжния съд в Пловдив на 2 г. пробация. Въпреки присъдата, Попова не беше отстранена от работа, защото не е наказана с ефективно лишаване от свобода. \r\n\r\nСлед инцидента съдия Попова премина в гражданската колегия на районния съд, като в годишния отчет за 2017 г. на съда беше обявена за съдията с най-добри показатели в своята област на правораздаване. През 2018 г. Висшият съдебен съвет (ВСС) я повиши в ранг окръжен съдия. \r\n\r\nСъдебно произвоство разследва смъртта й, потвърдиха от прокуратурата без да разясняват подробности. \n\t\t\t\t\t\t", "date": "2019.12.15", "title": "Погребаха съдия Майа Попова, открита мъртва в дома си"}
