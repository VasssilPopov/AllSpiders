{"url": "http://www.bnews.bg/article/263082-shefat_na_beso_progovori_krastnikat_na_detsata_mu_iskal_da_mu_vzeme_biznesa", "text": "\n Шефът на тузарското столично заведение „Бесо“ Емануил Лазаров най-накрая проговори. Той разказа пред БТВ своята версия за погрома на ресторанта от преди седмици. \r\n\r\n „Пристигат група мъже, сядат на една маса, разговарят със салонния управител, след което започват да чупят и да трошат заведението. Когато пристигнах, разбрах, че има послание отправено към мен, че знам на кого трябва да се обадя. Това послание съм го предал на службите и институциите“, каза бизнесменът. \r\n\r\n Лазаров разкри, че 3 дни по-късно разбира, че са входирани документи в търговския регистър, с които се цели да се отнеме от него фирма с голям актив и имущество. \r\n\r\n Бизнесменът каза, че това е дело на съдружника му Красен Кръстев, с когото са били приятели от много години. \r\n\r\n \"Бях го приел в семейството ми, той е кръстник на децата ми\", заяви Лазаров. \r\n \n\t\t\t\t\t\t", "date": "2019.08.27", "title": "Шефът на „Бесо“ проговори – кръстникът на децата му искал да му вземе бизнеса\r\n"}
{"url": "http://www.bnews.bg/article/263084-maya_manolova_stava_kmet_na_sofiya_pri_balotazh_s_fandakova", "text": "\n Социолози от „Галъп интърнешънъл“ представиха информация за предстоящите местни избори на територията на Столична община. Данните са етапни и не служат като прогноза за изборен резултат, подчертаха от агенцията. \r\n\r\n В хипотетичен сблъсък на балотаж между Йорданка Фандъкова и омбудсмана Мая Манолова – 40% от деклариралите са заявили, че биха подкрепили Фандъкова, а 48% – Манолова. Половината от интервюираните твърдят, че са удовлетворени от работата на настоящия кмет на София – Йорданка Фандъкова. 37% заявяват, че не одобряват работата ѝ, а 13% не могат да преценят. \r\n\r\n Информацията е изведена след собствен телефонен сондаж сред пълнолетното население на Столичната община. \r\n \n\t\t\t\t\t\t", "date": "2019.08.27", "title": "Мая Манолова става кмет на София при балотаж с Фандъкова\r\n"}
{"url": "http://www.bnews.bg/article/263081-ucheni_topeneto_na_leda_v_sibir_pravi_evropa_negodna_za_zhivot", "text": "\n Топенето на вечния лед в Сибир заради глобалното затопляне води до отделяне на големи количества въглероден диоксид. Това може да промени климата в Европа толкова, че континентът да стане негоден за живот, твърди руският геофизик Сергей Зимов, цитиран от ZDF. \r\n\r\n “Има микроби, които спят от близо 50 000 години. Сега те се събуждат. Почти мога да ги чуя как дишат. И миришат. Организмите веднага започват да се хранят. В процеса те превръщат въглерода във въглероден диоксид. В нашия регион има толкова много вечен лед, че ако всичко се стопи, климатът в Европа ще стане негоден за живот”, казва Зимов. \r\n\r\n Руският геофизик отбелязва, че вечният лед в Арктика съдържа два пъти повече въглерод, отколкото в цялата земна атмосфера. \r\n\r\n Сергей Зимов и синът му Никита - агроном, проверяват изчисленията си с експеримент. От 20 години те реконструират условията на ледената епоха в район с големина на Лихтенщайн в североизточната част на Якутия. Двамата отсичат всички дървета, засаждат праисторически билки, заселват стада якове, бизони и зубри, които трябва да забавят глобалното затопляне. \r\n\r\n “През декември пада дебел слой сняг. Той изолира почвата от студа. В търсене на трева животните дълбаят снега и го тъпчат. Следователно вечният лед замръзва по-добре през зимата. Това от своя страна го предпазва от топене през лятото”, казва Никита Зимов. \r\n\r\n   \r\n \n\t\t\t\t\t\t", "date": "2019.08.27", "title": "Учени: Топенето на леда в Сибир прави Европа негодна за живот\r\n"}
{"url": "http://www.bnews.bg/article/263089-bezskrupulnoto_litsemerie_na_dzhambazki_nyama_granitsi_100_hilyadi_dushi_otivat_na_ulitsata_zaradi_vmro", "text": "\n \"С позицията на Министерски съвет от 19 юни обричате на гибел основния енергоизточник на държавата - въглищните централи.\" \r\n\r\n Това се казва в отворено писмо на евродепутата Ангел Джамбазки към премиера Бойко Борисов във връзка с документ, според който правителството се отказва от друга своя позиция от март месец, която целяла защита на въглищните централи. Такава наглост и лицемерие рядко се среща! Джамбазки сякаш е забравил, че вицепремиер в същото това правителство е неговия партиен вожд Красимир Каракачанов, а министър на екологията по чието предложение правителството е гласувало въпросното решение, се казва Нено Димов, който е предложен за такъв от ВМРО-то на Джамбазки и Каракачанов. \r\n\r\n В писмото си Джамбазки уточнява, че България е страна по Парижкото споразумение и според сценария, който беше избрала, до 2050 година трябваше да намалим до 80-85% въглеродните емисии спрямо 1990 година. Отказвайки се от тази позиция и приемайки, че до 2050 трябва да се откажем на 100% от парниковите газове, правителството се отказва от енергийната независимост на България, категоричен е Джамбазки. Да така е! Но коалиционен партньор в това правителство е ВМРО, чийто зам. председател е именно Ангел Джамбазки, а министерството на екологията изцяло се ръководи от ВМРО! Кой се опитва да заблуждава Джамбазки за поредното национално предателство извършено от партията му. \r\n\r\n Върхът на лицемерието е, че Джамбазки кани премиера на официален разговор по темата. Евродепутатът също така призовава за обща позиция в защита на националния интерес. Интересно защо Джамбазки не търси сметка на министъра на екологията и дори не му споменава името? \r\n\r\n Евродепутатът подчертава, че 4 държави са се противопоставили на предложенията за климатична неутралност до 2050 г. - Полша, Чехия, Унгария и Естония. Да така е! Но защо ВМРО като коалиционен партньор на ГЕРБ не се е противопоставило и дори да заплаши с напускане на коалицията?  \r\n\r\n У нас 100 хиляди български граждани са ангажирани пряко или косвено с топлоелектрическите централи и въглищните мини в Маришкия басейн. Регионът изцяло зависи от това производство и ще бъде икономическа и социална катастрофа преждевременното затваряне на мощности и ние от Би Нюз категорично заявяваме, че отговорността изцяло лежи върху ВМРО, Красимир Каракачанов, Ангел Джамбазки като коалиционни партньори в това правителство, както и Нено Димов като ресорен министър на екологията избран от квотата на ВМРО! Така, че лицето Джамбазки да не се опитва да се прави на невинен и с елементарни ходове да бяга от отговорност! На думи вече никой не вярва, особено когато са изречени от Джамбазки!? Ако не е съгласен да излиза от коалицията с партията си ВМРО, но кокала е доста мазен!. \r\n\r\n   \r\n \n\t\t\t\t\t\t", "date": "2019.08.27", "title": "Безскрупулното лицемерие на Джамбазки няма граници! 100 хиляди души отиват на улицата заради ВМРО!"}
{"url": "http://www.bnews.bg/article/263087-gerb_i_sds_zaedno_na_kmetskite_izbori", "text": "\n ГЕРБ и СДС подписаха споразумение за общо участие на изборите. \r\n\r\n „СДС като най-стара партия в българската демокрация, за нас винаги е било уважение да работим с вас“, заяви Борисов. „Вярвам, че обединението на старата и новата десница е не само необходимо и важно. Защото така се контрира войнстващия популизъм с отговорност. Много е важно днес пред българските граждани да знаят кой точно стои зад хората, управляващи общините“, добави Йорданка Фандъкова. „Специално за София – изборите ще бъдат много подли. Заради установената практика да се прилепват колегите от БСП към някой кандидат, за който ще се говорят, че ако е успешен, е техен. А ако не е успешен, да бягат като дявол от тамян“, каза още Борисов. \r\n\r\n „Няма да почна да изброявам какво е направено през последните 10 години за София. Няма даже да започвам с метрото. Спомнете си кризата с боклука. Вижте как парковете изглеждат сега, по рано нямаше дори един шадраван. Да не говорим за задръстванията на Лъвов мост, на Кулата. Сега целия трафик от Белград и Солун минава по тангентите. Помните ли раздрънканите трамваи. София е град , в който на практика няма безработица“, отсече Бойко Борисов. \r\n \n\t\t\t\t\t\t", "date": "2019.08.27", "title": "ГЕРБ и СДС заедно на кметските избори\r\n"}
{"url": "http://www.bnews.bg/article/263088-karakachanov_nyamal_pari_da_uvelichi_zaplatite_na_voynitsite_no_harchi_milioni_za_vedomstvena_televiziya", "text": "\n Много малко хора знаят какво се крие зад абревиатурата ВТК, Военен телевизионен канал, това е значението на посочената абревиатура. Не се напъвайте, защото дори и от самото военно министерство не могат да ви кажат колко са зрителите на тази чисто ведомствена телевизия, която се подкрепя в разходите и от ведомствен вестник. Сиреч министър Каракачанов си има телевизия и вестник, за които ние българските данъкоплатци плащаме няколко милиона всяка година за издръжката им. В същото това време Каракачанов ни обяснява как търсел пари за увеличаване заплатите на войниците, но не обяснява за какво се харчат милиони за издръжката ведомствените му медии. Забележете военната телевизия дори е качена на сателит, за да могат стотината войници на чуждестранни мисии да я гледали. Каква наглост и какво безочие спрямо българския данъкоплатец, който не стига, че издържа обществената БНТ, но се оказва, че издържа и Каракачановата телевизия, че и вестник, който се разпространява безплатно за наша сметка. Явно богатото военно министерство може да си го позволи на гърба на българския данъкоплатец! Патриотичното разсипничество се извършвало с цел да се осигуряла работа на няколко приближени персони до ВМРО, като една от тях е бившата репортерка от Телевизия Скат Мария Цветкова, която сега е заместник директор на военния информационен център към който се числят телевизионния канал и вестника. Цветкова бе кандидат за евродепутат от листата на ВМРО на последните избори за Европейски парламент! Спокойно можем да се замислим дали пък този телевизионен канал и вестник не обслужва персонално и самото ВМРО? \r\n \n\t\t\t\t\t\t", "date": "2019.08.27", "title": "Каракачанов нямал пари да увеличи заплатите на войниците, но харчи милиони за ведомствена телевизия!"}
{"url": "http://www.bnews.bg/article/263074-grigor_s_parva_pobeda_na_otkritiya_shampionat_na_sasht", "text": "\n Григор Димитров постигна първата си победа на открития шампионат на САЩ срещу Андреас Сеппи. Нашето момче стартира ударно като взе първия сет с резултат 6:1 гейма. Последва познатото отпускане и след тайбрек Сеппи взе втория сет с 7:6. В третия и четвъртия сет всичко си дойде на място и след прецизна игра на Григор мачът завърши при резултат 3:1 сета. Победата бе много важна за Григор най-вече от психологическа гледна точка. \r\n \n\t\t\t\t\t\t", "date": "2019.08.27", "title": "Григор с първа победа на открития шампионат на САЩ"}
{"url": "http://www.bnews.bg/article/263075-nap_razsledva_ivan_kostov_stavalo_vapros_za_400_bona", "text": "\n НАП разследва бившия премиер Иван Костов, разкри самият той в интервю пред Би Ти Ви. \"След 2 данъчни ревизии, продължили 2 г., от НАП решиха, че значителни средства на семейството не са наши, макар и да са декларирани пред Сметната палата. И въпреки че сме предоставили на данъчните договорите, с които сме ги внесли във финансов инвестиционен фонд\", заяви екслидерът на ДСБ. Заради срив в имунната система пък получил херпес зостер, който го ударил в очите.  \r\n\r\n \"Ревизията иска да ни обложи за собствените ни средства, което налага прокуратурата да обяви, че започва следствие. Решението излиза в средата на август. Сроковете за възражение отвеждат цялата история в средата на предизборната кампания\", съмнява се, че е умишлено планирана атака Иван Костов. Той не се страхувал от проверката на прокуратурата, но сигнализирал за провокация по време на предизборната кампания.  \r\n\r\n Ставало въпрос за около 400 000 лева. \"Те са от спестявания, добре съм ги управлявал, нараснали са\", обясни бившият премиер и лидер на СДС и ДСБ.  \r\n\r\n Правителството не се доближава до влизането на \"Шенген\" и Еврозоната, въпреки че икономиката е много силна и въпреки добрата събираемост на НАП, разкритикува той. И добави, че според него изборът на новия главен прокурор е по-важна за страната тема от местния вот. Командира обаче по никакъв начин не влияел на решенията на \"Демократична България\" и вече бил само гласоподавател. Рядко се чувал и с шефа на ДСБ Атанас Атанасов.  \r\n \n\t\t\t\t\t\t", "date": "2019.08.27", "title": "НАП разследва Иван Костов. Ставало въпрос за  400 бона "}
{"url": "http://www.bnews.bg/article/263080-biyachite_na_komandosa_vav_voyvodinovo_s_uslovni_prisadi", "text": "\n Двамата братя роми, които пребиха във Войводиново командоса Валентин Димов, получиха днес условни присъди. За по-възрастния - Асен Пакетов, наказанието за нанасяне на средна телесна повреда на военния е 3 г. с изпитателен срок от 5 г. \r\n\r\n В продължение на 3 г. той ще трябва да провежда срещи с пробационен служител. Непълнолетният Борис Пакетов се отърва с 1 г. условно, като също ще провежда срещи в пробационната служба. \r\n\r\n Пакетови нападнаха командоса навръх Богоявление тази година, след като им направил забележка, че се движат по шосето и създават опасност от произшествия. Тогава братята се нахвърлили върху него. При побоя била счупена скулата на Димов и се наложило да бъде опериран. \r\n\r\n Инцидентът предизвика протести във Войводиново и доведе до опразване на ромската махала. Жителите й панически я напуснаха. В момента обаче обжалват в административния съд заповедите за събаряне на незаконните си къщи. \r\n \n\t\t\t\t\t\t", "date": "2019.08.27", "title": "Биячите на командоса във Войводиново - с условни присъди\r\n"}
{"url": "http://www.bnews.bg/article/263086-leonardo_di_kaprio_dava_5_miliona_za_borba_s_pozharite_v_amazoniya", "text": "\n Леонардо ди Каприо дава 5 милиона долара за борба с пожарите в Амазония, съобщи Нова телевизия. Фондът за опазване на околната среда, в който участва и вдовицата на Стив Джобс, обяви, че средствата са налични. \r\n\r\n Ди Каприо е силно ангажиран в борбата с климатичните промени и на няколко пъти призоваваше ситуацията в Амазония да се приеме сериозно от световния елит и да се вземат мерки. \r\n\r\n Петте милиона ще бъдат дадени на индиански племена и пет местни организации, които се борят с пожарите. \r\n\r\n Откакто беше създадена фондацията, която носи името на Леонардо ди Каприо, тя е събрала около 100 милиона долара за природозащитни каузи. \r\n \n\t\t\t\t\t\t", "date": "2019.08.27", "title": "Леонардо ди Каприо дава 5 милиона за борба с пожарите в Амазония\r\n"}
{"url": "http://www.bnews.bg/article/263079-arestuvaha_opasen_bandit_na_am_trakiya", "text": "\n Черногорецът, който излежава 16-годишна присъда за участие в банда за наркотрафик, представил португалско свидетелство за правоуправление, за което катаджиите смятат, че е менте. \r\n\r\n Новината разкриха вчера от СДВР пред изданието. Куйович е бил задържан за 24 часа, докато се установи как се е сдобил с португалската книжка. \r\n \r\n\"Той е в ареста, след това и в затвора от 2007 г. Книжката е издадена през 2009 г. Ще се проверява как се е сдобил с нея и фалшива ли е\", мотивираха се униформените. \r\n\r\n Черногорецът излежава присъдата си в затворническото общежитие в Казичене. Заради добро поведение е бил пуснат в отпуск от понеделник до неделя, обясниха от силовото министерство. \r\n \r\nТой обаче е бил засечен да управлява лек автомобил \"Ауид А6\" с пловдивски номера и бил спрян за проверка. На катаджиите направило впечатление, че документът прилича на фалшив, на който пише, че е от Португалия, и арестували Куйович. \r\n \r\nТой е бил откаран в ареста на столичното 8-о РПУ. Заедно с него в автомобила били млада жена и възрастен мъж. \r\n \r\nКуйович нашумя в България още преди повече от десетилетие. Той беше осъден на 16 г. затвор, след като го признаха за виновен за тартор на организирана престъпна група за наркотрафик от Близкия изток през България за Западна Европа. \r\n \n\t\t\t\t\t\t", "date": "2019.08.27", "title": "Арестуваха опасен бандит на АМ \"Тракия\" "}
{"url": "http://www.bnews.bg/article/263073-politicheskata_korektnost_razvali_i_mezhduzvezdni_voyni_fenove_gotvyat_boykot_na_noviya_film", "text": "\n \r\nОт “Дисни” агресивно засилиха рекламната кампания преди декемврийската премиера на “Междузвездни войни: Възходът на Скайуокър” с нови постери и кадри от деветия епизод на космическата сага, която Джордж Лукас започна преди 42 години.  \r\nФилмът е и кулминацията на новата трилогия, която “Дисни” стартира след като придоби правата за “Междузвездни войни” от Лукас срещу 4 милиарда долара през 2012-а година. \r\nНо облаците на хоризонта пред “Възходът на Скайуокър” се сгъстяват след политически коректните падения, които белязаха най-новите филми от сагата. \r\nВ ерата на “Дисни” и в ръцете на идеолози като Катлийн Кенеди, Джей Джей Ейбрамс и Райън Джонсън, най-успешният филмов продукт в историята се превърна в пропагандна платформа за промоция на радикален феминизъм, “сошъл джъстис” послания, анти-Тръмп метафори и прогресивни политики. \r\nНовата трилогия е предвождана от безстрашна и буквално безгрешна жена и чернокож, изиграни съответно от Дейзи Ридли и Джон Бойега. \r\nШефове в “Дисни” и някои от ключовите фигури зад новите епизоди на няколко пъти атакуваха феновете на оригиналната трилогия и обявиха, че хората, които не харесват политизирането на “Междузвездни войни” са “расисти, ксенофоби и тролове”. \r\nВ “Междузвездни войни: Епизод VIII”, който излезе преди две години имаше откровена феминистка и социалистическа пропаганда. “Съпротивата” беше представена като колекция от левичарски мулти-култи воини за социална справедливост, водени от смели жени с лилави коси, а мъжките персонажи изглеждаха като неадекватни и некадърни кретени. \r\nНай-голямата гавра беше с Люк Скайуокър, който в ерата на “Дисни” е обрисуван като социопат и отшелник и е пълна, карикатурна противоположност на легендарния образ от оригиналната трилогия. \r\nМного фенове изразиха своето разочарование от превръщането на “Междузвездни войни” в инструмент за прогресивно либерална пропаганда и обявиха, че ще бойкотират “Междузвездни войни: Възходът на Скайуокър” в края на 2019-а. \r\nВ Интернет е пълно с критични текстове и видео материали на фенове на първата трилогия, в които детайлно се разказва как политическата коректност развали и “Междузвездни войни”. Мейнстрийм медиите са твърдо на страната на “Дисни” и техните ужасни решения. \r\nАко плановете за бойкот успеят и “Междузвездни войни: Възходът на Скайуокър” се провали и отплува зад хоризонта като разочарование, това ще бъде огромен удар срещу “Дисни” и тенденцията филмите да бъдат превръщани в платформи за една определена идеология. Развръзката предстои през декември, а дотогава рекламната кампания ще става все по-агресивна. \r\n„Дисни” пробват да успокоят зрителите със сериала „The Mandalorian” \r\nМного фенове изразиха публично огромното си разочарование от последните епизоди на “Междузвездни войни” и поставиха в опасност представянето на финалната част от новата трилогия. От “Дисни” ще пробват да успокоят зрителите със сериала “The Mandalorian”, който е част от разширената вселена на “Междузвездни войни” и ще бъде пуснат със старта на амбициозната стрийминг платформа Disney+ на 12 ноември. \r\nЕто го и сюжета: “След историите на Джанго и Боба Фет, нов воин се появява във вселената на “Star Wars”. Действието на “The Mandalorian” се развива след падането на Империята и преди появата на Първия ред. Проследяваме тегобите на един самотен стрелец в далечния край на галактиката, далеч от властта на Новата република.” \r\nПървите кадри изглеждат добре технически, но отново са доминирани от политическата коректност и почти всички персонажи в рекламните клипове са представители на малцинства и безстрашни жени воини. \r\n  \r\n \n\t\t\t\t\t\t", "date": "2019.08.27", "title": "Политическата коректност развали и „Междузвездни войни”... Фенове готвят бойкот на новия филм "}
{"url": "http://www.bnews.bg/article/263076-sadat_reshava_da_pusne_li_pod_garantsiya_ralyo_ralev", "text": "\n След минути в Специализирания апелативен наказателен съд започва заседание, на което се решава да бъде ли пуснат под гаранция задържаният кмет на район „Северен“ Ральо Ралев. \r\n\r\n Както „Марица“ писа, Ралев е поискал изменение на постановената му мярката за неотклонение „задържане под стража“ с аргумент влошаване на здравословното му състояние. Миналата седмица съдът я е изменил в парична гаранция в размер на 3000 лева. Тъй като обаче прокуратурата е протестирала решението, Ралев все още не е освободен. \r\n\r\n Днес в 10 ч. Специализираният апелативен съд ще разгледа протеста на прокуратурата за пускането под гаранция на районния кмет. \r\n\r\n В зависимост от решението на Апелативния съд - дали ще потвърди пускането на Ралев под гаранция или ще го остави в ареста, ще бъдат и последващите действия на Специализираната прокуратура, каза пред „Марица“ говорителят на главния прокурор Румяна Арнаудова. \r\n\r\n Тя обясни, че ако Ральо Ралев излезе на свобода срещу гаранцията от 3000 лева, веднага прокурорите ще поискат от съда отстраняването му от длъжността районен кмет, която заема. \r\n\r\n В случай че протестът на обвинението бъде приет от съда и Ралев остане зад решетките, искането за отстраняването му от длъжност става безпредметно, тъй като, докато е в ареста, няма опасност той да извърши някакво престъпление по служба. \r\n\r\n Кметът на район \"Северен\" в Пловдив Ральо Ралев беше арестуван на 30 май следобед, докато тренираше във фитнесзала. Арестът беше извършен при акция на Комисията за противодействие на корупцията и Криминална полиция. Заедно с него беше задържан и бизнесменът Иван Делевски. От спецпрокуратурата тогава обясниха, че двамата са изнудвали за сумата от 60 000 лева пловдивския строителен предприемач Здравко Ангелов. Той обаче подал сигнал лично до премиера Бойко Борисов и арестите не закъснели. \r\n \n\t\t\t\t\t\t", "date": "2019.08.27", "title": "Съдът решава да пусне ли под гаранция Ральо Ралев"}
{"url": "http://www.bnews.bg/article/263083-televiziyata_na_bsp_s_totalen_reytingov_proval", "text": "\n БСП телевизията е с тотален рейтингов провал. Това коментират медийни експерти. Рейтингът на телевизията е по-нисък от този на доста регионални сайтове. Причината е в липсата на ясна концепция, както и отсъствието на популярни и можещи водещи, които да правят публицистични предавания. Най-голямата слабост на партийната медия обаче е пълното отсъствие на разследваща журналистика. Оказва се, че на този етап Телевизията на БСП се конкурира с други две партийни медии като Скат и България 24 на ВМРО, които събират среднодневна гледаемост от около 1000 зрители. В телевизия България 24 често като телевизионен водещ се изявява и евродепутата Ангел Джамбазки, което вероятно я прави още по-негледаема. Парите, които БСП е хвърлило в медийният си проект по никакъв начин не оправдават целта и вероятно телевизията я грози фалит в съвсем скоро време, тъй като няма от къде да си осигури финансиране след промяна на закона за партийните субсидии.  \r\n \n\t\t\t\t\t\t", "date": "2019.08.27", "title": "Телевизията на БСП с тотален рейтингов провал!"}
{"url": "http://www.bnews.bg/article/263078-zhegata_ne_si_tragva_dnes_pak_36", "text": "\n Времето днес ще е слънчево и горещо. В следобедните часове ще има временни увеличения на облачността. Ще продължи да духа слаб до умерен източен вятър. Максималните температури ще са между 31° и 36°, в София - около 31°. \r\n\r\n Над планините ще бъде слънчево, след обяд с купеста облачност, но само на отделни места ще превали краткотраен дъжд. Ще духа умерен вятър от изток-североизток. Максималната температура на височина 1200 метра ще е около 24°, на 2000 метра - около 17°. \r\n\r\n Над Черноморието ще бъде слънчево. Ще духа до умерен североизточен вятър. Максимални температури на въздуха: 28°-31°. Температурата на морската вода е 26-27°. Вълнението на морето ще бъде 2 - 3 бала. \r\n \n\t\t\t\t\t\t", "date": "2019.08.27", "title": "Жегата не си тръгва, днес пак 36°"}
{"url": "http://www.bnews.bg/article/263090-shok_hristo_ivanov_i_gen_atanasov_na_spyavka_pri_boyko", "text": "\n Лидерите на \"Демократична България\" Христо Иванов и Атанас Атанасов се явиха на шокираща среща на 4 (в случая 6) очи с министър-председателя Бойко Борисов в къщата му на улица \"Секвоя\", предаде агенция \"Блиц\". \r\n\r\n Облечени неглиже, двамата десни стигнаха с такси до \"Беловодски път\" и пухтящи от жегата изминаха пеша оставащата пресечка до дома на премиера. По неофициална информация рандевуто е продължило около час. \r\n\r\n Не е ясна причината за появата на двамата отявлени критици на управлението на ГЕРБ в седалището на неговия лидер. Анализатори обаче са на мнение, че шефовете на ДБ обмислят варианти да изместят във властта разпадащата се \"малка коалиция\" на националистите. \r\n\r\n За Христо Иванов това съвсем няма да е първо сътрудничество с Борисов, тъй като той за кракто беше министър на правосъдието във втория му кабинет. Припомняме, че преди седмица Симеонов след среща с Цветанов реши да изнудва Борисов в аванс, но явно ще получи подобаващ отговор! \r\n \n\t\t\t\t\t\t", "date": "2019.08.27", "title": "ШОК! Христо Иванов и ген. Атанасов на спявка при Бойко"}
{"url": "http://www.bnews.bg/article/263085-koshlukov_spira_poredno_znakovo_za_bnt_predavane", "text": "\n Дългогодишното предаване за култура на БНТ1 „Пиано бар „Нощни птици“ слиза от екран и от есента няма да се излъчва. \r\n\r\n Новината не бе официално съобщена от БНТ, която наскоро обяви други промени в програмата – падат предаванията „Стани богат“ и „Спортисимо“, а „Бързо, лесно, вкусно“ продължава с намален наполовина бюджет. \r\n \n\t\t\t\t\t\t", "date": "2019.08.27", "title": "Кошлуков спира поредно знаково за БНТ предаване"}
{"url": "http://www.bnews.bg/article/263077-lambo_prizna_parkinsonat_me_sabori", "text": "\n Aз се чувствам много добре. Ако знаете как съм се чувствал преди това - след тъпото си падане и потрошаване и още по-тъпото си поведение да не се обадя на доктора. Когато му се обадих, му казах „Идвам”, а отидох два дни след разговора. Това беше най-голямата тъпотия. Това разкри актьорът Стефан Данаилов след тежката операция за смяна на счупената му тазобедрена става. Пред Нова телевизия той обясни, че отдава случилото се на развиващия се Паркинсон. Болестта явно е причина за необяснимото падане.  \r\n\r\n Така се праснах този път, че направо се счупих. Краката ми заиграха от гадния Паркинсон. Залюлях се и бум като торба с картофи, заяви още Данаилов. \r\n\r\n Точно два дни, към 40 часа бях с болки вкъщи, защото „Ум робува, ум царува, ум патки пасе”. Реших, че ми е неудобно, няма как да ме свалят по асансьора, аз не мога да ходя. Ти не си в естествено състояние. Аз не бях на себе си. Пък и аз малко се държа лошо с моите хора, каквото кажа, това става. Всички ме попитаха „Ама как няма да отидеш?”. Казах „Няма да отида”. Психически не бях готов. Това ми беше оправданието, сподели Ламбо. И обеща да не пада духом, защото в противен случай краят бил близо. \"Ще скачам, ще падам, ще съм на линия\", категоричен е той.  \r\n\r\n Майор Деянов призова всички да пазят чувството си за хумор. \"Къде отиваме без чувство за хумор. Един хумор ни остана. Нещо ме е наказало да ми се случи това, за да се случи нещо по-добро с мен. Аз никога не съм бил мързелив човек, известен съм с това, че съм работлив. Но това нежелание да се движа, да бъда Ламбо, особено след като ме удари Паркинсон... Това възмути всички приятели, казаха, че е срамота, а аз им казах да си гледат работата\", разкри още той и добави, че през последните 2 години много пъти е падал, но все му се е разминавало. Но обвини себе си за леността, която проявявал напоследък, като даде за пример, че за цяло лято в Приморско на вилата само веднъж се разходил от единия до другия край на 17-метровата си тераса, за да си полее цветята. \r\n \n\t\t\t\t\t\t", "date": "2019.08.27", "title": "Ламбо призна: Паркинсонът ме събори"}
