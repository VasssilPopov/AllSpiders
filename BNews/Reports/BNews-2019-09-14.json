{"url": "http://www.bnews.bg/article/263376-poreden_proval_na_avera_na_tsvetan_vasilev_ot_boets_smeni_moshtnoto_tsigansko_prisastvie_s_rokeri_na_provaleniya_si_protest_no_pak_sabra_malobroyna_agitka", "text": "\n Аверът на банкера-беглец Цветан Василев от движението \"Боец\" - Георги Георгиев, опита днес да смени мощното циганско присъствие от вчерашния си протест с рокери, за да не признае тоталния провал на протеста, който организира срещу властта. Въпреки опита да го представи като голямо събитие, и днес събра малобройна агитка, в която изпъкваха мотористите. А вместо от 18 до 21 часа, тълпата се разотиде още минути след 19 ч., колкото да бъде показана в новините на телевизиите.  \r\n\r\n Рокерите бяха доведени от пишман-детектива Марин Рокера, а като оратор се изявяваше професионалният протестър Манол Глишев, взел микрофона от видимо проваления и демотивиран Георгиев. Преди години Глишев нашумя с театралните си изпълнения, когато се хвърляше срещу полицаите в София, твърдейки, че го удрят и бият. Манипулациите му обаче удариха на камък и бяха разкрити. \r\n\r\n Мощната циганска вълна, за която ПИК съобщи вчера в снимки, осезаемо липсваше на протеста тази вечер. Според източници на ПИК това е свързано с липсата на достатъчно „хилки“ (както казва осъдената за корупция Десислава Иванчева в чатовете, разпространени от Йордан Бонев) и мотивационни траншове по линията Белград – София. \r\n\r\n Пред Съдебната палата се събраха едва неколцина протестиращи, като повечето от тях изглеждаха така, сякаш се нуждаят от спешна психиатрична помощ. Това обаче не попречи на „телевизията на протеста“ и циганите – Би Ти Ви, ентусиазирано да ги отрази като втора новина в централната си емисия, а превъзбудената репортерка Канна Рачева с плам в гласа да интервюира странните индивиди. \r\n\r\n Но без „хилки“ и цигани, силите на протеста секнаха рязко, тъй като видно не са подкрепени от нормалните граждани. \r\n\r\n   \r\n \n\t\t\t\t\t\t", "date": "2019.09.14", "title": "Пореден провал на авера на Цветан Василев от \"Боец\" - смени мощното циганско присъствие с рокери на проваления си протест, но пак събра малобройна агитка"}
{"url": "http://www.bnews.bg/article/263377-borbata_s_pozhara_v_kazalashko_prodalzhava_vtori_den", "text": "\n Втори ден продължава борбата с пожара край казанлъшкото село Горно Черковище. Теренът е труднодостъпен, което прави овладяването на стихията още по-трудно. \r\n \r\nОпасност за селата Горно Черковище и Средногорово няма. След като вчера огънят беше на 500 метра от първите къщи на Горно Черковище, а след това вятърът отнесе пламъците към Средногорово, сега стихията бушува в труднодостъпен терен в гората между двете населени места. \r\n\r\n Огнеборци използват насрещен огън, за да обградят пожара и да не позволят разрастването му. \r\n\r\n Засега и времето е на тяхна страна – вятър няма, което улеснява работата на пожарникарите. Около 5000 дка сухи треви, храсти и гора са погълнали пламъците. Причините за пожара още не са ясни.  \r\n \n\t\t\t\t\t\t", "date": "2019.09.14", "title": "Борбата с пожара в Казалъшко продължава втори ден"}
{"url": "http://www.bnews.bg/article/263380-pozhar_izbuhna_v_rayona_na_suhoto_ezero_v_rila", "text": "\n Пожар гори в района на Сухото езеро в планината Рила, предаде БГНЕС. Циркусът на водоема се намира на час път от Кирилова поляна, между Тиха Рила и Мальовишкия зъб. \r\n\r\n Сигналът е подаден към 10.00 часа от турист, който слизал от хижа Рибни езера към Рилския манастир. Според него пожарът тлее. В района на Сухото езеро има борова растителност и треви. \r\n\r\n Към пожара пътуват екипи на противопожарната служба в град Рила. Още в петък вечерта над билото на Рилския манастир се забелязваха облаци, което означава, че огънят гори от вчера следобед.  \r\n \n\t\t\t\t\t\t", "date": "2019.09.14", "title": "Пожар избухна в района на Сухото езеро в Рила"}
{"url": "http://www.bnews.bg/article/263381-sofiyskata_duhovna_seminariya_otkri_novata_uchebna_godina", "text": "\n На Кръстовден Софийската духовна семинария откри новата учебна година с празнична литургия. \r\n\r\n „Тази година имаме 20 ученика за 8 клас. Опитваме се да учим децата на отговорност, на съвест”, каза в ефира на „Събуди се” зам.-ректорът. Йеромонах Мелетий. \r\n \n\t\t\t\t\t\t", "date": "2019.09.14", "title": "Софийската духовна семинария откри новата учебна година"}
{"url": "http://www.bnews.bg/article/263384-9_dushi_zaginaha_pri_katastrofa_s_avtobus_v_rusiya", "text": "\n 9 души загинаха, а 21 са били ранени при катастрофа с автобус в Русия, съобщава ТАСС, позовавайки се на местното здравно управление. \r\n\r\n Тежкият пътен инцидент е станал в района на Ярославска област. Автобусът се е движил по маршрута Ярослав - Гаврилов- Ям, а в него са пътували общо 30 души. \r\n\r\n По предварителна информация катастрофата е причинил камион, навлязъл в насрещната лента. \r\n\r\n От Пътната полиция съобщават, че на място работят парамедици и общо седем екипа за Спешна помощ. \r\n \n\t\t\t\t\t\t", "date": "2019.09.14", "title": "9 души загинаха при катастрофа с автобус в Русия"}
{"url": "http://www.bnews.bg/article/263375-krastovden_e", "text": "\n В събота отбелязваме Кръстовден. Ден за водосвети и за строг пост. Историята на празника идва още от 326-а година, когато по заповед на царица Елена, майката на Константин, издирили кръста, на който бил разпънат Христос. \r\n\r\n Не знаели как да го разпознаят, защото Иисус бил разпънат редом с разбойници. Затова докоснали с дървените кръстове мъртвец и  болна жена. Мъртвият оживял, а болната оздравяла. След чудото, архиепископ Макарий вдигнал кръста високо, за да го видят всички и да повярват в Христос.  \r\n\r\n По традиция в нощта на празника хиляди вярващи се се събраха на Кръстова вода за литургия под открито небе и с молитва за здраве. Тя продължи до 03.00 тази нощ. Вярва се, че най-искрените молитви ще бъдат чути и ще се сбъднат.  Местността се слави и с лечебни сили. Посетителите споделиха пред камерата на NOVA, че наистина мястото има необикновена енергия, която помага на болни. Тук се съхранява и частица от Кръста Господен. \r\n \n\t\t\t\t\t\t", "date": "2019.09.14", "title": "Кръстовден е!"}
{"url": "http://www.bnews.bg/article/263379-razsledvat_guaydo_za_vrazki_s_narkotrafikanti_ot_kolumbiya", "text": "\n Прокуратурата на Венецуела започва разследване срещу опозиционния лидер Хуан Гуайдо за връзки с колумбийска наркоорганизация, съобщава Ел Паис. \r\n\r\n Повод за разследването станаха снимки на опозиционера, публикувани преди дни в социалните мрежи, на които той е в компанията на колумбийски трафиканти на дрога. Твърденията са, че именно те са му помогнали да премине границата през февруари. Тогава Гуайдо посети колумбийския град Кукута, за да участва в благотворителен концерт за подпомагане на хуманитарната помощ за Венецуела. \r\n\r\n Според главния прокурор на Венецуела снимките доказват връзките на опозиционния лидер с паравоенната групировка \"Лос Растрохос\". \r\n\r\n От своя страна Гуайдо признава, че се е снимал с въпросните хора. Той обаче твърди, че не е знаел какви са и отрича да има връзки с криминалния контигент на Колумбия. \r\n\r\n По негови думи същия ден са били направени \"стотици снимки\" и е било \"трудно да различиш кой иска да се снима с теб\". \r\n \n\t\t\t\t\t\t", "date": "2019.09.14", "title": "Разследват Гуайдо за връзки с наркотрафиканти от Колумбия"}
{"url": "http://www.bnews.bg/article/263378-tir_se_zapali_na_patya_za_gkpp_kapitan_andreevo", "text": "\n Горящ камион затвори едното платно на магистрала „Марица” преди обед. Горели са химически продукти, натоварени в ремаркето на камиона. Движението временно е ограничено.  \r\n \n\t\t\t\t\t\t", "date": "2019.09.14", "title": "Тир се запали на пътя за ГКПП „Капитан Андреево”"}
{"url": "http://www.bnews.bg/article/263383-miro_e_neuznavaem_otslabna_s_20_kilograma", "text": "\n Поп певецът Миро е направо неузнаваем и дори най-верните му почитатели едва го разпознаха в социалните мрежи, пише show.blitz.bg Синеокият блондин, който това лято вдигна романтична гръцка сватба с дългогодишната си приятелка, направи поразителна промяна с външния си вид. Той отслабна с цели 20 килограма, а причината е смайваща! \r\n \r\n  \r\n \n\t\t\t\t\t\t", "date": "2019.09.14", "title": "Миро е неузнаваем, отслабна с 20 килограма"}
{"url": "http://www.bnews.bg/article/263374-tramp_prodalzhi_s_edna_godina_embargoto_spryamo_kuba", "text": "\n Президентът на САЩ Доналд Тръмп взе решение да продължи с още една година - до 14 септември 2020, търговското ембарго срещу Куба, се казва в негова декларация, разпространена в петък от пресслужбата на Белия дом, предаде БТА. \r\n\r\n Неговата аргументация за решението е, че продължаването на тези ограничения, наложени на Хавана, отговаря на националните интереси на САЩ. \r\nСъс същото решение Тръмп продължи и своите пълномощия, които му дават свобода на действие с оглед на спазването на ембаргото и разрешаването на отделни сделки. В тази връзка президентът се позовава на закон, встъпил в сила още през 1917 г. Той позволява да се ограничава търговията със страни, враждебно настроени към САЩ. В момента Куба е единствената страна, върху която се разпространява този архаичен закон. \r\n \n\t\t\t\t\t\t", "date": "2019.09.14", "title": "Тръмп продължи с една година ембаргото спрямо Куба"}
{"url": "http://www.bnews.bg/article/263373-14_septemvri_profesionalen_praznik_na_pozharnikarite", "text": "\n Пожарникарите отбелязват професионалния си празник.  На 14 септември 1905 година е учредено първото професионално обединение на огнеборците в България. \r\n\r\n Датата беше почетена в петък с водосвет и с поднасяне на венци пред мемориалната плоча в памет на загиналите при изпълнение на служебния си дълг служители на дирекцията. Само от началото на годината огнеборците са реагирали на над 40 хиляди инцидента. През последната седмица регистрираните случаи са повече от две хиляди.  \r\n\r\n А междувременно българските пожарникари се наредиха трети в щафетата на Световното първенство по пожаро-приложен спорт. Пламен Писков, Георги Георгиев, Велин Иванов и Михаил Костов завоюваха бронзови медали с време 57 секунди 68 стотни. Преди българите са Беларус със сребро и отборът на Русия със злато. Националният отбор на страната ни участва в елитната надпревара в руския град Саратов. Пожаро-приложният спорт съществува в Европа от 20-те години на миналия век. Правилата за състезанията са заимствани от ситуациите, в които попадат огнеборците всеки ден. \r\n \n\t\t\t\t\t\t", "date": "2019.09.14", "title": "14 септември - професионален празник на пожарникарите"}
{"url": "http://www.bnews.bg/article/263372-ochakva_ni_slancheva_sabota", "text": "\n В събота ще бъде слънчево с временни увеличения на облачността, главно над източните райони. Валежи не се очакват. Ще духа слаб до умерен вятър. Максимални температури ще са между 27° и 32°. Това съобщи дежурният синоптик Георги Цеков от Националния НИМХ, цитиран от Агенция „Фокус“ . \r\n\r\n По Черноморието ще бъде предимно слънчево, следобед по северното крайбрежие с временни увеличения на облачността. Ще духа слаб до умерен североизточен вятър. Максимални температури на въздуха ще са 27-30°, температурата на морската вода е около 25°. Вълнението на морето ще бъде 2-3 бала. В планините ще бъде предимно слънчево. Ще духа умерен до силен вятър от север-североизток. Максимална температура на височина 1200 метра – около 20°, на 2000 метра – около 12°. \r\n \n\t\t\t\t\t\t", "date": "2019.09.14", "title": "Очаква ни слънчева събота"}
{"url": "http://www.bnews.bg/article/263382-pozharat_nad_kotel_e_ovladyan", "text": "\n Пожарът над Котел е овладян. Дежурни екипи на пожарната и военни обхождат района за пламнали локални огнища. \r\n\r\n Късно снощи от силния вятър са възникнали нови огнища, които са загасени веднага. \r\nНа място остават екипи от горското в Котел, военнослужещи и пожарникари от Сливен. \r\n\r\n Пожарът обхвана 3 хил. декара открити площи и 80 декара борова гора. Две денонощия доброволци, огнеборци и горски се бориха огънят да не стигне до града. \r\n \r\nВ помощ на гасенето беше изпратен и хеликоптер от авиобаза Крумово. В подножието на пожара се намира рехабилитационен център, в който са настанени болни и трудно подвижни хора. \r\n \n\t\t\t\t\t\t", "date": "2019.09.14", "title": "Пожарът над Котел е овладян"}
{"url": "http://www.bnews.bg/article/263370-do_tri_dni_dans_krs_i_sem_tryabva_da_ustanovyat_prichinite_doveli_do_spiraneto_na_horizont", "text": "\n Започва да тече тридневен срок, в който държавата трябва да установи причините, довели до безпрецедентното спиране на ефирното излъчване на програма „Хоризонт” на 13 септември за няколко часа. \r\n\r\n Проверката беше разпоредена от главния прокурор Сотир Цацаров, тъй като БНР има статут на стратегически обект, който при кризи има мисията да информира населението, съобщава БГНЕС. \r\n\r\n Проверката е възложена на ДАНС, Съвета за електронни медии и Комисията за регулиране на съобщенията и се извършва под прякото ръководство на зам.-главния прокурор Иван Гешев. Тя трябва да приключи до 3 дни. \r\n\r\n По-рано от Съвета за електронни медии и Комисията за регулиране на съобщенията съобщиха, че проверки вече са започнали и резултатите от тях се очакват в началото на следващата седмица. \r\n\r\n Тогава от СЕМ ще изслушат генералния директор и Управителния съвет на Националното радио. \r\n \n\t\t\t\t\t\t", "date": "2019.09.14", "title": "До три дни ДАНС, КРС и СЕМ трябва да установят причините, довели до спирането на \"Хоризонт\""}
{"url": "http://www.bnews.bg/article/263371-dve_silni_zemetreseniya_raztarsiha_turtsiya", "text": "\n Две силни земетресения разтърсиха Турция.  \r\n\r\n Първият трус е бил регистриран в 9.00 часа тази сутрин североизточно от столицата Анкара. Той е бил с магнитуд 4.7 по скалата на Рихтер, предаде БГНЕС. Епицентърът му е бил в провинция Чанкъръ, североизточно от турската столица, на дълбочина 14 км под повърхността. \r\n\r\n 3 минути по-късно той е бил последван от второ силно земетресение в същия район със сила 4.8 по Рихтер, съобщи турската Агенция за борба с бедствията. Дълбочината на този трус е 4 км. \r\n\r\n Двете земетресения са предизвикали паника в населените места в непосредствена близост до епицентъра. \r\n\r\n До момента няма данни за жертви, пострадали хора и нанесени сериозни материални щети. \r\n \n\t\t\t\t\t\t", "date": "2019.09.14", "title": "Две силни земетресения разтърсиха Турция"}
